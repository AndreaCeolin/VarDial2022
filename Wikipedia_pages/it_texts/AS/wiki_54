{"id": "2974984", "revid": "742538", "url": "https://it.wikipedia.org/wiki?curid=2974984", "title": "David Castelli", "text": "Docente universitario a Firenze, fu tra i principali esponenti della cultura ebraica italiana nell'Ottocento.\nBiografia.\nDavid Castelli nacque a Livorno, citt\u00e0 che nell'Ottocento, sotto la guida del rabbino Elia Benamozegh, divenne sede di una delle pi\u00f9 vivaci comunit\u00e0 ebraiche italiane del tempo. Avviato dal padre alla professione rabbinica, Castelli fu autodidatta per la propria istruzione superiore finch\u00e9 dal 1857 al 1863 fu docente di lingua e letteratura ebraica nelle scuole della citt\u00e0. Lavor\u00f2 quindi come segretario della comunit\u00e0 ebraica di Pisa, continuando a insegnare privatamente. Dal gennaio 1876, per 25 anni fino alla morte, fu docente di ebraico al Regio Istituto di studi superiori pratici e di perfezionamento di Firenze, che nel 1923 si trasformer\u00e0 in Universit\u00e0 degli Studi. Tra i suoi allievi vi furono il poeta Angiolo Orvieto e il biblista Salvatore Minocchi.\nCastelli fu il primo biblista a introdurre in Italia il filone del cosiddetto \"metodo storico-critico\", incominciato in Germania da Baur (1792-1860) e dalla Scuola di Tubinga, e ripreso da Strauss e Feuerbach. \nQuesto modello di approccio critico si contrappose alla tradizione dell'esegesi biblica testuale e filologica (rinominata \"lower criticism\"), e fu la proiezione di un pi\u00f9 ampio programma esistenziale e culturale di rottura con l'ortodossia giudaico-cristiana, a favore delle identit\u00e0 nazionali e di un suo assorbimento in una religione di tipo laicista e universalistico. \nCastelli tradusse dall'ebraico in lingua italiana il Libro di Giobbe, dell'Ecclesiaste, il Cantico dei Cantici, pubblicando vari studi sulla storia, la politica e il diritto ebraico.\nOpere.\nDavid Castelli pubblic\u00f2 numerosi libri di studi biblici ed ebraici con particolare attenzione all'ebraismo post-biblico. Fu uno dei primi studiosi ebrei italiani a occuparsi delle origini del cristianesimo. Tra le sue opere si ricordano:"}
{"id": "2974986", "revid": "1346043", "url": "https://it.wikipedia.org/wiki?curid=2974986", "title": "Giovanna Caleffi (personaggio)", "text": ""}
{"id": "2974988", "revid": "709565", "url": "https://it.wikipedia.org/wiki?curid=2974988", "title": "Emilia Corsi", "text": "Biografia.\nSoprano lirico-leggero dalla \"vocalit\u00e0 suggestiva per colore e smalto\", studi\u00f2 canto con il padre, il tenore Achille Corsi. Sua madre fu Luigia Marenco, sorella del compositore Romualdo Marenco.\nEsord\u00ec al Teatro Comunale di Bologna nel 1886 nel ruolo di Micaela in \"Carmen\" di Georges Bizet. Nella prima parte della sua carriera si impose come soprano lirico leggero nelle opere \"Rigoletto\", \"Il barbiere di Siviglia\", \"La sonnambula\". Nella seconda parte della sua carriera, con l'irrobustirsi del volume e del timbro vocale, si ciment\u00f2 in ruoli drammatici come: \"Otello\", \"Manon Lescaut\", \"La Gioconda\", \"Cavalleria rusticana\". Incise per importanti case discografiche dell'epoca varie arie d'opera, oggi rimasterizzate in CD. Ritiratasi dalle scene nel 1912, apr\u00ec una scuola di canto a Bologna ed ebbe tra i suoi allievi i tenori Angelo Minghetti ed Ettore Cesa Bianchi. Era anche la nipote del tenore Emilio Naudin.\nNote.\nEmilia Corsi (Soprano) (Lisbon, Portugal 1870 \u2013 Bologna, Italy 1928) http://forgottenoperasingers.narod2.ru/emilia_corsi_soprano_lisbon_portugal_1870__bologna_italy_1928_/"}
{"id": "2974991", "revid": "767487", "url": "https://it.wikipedia.org/wiki?curid=2974991", "title": "La serva padrona (film)", "text": "La serva padrona \u00e8 un film del 1934, ispirato al libretto dell'opera omonima di Giovan Battista Pergolesi."}
{"id": "2974995", "revid": "1346043", "url": "https://it.wikipedia.org/wiki?curid=2974995", "title": "Emma Missale", "text": ""}
{"id": "2974997", "revid": "184351", "url": "https://it.wikipedia.org/wiki?curid=2974997", "title": "Jazz in Parco", "text": "Jazz in Parco \u00e8 un festival musicale italiano che si tiene a Nocera Inferiore, generalmente nei mesi di giugno e luglio.\nStoria.\nOrganizzata dall'associazione Noceracconta si svolge, dal 1998, nel suggestivo cortile del palazzo Fienga, struttura ubicato sulla sommit\u00e0 della collina del Parco. La manifestazione negli anni si \u00e8 allargata anche alla citt\u00e0, coinvolgendone piazze e locali.\nIdeato da Elia Pirollo (1958-2020), il festival vede la direzione artistica della cantante Jazz Ondina Sannino.\nLa XIV edizione del festival (2021) ha coinvolto diverse location culturali della citt\u00e0, come il sagrato della cattedrale, il chiostro del complesso monumentale di Sant'Antonio e, come accade storicamente, Palazzo Fienga.\nArtisti.\nSolitamente i concerti, tematici a seconda dello slogan annuale, abbinano giovani artisti emergenti (soprattutto campani) ad artisti di provata esperienza e notoriet\u00e0 internazionale come Noa, Nick The Nightfly e Al Di Meola; i Manhattan Transfer, Chiara Civello ed Eumir Deodato; Enrico Rava (supportato dal giovanissimo Francesco Cafiso) e Sergio Cammariere; Giovanni Allevi, Madeleine Peyroux e Richard Galliano; Ahmad Jamal, i 29th Street Saxophone Quartet, Paolo Fresu e Toots Thielemans; l'Art Ensemble of Chicago, Rita Marcotulli con Palle Danielsson al contrabbasso e l'ex batterista dei Weather Report Peter Erskine; Steve Coleman, Javier Girotto, Archie Shepp, John Scofield.\nLa XII edizione (2009) ha ospitato Dario Galante, musicista nocerino trasferitosi in Brasile nel 1986."}
{"id": "2975001", "revid": "729019", "url": "https://it.wikipedia.org/wiki?curid=2975001", "title": "Bundesautobahn 565", "text": "La Bundesautobahn 565, abbreviata anche in A\u00a0565, \u00e8 un'autostrada tedesca della lunghezza di che ha la funzione di tangenziale della citt\u00e0 di Bonn."}
{"id": "2975002", "revid": "69794", "url": "https://it.wikipedia.org/wiki?curid=2975002", "title": "Stano Kropil\u00e1k", "text": ""}
{"id": "2975003", "revid": "300067", "url": "https://it.wikipedia.org/wiki?curid=2975003", "title": "Stanislav Kropil\u00e1k", "text": ""}
{"id": "2975004", "revid": "287204", "url": "https://it.wikipedia.org/wiki?curid=2975004", "title": "Stanislav Kropilak", "text": ""}
{"id": "2975005", "revid": "287204", "url": "https://it.wikipedia.org/wiki?curid=2975005", "title": "Stano Kropilak", "text": ""}
{"id": "2975007", "revid": "1869172", "url": "https://it.wikipedia.org/wiki?curid=2975007", "title": "Andrea Pellegrino (personaggio)", "text": ""}
{"id": "2975010", "revid": "729019", "url": "https://it.wikipedia.org/wiki?curid=2975010", "title": "Bundesautobahn 571", "text": "La Bundesautobahn 571, abbreviata anche in A\u00a0571, \u00e8 una breve autostrada tedesca della lunghezza di che collega l'autostrada A\u00a061 alla citt\u00e0 di Ehlingen."}
{"id": "2975014", "revid": "287204", "url": "https://it.wikipedia.org/wiki?curid=2975014", "title": "Centrolophidae", "text": "I Centrolofidi (Centrolophidae) sono una famiglia di pesci perciformi. Vivono nelle acque marine nelle regioni temperate e tropicali di tutto il mondo, ad eccezione di alcune zone interne dell'Oceano Indiano e del Pacifico centrale.\nDescrizione.\nSi tratta di pesci di medie dimensioni, appiattiti lateralmente. Hanno bocche piccole, ma che si estendono almeno fin sotto l'occhio, e denti piccoli e conici disposti in fila. Possiedono una pinna dorsale continua.\nAlimentazione e comportamento.\nI centrolofidi si nutrono generalmente di piccoli pesci, salpe, meduse, idrozoi e crostacei. Molte specie, soprattutto nelle fasi di vita giovanili, vivono in associazione con delle meduse, trovando riparo dai predatori presso il loro ombrello e approfittando dei loro avanzi di cibo per nutrirsi.\nTassonomia.\nLa famiglia contiene 31 specie suddivise in sette generi"}
{"id": "2975016", "revid": "371529", "url": "https://it.wikipedia.org/wiki?curid=2975016", "title": "Tom Wilson (produttore)", "text": "Divenne celebre per il lavoro svolto negli anni sessanta con artisti come Bob Dylan, Frank Zappa, Simon &amp; Garfunkel e The Velvet Underground. Fu uno dei primi produttori discografici di colore a raggiungere una certa fama all'interno del mondo del rock.\nBiografia.\nInizi.\nWilson nacque nel 1931 da Tom e Fannie Wilson. Crebbe a Waco, Texas, dove frequent\u00f2 la A.J. Moore High School, ed era membro della Chiesa Battista della Nuova Speranza. Mentre frequentava la Fisk University, Wilson fu invitato ad Harvard dove inizi\u00f2 ad essere coinvolto nella musica tramite la Harvard New Jazz Society e la stazione radio WHRB.\nDopo essersi laureato a Harvard, cre\u00f2 la Transition Records, piccola casa discografica con la quale aveva in mente di ospitare i maggiori talenti contemporanei del jazz sperimentale. L'etichetta discografica riusc\u00ec a produrre parecchi dischi, inclusi \"Jazz by Sun Ra\" (conosciuto anche come \"Sun Song\") di Sun Ra e l'album \"Jazz Advance\" di Cecil Taylor, discreti successi underground.\nIl lavoro svolto con la Transition Records lo aiut\u00f2 ad essere assunto alla United Artists Records nel 1957. Lavor\u00f2 poi come produttore di diverse etichette di musica jazz, tra cui la Savoy Records, attraverso la quale torn\u00f2 a lavorare con Sun Ra.\nColumbia Records.\nCome produttore esecutivo alla Columbia Records, Wilson fu uno dei primi scopritori del folk-rock, producendo ben tre album di Bob Dylan: \"The Times They Are a-Changin\"', \"Another Side of Bob Dylan\", e \"Bringing It All Back Home\", insieme al singolo \"Like a Rolling Stone\". Wilson produsse anche le quattro tracce finali dell'album \"The Freewheelin' Bob Dylan\", subentrando a John Hammond come produttore di Dylan nel 1963.\nNel 1964 Wilson produsse l'album di debutto del duo Simon &amp; Garfunkel, \"Wednesday Morning, 3 A.M.\", che conteneva la famosa \"The Sound of Silence\". Ispirato dal notevole successo che stavano avendo i The Byrds grazie alla loro versione folk rock del brano \"Mr Tambourine Man\" di Bob Dylan, Wilson trasform\u00f2 l'originale versione acustica della canzone del duo, sovraincidendo una strumentazione elettrica a loro insaputa, facendola diventare un successo da primo posto in classifica, contribuendo a lanciare definitivamente il folk rock nel mercato discografico. Simon &amp; Garfunkel, che all'epoca avevano deciso di dividersi, si riunirono dopo il successo del brano e iniziarono una proficua carriera ricca di soddisfazioni.\nDopo aver lavorato con Wilson, sia Dylan che Simon &amp; Garfunkel decisero di lavorare con un altro produttore della Columbia, Bob Johnston, che produsse molti loro lavori futuri.\nVerve Records.\nNel 1966, Wilson port\u00f2 i The Mothers of Invention alla Verve Records dove produsse il loro album di debutto \"Freak Out!\" (anche se in seguito si \u00e8 vociferato che la maggior parte del lavoro sia stato fatto in realt\u00e0 dallo stesso Frank Zappa).\nInoltre produsse i primi due dischi dei Velvet Underground, \"Projections\" dei The Blues Project e co-produsse (insieme a Chas Chandler) l'omonimo primo album dei Soft Machine. In seguito la sua carriera sembr\u00f2 andare in declino sempre pi\u00f9, a causa, si disse, della sua passione smodata per le donne e l'alcol.\nWilson mor\u00ec a causa di un attacco cardiaco a Los Angeles nel 1978.\nTraguardi professionali.\nWilson \u00e8 stato uno dei produttori pi\u00f9 importanti (insieme a Phil Spector, George Martin, Brian Wilson e Teo Macero) nel panorama musicale degli anni sessanta. Di lui si diceva che avesse l'istinto di \"mettere insieme le persone giuste per i giusti fini\". \nWilson diede un importante contributo al sound rock'n'roll di Dylan, producendo nel 1965 il suo disco della svolta rock \"Bringing It All Back Home\". In una intervista del 1969 alla rivista \"Rolling Stone\", Jann Wenner chiese a Dylan: \u00abWilson afferma di essere stato lui ad indirizzare la tua svolta verso il rock. \u00c8 vero?\u00bb. Dylan rispose: \u00abHa detto cos\u00ec? Se lo dice lui... [risata]. Diede un certo contributo. Questo \u00e8 vero. Lo ammetto. Aveva un sound particolare in testa\u00bb. \nFrank Zappa disse: \u00abTom Wilson era un grande. Aveva una visione, capite? e stava davvero dalla nostra parte... Mi ricordo che la prima canzone che registrammo fu \"Any Way the Wind Blows\" ed era okay. Poi facemmo \"Who Are the Brain Police?\" e vidi Wilson oltre il vetro che immediatamente prese in mano il telefono e telefon\u00f2 a New York, cercando di addolcire loro (ai dirigenti) la pillola, penso. Wilson stava rischiando davvero. Metteva in gioco il suo posto di lavoro producendo il nostro album.\u00bb"}
{"id": "2975021", "revid": "94902", "url": "https://it.wikipedia.org/wiki?curid=2975021", "title": "Centrolofidi", "text": ""}
{"id": "2975030", "revid": "729019", "url": "https://it.wikipedia.org/wiki?curid=2975030", "title": "Bundesautobahn 573", "text": "La Bundesautobahn 573, abbreviata anche in A\u00a0573, \u00e8 una breve autostrada tedesca della lunghezza di che collega l'autostrada A\u00a061 alla citt\u00e0 di Bad Neuenahr. dovrebbe entrare a far parte dell'autostrada A\u00a031."}
{"id": "2975032", "revid": "599013", "url": "https://it.wikipedia.org/wiki?curid=2975032", "title": "Fulvio Bussalino", "text": "Carriera.\nDopo gli esordi nei campionati regionali passa all'Asti Ma.co.bi. in Serie D, e nel 1974 viene acquistato dal Brescia, squadra con cui esordisce in Serie B nel campionato 1975-1976.\nRimane con le \"Rondinelle\" per tre stagioni per poi trasferirsi al , sempre in Serie B, e l'anno seguente al , dove disputa un campionato di Serie B ed uno di Serie C1.\nDopo un anno in Serie C2 all' ed un altro al Matera, passa alla , dove disputa una stagione in C1 ed una in C2, e poi nuovamente in Serie C1 al Fano, per terminare infine la carriera in Serie C2 nel 1987 con l'Orceana.\nIn totale ha collezionato 100 presenze nel campionato di Serie B realizzando 5 reti."}
{"id": "2975035", "revid": "1305772", "url": "https://it.wikipedia.org/wiki?curid=2975035", "title": "Tom Wilson", "text": ""}
{"id": "2975040", "revid": "729019", "url": "https://it.wikipedia.org/wiki?curid=2975040", "title": "Bundesautobahn 602", "text": "La Bundesautobahn 602, abbreviata anche in A\u00a0602, \u00e8 una breve autostrada tedesca della lunghezza di che collega l'autostrada A\u00a01 alla citt\u00e0 di Treviri."}
{"id": "2975041", "revid": "1347902", "url": "https://it.wikipedia.org/wiki?curid=2975041", "title": "Partito Nazionale Sociale Ceco", "text": "Il Partito Nazionale Sociale Ceco \u00e8 un partito politico ceco fondato nel 1898 che nel corso della storia ha cambiato varie volte la sua denominazione:"}
{"id": "2975043", "revid": "122434238", "url": "https://it.wikipedia.org/wiki?curid=2975043", "title": "Tigress", "text": "Tigress \u00e8 il nome di tre differenti personaggi dei fumetti, tutte supercriminali, apparsi nelle pubblicazioni DC Comics.\nL'originale era una criminale della Golden Age che ha combattuto contro Giovanni Zatara. La seconda, Paula Brooks, fu membro del gruppo di supereroi della Young All-Stars, e successivamente divenne una criminale con il nome di Cacciatrice. La terza Tigress infine, Artemis Crock, figlia di Paula, \u00e8 membro della Societ\u00e0 dell'Ingiustizia.\nNemica di Zatara.\nLa prima Tigress era una ladra/spia della Golden Age, nemica di Zatara. Debutt\u00f2 in \"Action Comics\" n. 1 nel giugno 1938, e venne creata da Fred Guardineer. Indossava maglioni che simulavano il manto delle tigri, e coordinava alcune gang di ladri ed assassini. Apparentemente, non aveva alcun superpotere.\nRelazione.\nIn \"Who's Who Update '87\" n. 1 afferma di essere la madre della seconda Tigress/Cacciatrice (Paula Brooks) e nonna della terza (Artemis Crock).\nIn \"Who's Who Update '87\" n. 5, invece, afferma di non essere legata n\u00e9 a Paula n\u00e9 ad Artemis.\nTabitha Paula Brooks.\nLa seconda Tigress fu Tabitha Paula Brooks. Membro della Young All-Stars, successivamente divenne la criminale, Tigress. Successivamente spos\u00f2 Sportsmaster: insieme ebbero una figlia, Artemis Crock, che all'inizio divent\u00f2 l'eroina Artemis Arrow, allieva di Green Arrow, successivamente port\u00f2 avanti la tradizione di famiglia diventando la terza criminale Tigress.\nArtemis Crock.\nArtemis Crock \u00e8 la figlia della criminale della Golden Age Paula Brooks e di Crusher Crock. Viene addestrata da Green Arrow (Oliver Queen) e far\u00e0 parte della Young Justice sotto il nome di Artemis Arrow. Dopo anni di relazione con Kid Flash (Wally West), Artemis verr\u00e0 lasciata per Linda-Park. Quando Wally prese il ruolo del terzo Flash, chiese la mano alla sua amata Linda, e Artemis delusa e sconvolta, decise di diventare come i genitori, una criminale. Dopo qualche anno, assunse come la madre, l'identit\u00e0 di Tigress.\nLegends.\nNella miniserie \"Legends\", si racconta che la popolazione americana venne sobillata contro la comunit\u00e0 supereroistica. Per cui venne approvata una legge dove nessuno poteva operare legalmente, vestendo un costume. Ci\u00f2 non fu alcun motivo di preoccupazione per i supercriminali, dato che stavano gi\u00e0 infrangendo la legge. Per Artemis Crock fu l'occasione per far evadere i suoi genitori dall\"'Empire State Detention Center\".\nFacendosi chiamare semplicemente Artemis, Tigress si un\u00ec al Mago nella sua nuova Societ\u00e0 dell'Ingiustizia - che lui chiam\u00f2 \"Injustice Unlimimted\". Superarono la sicurezza alla \"Conferenza Internazionale del Commercio di Calgary\" in Canada, la Infinity, Inc., e un contingente dei Guardiani del Globo, costringendo i supereroi ad aiutarli nello scontro. Artemis prese Nuklon e Sol Levante e li condusse a New York: con il loro aiuto, liber\u00f2 alcuni dei vecchi criminali.\nRitornarono successivamente a Calgary per dividersi il ricco bottino, ma il piano fall\u00ec quando Hourman resuscit\u00f2 liberandosi. Solomon Grundy fu inoltre condotto in carcere in una isolata localit\u00e0 del Circolo Polare Artico. Fu Solomon ad interferire con Artemis e i suoi genitori, ma nella confusione riuscirono comunque a fuggire.\nSolo alcune settimane dopo, Artemis si alle\u00f2 con Icile e Hazard, la nuova Harlequin, Dummy e Solomon Grundy. Dummy volle guidare una nuova Injustice Unlimited pianificando l'assassinio di tutti i membri della Infinity, Inc. per potersi farsi notare tra i supercriminali. Il loro primo obiettivo, Skyman, venne ucciso da Harlequin, mentre Artemis segu\u00ec Jade. Credendo che Jade fosse morta, Artemis ritorn\u00f2 al quartier generale della squadra. Il piano prevedeva che si portassero i restanti Infinitors negli Stellar Studio per ucciderli. Ci\u00f2 non venne mai messo in atto a causa del rifiuto di cooperare di Hazard e dell'improvvisa ricomparsa di Jade e Brainwave Jr., entrambi creduti morti. Durante il combattimento, Artemis si batt\u00e9 corpo a corpo con Wildcat, alias di Yolanda Montez, perdendo. Venne infine consegnata nelle mani della polizia.\nSuccessivamente, cambi\u00f2 il suo nome in codice in Tigress, e combatt\u00e9 contro i membri della Justice Society of America, inclusi Hawkman e Hawkgirl. Port\u00f2 poi avanti una relazione complicata con il secondo Icicle.\nPi\u00f9 di recente, \u00e8 stata invitata da Icicle al rinnovamento della Injustice Society. Si un\u00ec per aiutare lui, il Mago, Solomon Grundy, Gentleman Ghost, Rag Doll, e il Pensatore ad irrompere nel quartier generale della Justice Society of America per rubare la Chiave di Prometeo, chiave utilizzata per aprire la porta tra la realt\u00e0 e la magia. Questo permise a Johnny Sorrow di ritornare sulla Terra, cos\u00ec come aveva chiesto al Mago. Durante la storia di \"Crisi infinita\", Artemis risult\u00f2 membro della Societ\u00e0 segreta dei supercriminali di Alexander Luthor Jr.Successivamente comparve in \"Justice League Wedding Special\".\nPoteri e abilit\u00e0.\nTigress possiede abilit\u00e0 combattive ed \u00e8 altamente addestrata. Con la sua balestra \u00e8 anche un'ottima cecchino. Possiede un acuto senso dell'olfatto che le permette di individuare le tracce. Porta con s\u00e9 una balestra compatta e una faretra piene di frecce, coltelli, reti e bolas. Inoltre ha dimostrato anche una certa praticit\u00e0 nel tiro con l'arco e nell'uso delle armi da fuoco."}
{"id": "2975049", "revid": "94902", "url": "https://it.wikipedia.org/wiki?curid=2975049", "title": "Salpe", "text": ""}
{"id": "2975055", "revid": "149466", "url": "https://it.wikipedia.org/wiki?curid=2975055", "title": "Guglielmo da Pisa", "text": ""}
{"id": "2975060", "revid": "298055", "url": "https://it.wikipedia.org/wiki?curid=2975060", "title": "Vittorio Ubbiali", "text": ""}
{"id": "2975061", "revid": "1305772", "url": "https://it.wikipedia.org/wiki?curid=2975061", "title": "Idrato di metano", "text": ""}
{"id": "2975067", "revid": "94902", "url": "https://it.wikipedia.org/wiki?curid=2975067", "title": "Carlo Linneo il Giovane", "text": ""}
{"id": "2975068", "revid": "1346043", "url": "https://it.wikipedia.org/wiki?curid=2975068", "title": "Michele Carminati (personaggio)", "text": ""}
{"id": "2975072", "revid": "154893", "url": "https://it.wikipedia.org/wiki?curid=2975072", "title": "Meteorite di Mineo", "text": ""}
{"id": "2975074", "revid": "729019", "url": "https://it.wikipedia.org/wiki?curid=2975074", "title": "Breda A.8", "text": "Il Breda A.8, citato anche come Breda A8, era un bombardiere notturno bimotore biplano realizzato dall'azienda italiana Societ\u00e0 Italiana Ernesto Breda negli anni venti e rimasto allo stadio di prototipo.\nStoria.\nSviluppo.\nNella seconda parte degli anni venti la Breda decise di sviluppare una versione migliorata del precedente bombardiere quadrimotore A.3, progettato dall'ingegnere Ugo Abate\n, che aveva volato per la prima volta a Sesto San Giovanni nell'autunno 1924. Il nuovo modello, che ne riproponeva l'impostazione generale caratterizzata dalla configurazione alare biplano-sesquiplana, con struttura mista in legno e metallo. Le due unit\u00e0 motrici Lorraine-Dietrich 12 Db da 400 CV (294 kW) ciascuno, azionavano eliche bipala lignee, ed erano collocate in gondole installate sull'ala inferiore. Nelle intenzioni del progettista il bimotore avrebbe dovuto migliorare le mediocri caratteristiche di volo dimostrate dai voli di prova dalla precedente versione A.3.\nL'aereo and\u00f2 in volo per la prima volta nel 1927, evidenziando per\u00f2, al pari del suo predecessore, prestazioni modeste. Per cercare di migliorare le caratteristiche generali venne quindi deciso di sostituire gli originali propulsori con i pi\u00f9 potenti Isotta Fraschini Asso 500 da 500\u00a0CV (368\u00a0kW) non riuscendo comunque ad ottenere miglioramenti sostanziali e determinando cos\u00ec l'abbandono di ogni ulteriore sviluppo da parte della Regia Aeronautica"}
{"id": "2975081", "revid": "81195", "url": "https://it.wikipedia.org/wiki?curid=2975081", "title": "Clatrato", "text": "Il clatrato, conosciuto anche come composto a gabbia, \u00e8 un composto di inclusione in cui le molecole ospiti si trovano all'interno di una gabbia formata dalle molecole ospitanti o da un reticolo di molecole ospitanti. Il termine deriva dal latino \"clatratus\" che significa \"chiuso con inferriata\".\nTra i clatrati si annoverano in particolare i clatrati idrati, un tipo di idrati in cui un reticolo formato da molecole di acqua racchiude molecole di gas intrappolate al suo interno. Grandi quantit\u00e0 di metano allo stato solido sono state scoperte sotto questa forma sia nel permafrost che sotto il letto oceanico, dove le condizioni di pressione e temperatura favoriscono la formazione di questi composti. \nI clatrati sono frutto della chimica ospite/ospitante e possono essere ottenuti sfruttando molecole ospitanti quali urea, tiourea, idrochinone, eteri corona, ciclodestrina, criptandi ecc. I clatrati formati dall'urea sono stati utilizzati per la separazione selettiva delle paraffine: cristallizzando, l'urea forma canali di 0,53 nm di diametro in cui possono essere ingabbiate solamente le n-paraffine; successivamente, dissolvendo la struttura cristallina, si ottiene il rilascio delle n-paraffine. I ricercatori hanno iniziato a studiare i clatrati di silicio e germanio per possibili applicazioni come semiconduttori e superconduttori. "}
{"id": "2975086", "revid": "339392", "url": "https://it.wikipedia.org/wiki?curid=2975086", "title": "Cambiamento climatico brusco", "text": ""}
{"id": "2975088", "revid": "339392", "url": "https://it.wikipedia.org/wiki?curid=2975088", "title": "Mutamento climatico brusco", "text": ""}
{"id": "2975092", "revid": "1318658", "url": "https://it.wikipedia.org/wiki?curid=2975092", "title": "Regi corpi truppe coloniali", "text": "I Regi corpi truppe coloniali erano dei corpi delle forze armate del Regno d'Italia nei quali vennero raggruppate tutte le truppe di ogni colonia, fino alla fine della seconda guerra mondiale in Africa.\nI militari erano sia nazionali che indigeni residenti delle colonie.\nStoria.\nNei primi anni dell'insediamento italiano nella colonia eritrea presso la baia di Assab ed in Somalia fino alla guerra d'Etiopia, gli italiani fecero grande uso di bande irregolari di mercenari, che prendevano il nome dell'area di provenienza o dal comandante proprietario. Si dimostrarono tuttavia poco affidabili, passando spesso, soprattutto durante la guerra d'Abissinia, allo schieramento avversario.\nLe prime unit\u00e0 costituite nel 1887 dipendevano direttamente dai governatori delle colonie italiane. Erano corpi autonomi pluriarma, con unit\u00e0 di fanteria, artiglieria, cavalleria e genio proprie. Queste truppe furono impiegate su tutti i fronti africani a partire dalla guerra d'Eritrea e dalla guerra di Abissinia, poi nella guerra italo-turca, fino alla riconquista della Libia.\nDal 1924 ai corpi della Tripolitania e Cirenaica e alle forze armate di Eritrea e Somalia, vennero aggregate le legioni e battaglioni Milizia Coloniale della Milizia volontaria per la sicurezza nazionale.\nTutti gli Ufficiali erano nazionali del Regio Esercito, i sottufficiali erano sia nazionali che indigeni, mentre la truppa era nella quasi totalit\u00e0 composta da eritrei, somali, libici ed in piccola parte yemeniti e sudanesi.\nDal 1926 le truppe coloniali passarono dalle dipendenze del ministero della guerra al ministero delle colonie.\nNella campagna di conquista dell'Etiopia (1935-36) il Regio corpo truppe coloniali d'Eritrea forn\u00ec un intero Corpo d'armata eritreo.\nNel 1940 erano presenti 182.000 ascari (anche etiopi) nell'Africa Orientale Italiana e 68.000 nazionali, mentre 74.000 ascari erano di stanza in Libia allo scoppio della seconda guerra mondiale.\nCaratteristiche.\nUniformi.\nLe uniformi differivano tra le varie specialit\u00e0 e, in minor misura, nei differenti periodi. Comune a tutti i reparti regolari di tutte le colonie era invece il sistema delle fasce-distintivo. Ogni reparto era identificabile dai colori e dal motivo della larga fascia di lana avvolta intorno alla vita (\"etag\u00e0\") e, nei reparti di cavalleria eritrea e dell'AOI, avvolta intorno al tarbush. Gli stessi colori erano ripresi sulla filettatura delle controspalline degli ufficiali nazionali che guidavano i reparti.\nGli ascari di Eritrea, Somalia ed AOI indossavano l'uniforme coloniale in tela bianca o cachi con le suddette fasce-distintivo, tarbush in feltro con fiocco e fregio a seconda della specialit\u00e0. Le fasce mollettiere o i gambali erano spesso indossati sui piedi nudi: infatti, nel rispetto della tradizione, le calzature erano facoltative. Quando presenti potevano essere costituite sia da sandali che da scarponi o stivali d'ordinanza.\nGli ascari musulmani dell'Africa Orientale (la maggior parte dei coloniali erano copti) indossavano come copricapo il turbante, con una fascetta del colore di battaglione. Gli ascari libici e i savari usavano, in luogo del tarbush, la tradizionale tachia di feltro rosso granata con fiocco azzurro e \"sotto-tachia\" bianca. I colori della farmula distinguevano i reparti savari, oltre alle solite fasce.\nGli zapti\u00e9 di tutte le colonie si distinguevano per gli alamari dei carabinieri, la fiamma sul copricapo e la fascia distintivo scarlatta.\nSolo il personale nazionale indossava le stellette, in quanto segno distintivo della condizione militare del cittadino italiano. Dal 1939, poich\u00e9 la colonia libica era diventata a tutti gli effetti territorio nazionale (come provincia di Tripoli e di Bengasi) il personale militare libico si fregi\u00f2 anch'esso delle stellette.\nPer definizione per i reparti irregolari (dubat, basci-buzuk, spahis e le bande) non \u00e8 possibile parlare di uniformi n\u00e9 di distintivi di grado.\nEquipaggiamento.\nSecondo il regolamento del 1929 le giberne e bandoliere erano del tipo regolamentare del Regio Esercito: giberne Mod. 77, Mod. 91, Mod. 07, giberne per spahis Mod. 27, cartucciere Mod. 28 e soprattutto bandoliere Mod. 97, in cuoio naturale.\nL'armamento individuale per la truppa era costituito dai fucili e moschetti con relative baionette dei modelli Vetterli Mod. 1870 e Vetterli-Vitali Mod. 1870/87, mai del tutto sostituiti dai Carcano Mod. 91. Dalla Grande Guerra, le truppe coloniali ricevettero anche i Steyr-Mannlicher M1895 di preda bellica austro-ungarica. Gli sciumbasci e gli zapti\u00e9 erano armati anche di revolver Chamelot-Delvigne Mod. 1874 e Bodeo Mod. 1889. La cavalleria era armata anche di sciabola da cavalleria Mod. 71; gli squadroni indigeni eritrei erano dotati anche di lancia da cavalleria Mod. 1860 con l'asta in frassino sostituita dal bamb\u00f9. Alle armi bianche d'ordinanza si affiancavano pugnali e spade tradizionali, come i billao e gli shotel.\nLe armi di squadra, assegnate a partire dagli anni dieci, erano le Gardner binate dismesse dalla marina per l'impiego in postazione fissa e le Maxim someggiabili. Dopo la grande guerra le compagnie mitraglieri ricevettero le Fiat Mod. 14 e le Schwarzlose di preda bellica. Negli anni trenta i meharisti ricevettero anche la mitragliatrice leggera Breda Mod. 5C.\nGli autoveicoli negli anni venti erano ancora dotati della targa con la sigla \"S.M.\" (Servizio Militare); mentre infatti in Patria dal 1923 le sigle delle targhe furono diversificate per ogni forza armata, in colonia la vecchia targa fu abbandonata pi\u00f9 tardi. Agli inizi degli anni trenta fu infatti sostituita dalle targhe con sigla \"R.C.T.C.\" ed in seguito anche \"R.C.T.L.\" (Regio corpo truppe libiche), a caratteri rossi su fondo bianco sulla riga superiore, mentre sulla riga inferiore era stampato il numero a quattro cifre in nero. Queste targhe scomparirono negli anni precedenti la guerra, sostituite da quelle con la sigla \"R.E.\" del Regio Esercito.\nGradi e distintivi.\nIl personale indigeno aveva una propria gerarchia diversa da quella del Regio Esercito, anche questa uguale per tutti i RCTC. Il pi\u00f9 alto grado raggiungibile per gli indigeni era quello di sottufficiale, mentre gli ufficiali dei corpi erano tutti nazionali.\nI distintivi di grado erano costituiti da galloni i tessuto di lana rossa e gialla, fatto ad angolo, con la punta rivolta verso la spalla, soppannato di panno nero a triangolo. I gradi erano ripetuti sul tarbush con galloni e stellette a cinque punte. I gradi erano:\nSul triangolo di panno nero del distintivo erano posti anche i contrassegni di anzianit\u00e0 - secondo la tabella qui di seguito - e di merito (la corona dei Savoia) come distintivo di promozione per merito di guerra, nonch\u00e9 il fregio di specialit\u00e0 (mitragliere, mitragliere scelto, musicante, trombettiere, tamburino, sellaio, maniscalco, bracciale internazionale) e il distintivo di ferita in guerra.\nSpecialit\u00e0.\nComprendevano sia specialit\u00e0 comuni a tutte le colonie, sia specialit\u00e0 peculiari, frutto della tradizione militare dei singoli luoghi:\nOltre agli Ufficiali ed ai quadri, in tali corpi servirono anche reparti organici interamente formati da nazionali. Alcune di queste unit\u00e0 erano specifiche per l'impiego in colonia:\nAnche il Regno albanese costitu\u00ec dei propri reparti che combatterono con le forze armate italiane; tuttavia questi non potevano essere considerati corpi coloniali in quanto l'Albania non era una colonia ma un regno in unione personale con la corona del Regno d'Italia dal 1939 al 1943. Le forze armate albanesi confluirono in quelle italiane con legge del 13 luglio 1939 n. 1115. Anche la Gendarmeria reale albanese e la Guardia di confine confluirono rispettivamente nei carabinieri reali e nella Regia Guardia di Finanza. Mantenevano invece la propria specificit\u00e0 albanese:\nAltre truppe straniere combatterono nelle forze armate italiane durante la seconda guerra mondiale ma, non trattandosi di sudditi dell'Impero italiano, non facevano parte dei RCTC.\nI corpi.\nIn tempi diversi furono costituiti i seguenti:\nDal 1936, con la creazione dell'Africa Orientale Italiana, i Regi corpi truppe coloniali di Eritrea e Somalia confluirono nelle:\nche, sebbene non denominate RCTC, ebbero la stessa funzione e le stesse specialit\u00e0.\nOnorificenze.\nRegio corpo truppe coloniali dell'Eritrea\nRegio corpo truppe coloniali dell'Eritrea\nRegio corpo truppe coloniali della Libia\nRegio corpo truppe coloniali della Somalia"}
{"id": "2975107", "revid": "224230", "url": "https://it.wikipedia.org/wiki?curid=2975107", "title": "Scuola ispettori e sovrintendenti della Guardia di finanza", "text": ""}
{"id": "2975113", "revid": "1543377", "url": "https://it.wikipedia.org/wiki?curid=2975113", "title": "Madonna col Bambino (Cima da Conegliano San Francisco)", "text": "La Madonna col Bambino del California Palace of the Legion of Honor di San Francisco \u00e8 un dipinto a olio su tavola (59,7x44 cm) di Cima da Conegliano, databile 1504."}
{"id": "2975114", "revid": "729019", "url": "https://it.wikipedia.org/wiki?curid=2975114", "title": "Bundesautobahn 620", "text": "La Bundesautobahn 620, abbreviata anche in A 620, \u00e8 un'autostrada tedesca della lunghezza di 32 km che collega l'autostrada A 8 all'autostrada A 6, fungendo da tangenziale della citt\u00e0 di Saarbr\u00fccken."}
{"id": "2975118", "revid": "767487", "url": "https://it.wikipedia.org/wiki?curid=2975118", "title": "Vladim\u00edr Kadlec", "text": ""}
{"id": "2975119", "revid": "436907", "url": "https://it.wikipedia.org/wiki?curid=2975119", "title": "La carrozza di Hans", "text": ""}
{"id": "2975120", "revid": "287204", "url": "https://it.wikipedia.org/wiki?curid=2975120", "title": "Vladimir Kadlec", "text": ""}
{"id": "2975126", "revid": "729019", "url": "https://it.wikipedia.org/wiki?curid=2975126", "title": "Bundesautobahn 623", "text": "La Bundesautobahn 623, abbreviata anche in BAB 623, \u00e8 una breve autostrada tedesca della lunghezza di 10 km che collega l'Autostrada BAB 8 con la citt\u00e0 di Saarbr\u00fccken."}
{"id": "2975130", "revid": "1186766", "url": "https://it.wikipedia.org/wiki?curid=2975130", "title": "Nostra Signora di Fatima", "text": ""}
{"id": "2975137", "revid": "729019", "url": "https://it.wikipedia.org/wiki?curid=2975137", "title": "Bundesautobahn 643", "text": "La Bundesautobahn 643, abbreviata anche in A\u00a0643, \u00e8 una breve autostrada tedesca della lunghezza di che collega la citt\u00e0 di Wiesbaden (e l'autostrada A\u00a066) con l'autostrada A\u00a060; funge anche da tangenziale per la citt\u00e0 di Magonza."}
{"id": "2975150", "revid": "110157", "url": "https://it.wikipedia.org/wiki?curid=2975150", "title": "Chiesa di San Barnaba (Mantova)", "text": "La chiesa di San Barnaba, intitolata al primo vescovo di Milano, \u00e8 un luogo di culto cattolico di Mantova; affaccia sulla piccola piazza Bazzani, all'incrocio tra via Giovanni Chiassi e via Carlo Poma.\nStoria.\nLa prima chiesa di San Barnaba fu costruita intorno all'anno 1263. Costruito successivamente un attiguo convento, la chiesa fu affidata ai Servi di Maria (Serviti) da Francesco I Gonzaga nel 1397. \nNel 1546 vi fu sepolto Giulio Romano. La tomba fu profanata e dispersa durante la ristrutturazione conclusasi nel 1737 con il rifacimento della facciata su progetto di Antonio Bibiena. \nDel periodo gotico \u00e8 rimasto parte del chiostro del convento che fu soppresso nel 1797 e, all'inizio del Novecento, in parte demolito per far posto al carcere della citt\u00e0.\nDescrizione.\nL'interno presenta un'unica navata con tre cappelle laterali e una profonda abside. \nTra i dipinti conservati si segnalano: "}
{"id": "2975151", "revid": "729019", "url": "https://it.wikipedia.org/wiki?curid=2975151", "title": "Bundesautobahn 648", "text": "La Bundesautobahn 648, abbreviata anche in A\u00a0648, \u00e8 una breve autostrada tedesca della lunghezza di che collega la citt\u00e0 di Francoforte sul Meno all'autostrada A\u00a066 e all'autostrada A\u00a05."}
{"id": "2975154", "revid": "599013", "url": "https://it.wikipedia.org/wiki?curid=2975154", "title": "Christoph K\u00f6rner", "text": ""}
{"id": "2975155", "revid": "287204", "url": "https://it.wikipedia.org/wiki?curid=2975155", "title": "Christoph Korner", "text": ""}
{"id": "2975156", "revid": "767487", "url": "https://it.wikipedia.org/wiki?curid=2975156", "title": "Uwe Sauer", "text": ""}
{"id": "2975161", "revid": "599013", "url": "https://it.wikipedia.org/wiki?curid=2975161", "title": "Ingo Mendel", "text": ""}
{"id": "2975164", "revid": "1305772", "url": "https://it.wikipedia.org/wiki?curid=2975164", "title": "Violino muto", "text": "Il violino muto (o violino sordino) \u00e8 uno strumento ad arco privo di cassa armonica, o munito di una cassa armonica estremamente ridotta. Per tale motivo, il suono risulta debole e viene percepito solo dall'esecutore. Lo strumento veniva utilizzato nell'Ottocento per lo studio della musica senza disturbare gli astanti (ad esempio, durante i viaggi).\nQuesto strumento non va confuso con la pochette, altro strumento di dimensioni ridotte, ma dotato di una piccola cassa armonica.\nStoria.\nI primi violini muti conosciuti sono stati realizzati da Ernst B\u00fcsch all'inizio del XVII secolo. Leopold Mozart cita questo strumento, con il nome di \"brettlgeige\", nel suo celebre trattato \"Versuch einer gr\u00fcndlichen Violinschule\" (1756).\nCome strumento da studio, \u00e8 stato ripreso da alcuni produttori di strumenti musicali (come Yamaha Corporation), ma viene attualmente integrato con le tecnologie elettroniche, come amplificatori e cuffie di ascolto (per l'esecutore).\nImpiego.\nIl violino muto \u00e8 stato riutilizzato da alcuni artisti sperimentali, come Laurie Anderson. Willem Pijper ha previsto l'utilizzo di un violino muto per la parte del primo violino nel suo Quartetto per archi n. 1 (1914). Nelle registrazioni il violino muto viene talvolta sostituito da un normale violino, munito di una sordina particolarmente pesante."}
{"id": "2975165", "revid": "599013", "url": "https://it.wikipedia.org/wiki?curid=2975165", "title": "Armin Sowa", "text": ""}
{"id": "2975168", "revid": "599013", "url": "https://it.wikipedia.org/wiki?curid=2975168", "title": "Klaus Zander", "text": ""}
{"id": "2975170", "revid": "81195", "url": "https://it.wikipedia.org/wiki?curid=2975170", "title": "Cristallografo", "text": ""}
{"id": "2975171", "revid": "287204", "url": "https://it.wikipedia.org/wiki?curid=2975171", "title": "SPA 6A", "text": "Lo SPA 6A era un motore aeronautico 6 cilindri in linea raffreddato ad acqua prodotto dall'azienda italiana Societ\u00e0 Piemontese Automobili tra gli anni dieci e gli anni venti del XX secolo.\nVenne utilizzato da numerosi modelli di velivoli dello stesso periodo.\nDescrizione tecnica.\nPresentava una configurazione con cilindri realizzati in acciaio al carbonio separati tra loro, con un singolo albero a camme collocato in testa che controllava la punteria.\nVersioni.\nVersioni ottenute modificando il rapporto di compressione dei cilindri."}
{"id": "2975175", "revid": "767487", "url": "https://it.wikipedia.org/wiki?curid=2975175", "title": "Michael Pappert", "text": ""}
{"id": "2975177", "revid": "767487", "url": "https://it.wikipedia.org/wiki?curid=2975177", "title": "Ulrich Peters", "text": ""}
{"id": "2975185", "revid": "729019", "url": "https://it.wikipedia.org/wiki?curid=2975185", "title": "Bundesautobahn 650", "text": "La Bundesautobahn 650, abbreviata anche in A\u00a0650, \u00e8 una breve autostrada tedesca della lunghezza di che collega la citt\u00e0 di Ludwigshafen all'Autostrada A\u00a061 e alla citt\u00e0 di Friedelsheim."}
{"id": "2975195", "revid": "729019", "url": "https://it.wikipedia.org/wiki?curid=2975195", "title": "Bundesautobahn 656", "text": "La Bundesautobahn 656, abbreviata anche in A\u00a0656, \u00e8 una breve autostrada tedesca della lunghezza di che collega la citt\u00e0 di Mannheim (e l'autostrada A\u00a06) alla citt\u00e0 di Heidelberg (e all'autostrada A\u00a05)."}
{"id": "2975199", "revid": "1305772", "url": "https://it.wikipedia.org/wiki?curid=2975199", "title": "Cholmskij rajon", "text": ""}
{"id": "2975200", "revid": "339392", "url": "https://it.wikipedia.org/wiki?curid=2975200", "title": "Od\u00ecsseo", "text": ""}
{"id": "2975210", "revid": "32462387", "url": "https://it.wikipedia.org/wiki?curid=2975210", "title": "Kholmskij", "text": ""}
{"id": "2975211", "revid": "1305772", "url": "https://it.wikipedia.org/wiki?curid=2975211", "title": "Cholmskij", "text": "Cholmskij "}
{"id": "2975212", "revid": "339392", "url": "https://it.wikipedia.org/wiki?curid=2975212", "title": "Kniaz'", "text": ""}
{"id": "2975216", "revid": "287204", "url": "https://it.wikipedia.org/wiki?curid=2975216", "title": "Ralph J. Gleason", "text": "Ha collaborato per molti anni al \"San Francisco Chronicle\" ed \u00e8 stato cofondatore e direttore della rivista \"Rolling Stone\" e tra i fondatori del \"Monterey Jazz Festival\".\nAutorevole e rispettato critico musicale, nel periodo della maturit\u00e0 Gleason aveva un elegante aspetto caratteristico: baffi a manubrio, pipa, giacca di tweed, trench.\nBiografia.\nGleason nacque a New York City e visse a Chappaqua, cittadina del New York (stato). A quindici anni cominci\u00f2 ad ascoltare alla radio e ad appassionarsi alla musica jazz durante il periodo di convalescenza, dopo aver contratto il morbillo.\nFrequent\u00f2 poi la \"Columbia University\", pare senza completare gli studi, e collabor\u00f2 a giornali studenteschi occupandosi di jazz. Parteciper\u00e0 poi, nel 1939, alla nascita di una delle prime riviste dedicata a quel genere musicale, \"Jazz information\". La pubblicazione ebbe vita breve e, dopo due anni, dovette chiudere per problemi economici.\nAlla Columbia conobbe la futura moglie Jean Rayburn (1918-2009), collaboratrice oltre che compagna e con cui avr\u00e0 quattro figli Bridget, Stacy, Wash, Toby e Katherine.\nDurante la Seconda guerra mondiale Gleason lavor\u00f2 per l\"'United States Office of War Information\" e dopo il congedo con la \"Columbia Broadcasting System\" e la American Broadcasting Company.\nVerso la fine degli anni quaranta, si trasfer\u00ec a San Francisco, dove visse per il resto della vita, e inizi\u00f2 a collaborare con il \"San Francisco Chronicle\" nel 1950. Sul quotidiano inizi\u00f2 regolari cronache sulla musica jazz e pop presente nei \"media\" statunitensi.\nNel 1957 fonder\u00e0 un'altra rivista, \"Jazz, A Quarterly of American Music\", destinata all'insuccesso per ragioni commerciali.\nFu tra i primi critici a dedicare ai concerti folk, pop e jazz la stessa attenzione e spazio riservato alla musica classica.\nIntervist\u00f2 personaggi celebri come Hank Williams, Elvis Presley e Fats Domino.\nGleason fu uno dei primi critici a cogliere il talento di artisti come Lenny Bruce, Bob Dylan, Carmen McRae e Miles Davis. Le sue note di copertina per l'album del 1970 di Miles Davis, \"Bitches Brew\", sono considerate un classico del genere.\nFu osservatore e partecipe del movimento definito \"San Francisco Renaissance\", epoca di grande vitalit\u00e0 culturale per la citt\u00e0 che ha avuto inizio a met\u00e0 degli anni cinquanta e fior\u00ec completamente nella tarda met\u00e0 degli anni sessanta. Verso la fine di quegli anni Gleason diventava un commentatore molto rispettato e scriveva a sostegno delle migliori \"rock band\" della \"Bay Area\", come i Jefferson Airplane e i Grateful Dead. Tuttavia \u00e8 stato a volte criticato per aver minimizzato l'importanza o semplicemente ignorato quanto accadeva in campo musicale a Los Angeles.\nGleason collaborava alla redazione di \"Ramparts\" (pubblicato dal 1962 al 1975), una autorevole rivista prima trimestrale e poi mensile di sinistra con sede a San Francisco, che per\u00f2 lasci\u00f2 quando il direttore editoriale Warren Hinckle si mise a criticare la presenza crescente di \"hippie\" nella citt\u00e0.\nCon Jann Wenner, un altro collaboratore di \"Ramparts\", fond\u00f2 la rivista musicale bisettimanale, \"Rolling Stone\", a cui contribu\u00ec fino alla sua morte di infarto nel 1975. Per dieci anni tenne anche rubriche settimanali di jazz e pop, che comparvero su pi\u00f9 pubblicazioni: New York Post e molti altri giornali statunitensi ed europei. Per dodici anni, \u00e8 stato redattore e critico per il periodico \"leader\" nel campo del jazz \"Down Beat\".\nArticoli di Gleason apparvero anche in altre pubblicazioni tra cui The New York Times, The Guardian, The Times, New Statesman, \"Evergreen Review\", \"American Scholar\", \"Saturday Review\", New York Herald Tribune, Los Angeles Times, \"Chicago Sun-Times\", Sydney Herald, Playboy, Esquire, Variety, \"The Milwaukee Journal\" e \"Review Hi-Fi/Stereo\".\nPer la \"National Educational Television\" (oggi conosciuta come \"Public Broadcasting Service\"), Gleason produsse una serie di 28 programmi di jazz e blues, \"Jazz Casual\", con B.B. King, John Coltrane, Dave Brubeck, il \"Modern Jazz Quartet\", Jimmy Witherspoon e Sonny Rollins, tra gli altri. Serie che si protrasse dal 1961 al 1968. Produsse anche un documentario di due ore su Duke Ellington, che ebbe due nomine per il premio Emmy.\nAltri film per la televisione includevano quattro puntate sul \"Monterey Jazz Festival\", il primo documentario per la televisione sulla musica pop, \"Anatomy of a Hit\", e la serie di programmi di un'ora sul rock a San Francisco, \"Go Ride the Music\", \"A Night at the Family Dog\" e \"West Pole\".\nRed Garland in suo onore ha chiamato \"Ralph J. Gleason Blues\", un suo brano del 1958 (\"Red Garland Quartet\", Prestige PRLP 7193), ripubblicato in \"Red's Blues\" nel 1998.\nL'eredit\u00e0 duratura di Gleason tuttavia, \u00e8 probabilmente nel suo lavoro su \"Rolling Stone\". Il suo nome, accanto a quello di Hunter S. Thompson, rimane ancora nella lista dei collaboratori della rivista, pi\u00f9 di tre decenni dopo la sua morte come testimonianza della sua eredit\u00e0.\n\"Ralph J. Gleason Music Book Award\".\nIl premio \"Ralph J. Gleason Music Book\", fondato nel 1989 da Bob Rolontz e sponsorizzato da BMI, New York University e dalla rivista \"Rolling Stone\", segnala libri nel campo della musica commerciale e pop. Volumi premiati:"}
{"id": "2975218", "revid": "339392", "url": "https://it.wikipedia.org/wiki?curid=2975218", "title": "Gran Principato di Mosca", "text": ""}
{"id": "2975224", "revid": "86599", "url": "https://it.wikipedia.org/wiki?curid=2975224", "title": "6544 Stevendick", "text": "6544 Stevendick \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a e da un'eccentricit\u00e0 di 0,1101849, inclinata di 3,38631\u00b0 rispetto all'eclittica.\nL'asteroide \u00e8 dedicato all'astronomo statunitense Steven J. Dick."}
{"id": "2975228", "revid": "110157", "url": "https://it.wikipedia.org/wiki?curid=2975228", "title": "Cholmskij rajon (Oblast' di Sachalin)", "text": "Il Cholmskij rajon () \u00e8 un rajon dell'Oblast' di Sachalin, nell'Estremo oriente russo, con capoluogo Cholmsk. Istituito nel 1946, ha come capoluogo Cholmsk, ricopre una superficie di 2.279 km2 ed ospitava nel 2010 una popolazione di circa 13.000 abitanti."}
{"id": "2975233", "revid": "32462776", "url": "https://it.wikipedia.org/wiki?curid=2975233", "title": "Distretto di Cholm", "text": ""}
{"id": "2975236", "revid": "1305772", "url": "https://it.wikipedia.org/wiki?curid=2975236", "title": "William Hallowes Miller", "text": "Biografia.\nMiller nacque nel 1801 a Velindre vicino Llandovery, Carmarthenshire. Studi\u00f2 al St John's College di Cambridge dove si laure\u00f2 nel 1826 come quinto wrangler (studente che si \u00e8 particolarmente distinto nella matematica). Inizi\u00f2 qui la sua attivit\u00e0 nel 1829. Per qualche anno Miller svolse il ruolo di tutor e durante questo arco di tempo pubblic\u00f2 trattati sull'idrostatica e sull'idrodinamica. \nMiller diede particolare attenzione anche alla cristallografia, e dopo le dimissioni di William Whewell gli succedette nel 1832 alla cattedra di professore di mineralogia, che mantenne fino al 1870. Il principale lavoro di Miller, sulla cristallografia, venne pubblicato nel 1839. Entr\u00f2 a far parte della Royal Society nel 1838.\nGli indici di Miller, utilizzati per descrivere dimensionalmente un reticolo cristallino, sono stati descritti in \"Treatise on Crystallography\" (1839). Il minerale conosciuto come millerite venne cos\u00ec nominato in suo onore. \nNel 1852 Miller cur\u00f2 una nuova edizione di \"Elementary Introduction to Mineralogy\" di H.J. Brooke. Nel 1843, contribu\u00ec al comitato nominato per soprintendere alla definizione dei nuovi standard di misura di lunghezza e peso.\nMiller mor\u00ec nel 1880 a Cambridge, Inghilterra."}
{"id": "2975249", "revid": "767487", "url": "https://it.wikipedia.org/wiki?curid=2975249", "title": "Tim Norell", "text": "Biografia.\nDi formazione classica, inizi\u00f2 la propria carriera nel 1976 prendendo parte al progetto Ola + 3, fondato dal cantante Ola H\u00e5kansson. Nel 1979, dopo la pubblicazione di un album e una partecipazione al Melodifestivalen, il progetto assunse la forma di un gruppo con l'entrata di altri tre componenti e grazie al cambio di nome in Secret Service.\nPur lavorando all'ombra degli altri componenti non apparendo mai in video e foto ufficiali del gruppo, Norell rimarr\u00e0 parte attiva nella composizione delle musiche dei brani dei Secret Service, nella maggior parte dei casi firmate da lui.\nA partire dal 1984 Norell, insieme ad H\u00e5kansson, inizi\u00f2 l'attivit\u00e0 di produttore e autore per altri artisti, fondando nel 1987 (anno dello scioglimento dei Secret Service) il \"Megatrio\" (composto da Norell, H\u00e5kansson e Anders Hansson, gi\u00e0 presente nei Secret Service come polistrumentista). In quello stesso periodo fond\u00f2, assieme a H\u00e5kansson e al paroliere Alexander Bard, un secondo progetto chiamato Norell-Oson-Bard, dedito alla composizione musicale."}
{"id": "2975264", "revid": "1543377", "url": "https://it.wikipedia.org/wiki?curid=2975264", "title": "Kfifane", "text": "Kfifane \u00e8 un villaggio che si trova nel distretto di Batrun, nel Libano del nord.\nIl villaggio, collocato a 400 metri sopra il livello del mare, \u00e8 conosciuto per la produzione di vini, arak ed olio di oliva.\nNel villaggio \u00e8 presente un monastero intitolato ai santi Cipriano e Giustina. In questo monastero visse e mor\u00ec il santo libanese Nimatullah Youssef Kassab Al-Hardini, e visse per alcuni anni l'altro santo maronita Charbel Makhlouf. All'interno del monastero si trovano la tomba di san Nimatullah e le spoglie del beato Stefano Nehm\u00e8."}
{"id": "2975265", "revid": "113934787", "url": "https://it.wikipedia.org/wiki?curid=2975265", "title": "Arrigo Lorenzi", "text": "Biografia.\nLaureatosi all'Universit\u00e0 di Padova nel 1897, fu docente a Bologna dal 1912 al 1915, e allo scoppio della prima guerra mondiale fu volontario nella seconda armata, dove rimase in servizio in zona operazioni fino al 1917. \nInsegn\u00f2 poi fino al 1948 all'Universit\u00e0 di Padova materie geografiche; le sue ricerche in campo naturalistico e antropologico riguardarono soprattutto la limnologia, l'idrografia e la glaciologia. Nel 1925 firm\u00f2 il manifesto degli intellettuali antifascisti di Benedetto Croce.\nNel 1943 segu\u00ec la tesi di laurea della giovane Norma Cossetto prima che fosse uccisa.\nNell'anno accademico 1944-1945 accett\u00f2 la presidenza della Facolt\u00e0 di lettere, Mor\u00ec a Padova nel 1948, dopo aver protestato contro i nuovi confini nazionali considerati \"iniqui\"."}
{"id": "2975279", "revid": "32463415", "url": "https://it.wikipedia.org/wiki?curid=2975279", "title": "Biblistica", "text": ""}
{"id": "2975281", "revid": "124982320", "url": "https://it.wikipedia.org/wiki?curid=2975281", "title": "Manuel Wirzt", "text": "Manuel, sin da quando era piccolo ha preso lezioni di musica, canto, recitazione e mimo con la societ\u00e0 Alberto Ivern, ed ha anche migliorato la sua performance collaborando con i famosi attori argentini Norman Briski e Hector Bidonde.\nHa viaggiato in Ucraina, dove ha imparato le arti circensi come clown e mimo nella citt\u00e0 di Kiev.\nBiografia.\nFiglio di Osvaldo Wirzt e Olga Retta, Manuel \u00e8 il secondo di tre fratelli. Inizia la sua carriera a met\u00e0 degli anni '70 quando era in un trio di mimo che parteciparono ad uno spettacolo al Teatro Gran Rex. Durante il liceo, forma un gruppo insieme ad un suo compagno chiamato \"Strawbery\" e dopo qualche anno inizia a frequentare il Conservatorio Nacional de Arte Dram\u00e1tico e si trasferisce a Buenos Aires. Ha debuttato nell'opera Am\u00e9rica Operandina e svolge alcuni concerti in Cile. Fece parte nel 1983 di uno spettacolo di Juan Carlos Baglietto. Presenta nel 1986 lo spettacolo Jugando con Manuel nella citt\u00e0 di Villa Carlos Paz. Nel 1988 prese parte al Festival Chateau Rock dove viene definito artista rivelazione dell'anno e ha svolto anche un tour in Europa e in alcuni Stati post-sovietici con il gruppo musicale La Torre collaborando in ventotto presentazioni in un mese.\nHa pubblicato il suo primo album 1987 ed \u00e8 intitolato Funcionamiento e un anno dopo Mala informaci\u00f3n per PolyGram . Durante gli anni '90 partecipa ad alcuni programmi televisivi e viene anche due nomination al premio Mart\u00edn Fierro e firmando un contratto con la EMI, registrando il suo terzo album pubblicato nel 1992. Grazie a questo album ha ricevuto varie candidature al Premio ACE dell'anno 1993. Continua negli anni successivi con concerti e partecipazioni ad alcuni programmi e serie televisive, tra le altre conduce No te quedes afuera nel 1993 e nel 1995 conduce per MTV dell'America Latina \"In situ\". Nello stesso anno vince il Premio ACE come miglior album per \"Magia\", il Premio Prensario e il suo album diventa disco d'oro e platino. Nell'anno successivo registra a Los Angeles il suo quinto lavoro in studio. Il singolo estratto, Hoy te necesito y Cielo y tierra \u00e8 diventato disco di oro e platino.\nNel 2000 \u00e8 stato co-protagonista della sitcom \"Calientes\" ma ha anche partecipato a \"Pon\u00e9 a Francella\" nel 2002, \"Casados con Hijos\" nel 2005 e nel 2008 alla seconda stagione de \"Il mondo di Patty\".\nDal 1987 ad oggi ha svolto pi\u00f9 di 1000 concerti in Armenia, America Latina, Ucraina, Los Angeles, Miami, Russia e altri paesi."}
{"id": "2975283", "revid": "125485891", "url": "https://it.wikipedia.org/wiki?curid=2975283", "title": "Maurice Sendak", "text": "\u00c8 conosciuto principalmente per il libro \"Nel paese dei mostri selvaggi,\" pubblicato nel 1963.\nBiografia.\nSendak \u00e8 nato a Brooklyn, New York da genitori ebrei polacchi, Sarah Schindler e Philip Sendak, un sarto. Ultimo di tre figli, dopo il fratello Jack e la sorella Natalie, Sendak si appassion\u00f2 fin da piccolo alla lettura a causa di problemi cardiaci che lo confinavano spesso a letto e prese la decisione di diventare un illustratore dopo aver visto il film \"Fantasia\", all'et\u00e0 di dodici anni.\nNel documentario \"Tell Them Anything You Want: A Portrait of Maurice Sendak\", Sendak ricorda di come i suoi genitori gli rammentavano sempre di essere stato un incidente e di come tentarono di non averlo, in quanto non potevano permettersi un terzo figlio.\nUna delle prime commissioni professionali \u00e8 stata creare immagini per le vetrine del negozio di giocattoli \"F.A.O. Schwarz\". Gran parte del lavoro in quegli anni era costituito dalle illustrazioni di libri per l'infanzia. Solo alla fine degli anni cinquanta, Sendak decise di iniziare a scrivere e disegnare le proprie storie.\nHa studiato alla Art Students League e ha illustrato pi\u00f9 di 80 libri di altri scrittori prima di crearne uno.\nEgli ha ottenuto riconoscimenti internazionali grazie all\u2019opera Where the Wid Things Are, a cura di Ursula Nordstrom presso Harper &amp; Row.\nSuccessivamente ha avuto una collaborazione con Isaac Bashevis Singer. Egli infatti dopo aver visto un manoscritto di Zlateh the Goat and Other Stories, il primo libro per bambini di Isaac Bashevis Singer, sulla scrivania di un editore della Harper &amp; Row, si offr\u00ec di illustrare il libro, il quale \u00e8 stato pubblicato per la prima volta nel 1966 e ha ricevuto un Newbery Honor.\nNel 1970 ha pubblicato il suo libro In the Night Kitchen, il quale \u00e8 stato spesso oggetto di censura, a causa della presenza di un giovane ragazzo ritratto nudo, ed \u00e8 stato inserito regolarmente nell'elenco dei \"libri spesso contestati e vietati\" dell'American Library Association. Nel 1970, si \u00e8 aggiudicato il Premio Hans Christian Andersen.\nNel 1981 ha pubblicato Outside Over There. L\u2019anno successivo ha ricevuto il National Book Award.\nSendak \u00e8 stato uno dei primi membri del National Board of Advisors del Children's Television Workshop durante le fasi di sviluppo della serie televisiva di Sesame Street. Inoltre, ha adattato il suo libro Bumble Ardy in una sequenza animata per la serie, con Jim Henson come voce di Bumble Ardy.\nHa scritto e progettato altre tre storie animate per la serie: Seven Monsters (che non \u00e8 mai andato in onda), Up &amp; Down e Broom Adventures .\nSendak ha prodotto una produzione televisiva animata basata sul suo lavoro intitolato Really Rosie, con la voce di Carole King, che \u00e8 stata trasmessa nel 1975.\nNel 1993 Sendak ha pubblicato il libro illustrato \"We Are All in the Dump with Jack and Guy\". Successivamente si \u00e8 rivolto al drammaturgo Tony Kushner per scrivere una nuova versione inglese dell'opera sull'olocausto per bambini del compositore ceco Hans Kr\u00e1sa Brundib\u00e1r.\nSendak \u00e8 morto l'8 maggio 2012, all'et\u00e0 di 83 anni, a Danbury, nel Connecticut, al Danbury Hospital, per complicazioni di ictus.\nWhere the Wild Things are.\nNel 1956, Sendak pubblic\u00f2 il suo primo libro senza collaborazioni \"Kerry's Window\". Il suo progetto successivo fu \"Nel paese dei mostri selvaggi\". La storia \u00e8 quella di un bambino che, dopo aver fatto i capricci, viene messo in castigo nella sua stanza e decide di scappare verso il luogo che d\u00e0 il titolo al libro, \"Nel paese dei cavalli selvaggi\" (\"Where the Wild Horses Are\" in originale). Poco prima di iniziare le illustrazioni, Sendak cambi\u00f2 i \"cavalli selvaggi\" con le pi\u00f9 ambigue \"Wild Things\" (\"Cose selvagge\", ambiguit\u00e0 che viene meno con la traduzione italiana), termine che prende spunto dall'espressione Yiddish \"Vildechaya\", usata per indicare i bambini chiassosi. I mostri si rifanno alla tradizione yiddish anche per il fatto che Sendak prese ispirazione dagli atteggiamenti bizzarri dei suoi parenti.\nPubblicato nel 1963, \"Nel paese dei mostri selvaggi\" fu accolto positivamente da critica e pubblico e ricevette il premio \"Caldecott Medal\", per il miglior libro illustrato americano dell'anno. Alcuni gruppi di genitori criticarono aspramente la storia, poco propensi a tollerare un bambino urlare contro la propria madre e scappare di casa, mentre altri ne lodarono l'insegnamento positivo: trasformando in maniera produttiva la sua rabbia, Max diventa di fatto una figura autorevole per quanto riguarda i mostri. Tuttavia, nel corso degli anni Sendak non hai mai commentato le varie interpretazioni.\nQuando Sendak vide un manoscritto di \"Zlateh la capra e altre storie\", una raccolta di fiabe ebraiche di Isaac Bashevis Singer, sulla scrivania di un redattore alla Harper &amp; Row, si offr\u00ec di illustrare il libro, che fu in seguito pubblicato nel 1966 e ricevette un Newberry Award. Sendak fu entusiasta della collaborazione e afferm\u00f2 che i suoi genitori furono impressionati da lui solo dopo questa collaborazione. In seguito ha illustrato la serie di libri di Else Holmelund Minarik, \"Storie di Orsacchiotto\".\nIn the Night Kitchen.\n\"Luca la luna e il latte\" \"(In the Night Kitchen\"), pubblicato per la prima volta nel 1970, \u00e8 stato soggetto a diverse censure a causa del piccolo protagonista della storia che appare per la maggior parte della narrazione nudo. Il libro fu contestato in diversi stati americani, come Illinois, New Jersey, Minnesota e Texas. La scelta di disegnare dei cuochi con baffi alla Hitler, e il fatto che tentino di cucinare il protagonista nel forno, costituirono motivo di scandalo. Per Sendak questi aspetti erano soltanto dei riferimenti all'olocausto, un evento storico che l'autore aveva particolarmente a cuore, in quanto di origine ebraica. \"Luca, la luna e il latte\" appare tuttora nella lista dei libri contestati o banditi dalla American Library Association. \u00c8 al ventunesimo posto nella lista dei \"100 libri pi\u00f9 contestati degli anni novanta\".\nSendak ha anche lavorato in televisione, a programmi come \"Sesame Street\" e \"Really Rosie\". Alla fine degli anni settanta, avvi\u00f2 una collaborazione con il compositore britannico Oliver Knussen con l'intenzione di adattare per il teatro \"Nel paese dei mostri selvaggi\" e \"Higglety Pigglety Pop!\", un lavoro successivo dell'autore. Dopo questa esperienza Sendak inizi\u00f2 ad interessarsi al design dei set teatrali e collabor\u00f2, nel corso degli anni, con diverse compagnie e produzioni realizzando le scenografie di opere come \"Il flauto magico\", \"H\u00e4nsel e Gretel\" e \"Lo Schiaccianoci\".\nI principali libri di Maurice Sendak sono stati tradotti e pubblicati in Italia dalle \"Emme Edizioni\" e ripresi, in anni recenti, da Babalibri e Adelphi. Nel 1987 il Salon du Livre de Mantreuil dedic\u00f2 all'opere dell'artista un'esposizione, \"Autour de Maurice Sendak\", a cura di Mich\u00e8le Cochet e Paola Vassalli che, l'anno seguente, fu presentata anche a Bologna e a Roma.\nNel settembre 2008, in un articolo apparso sul \"The New York Times\", Sendak ha dichiarato di essere omosessuale, e di aver vissuto con il suo compagno, lo psicoanalista Eugene Glynn, per cinquant'anni, fino alla morte di quest'ultimo nel maggio 2007. Sendak aveva sempre taciuto la cosa per paura di compromettere la sua carriera come scrittore per l'infanzia. L'autore ha rivelato di non averlo mai detto ai suoi genitori in quanto \u00abTutto quello che volevo era essere eterosessuale in modo che i miei genitori fossero felici. Non lo seppero mai, mai, mai\u00bb. La relazione con Glynn era stata menzionata da altri scrittori in passato (come Tony Kushner, nel 2003).\n\u00c8 scomparso nel 2012 all'et\u00e0 di 83 anni per le conseguenze di un attacco cardiaco.\nInfluenze.\nTra le personalit\u00e0 che hanno influenzato Sendak ci sono William Blake, Herman Melville, Antoine Watteau, Francisco Goya, Mozart, Emily Dickinson e il film animato \"Fantasia\". In un'intervista alla PBS ha spiegato che Emily Dickinson lo ha aiutato a rimanere sano di mente nel corso degli anni: \u00abLeggo spesso le sue poesie. \u00c8 cos\u00ec coraggiosa, cos\u00ec forte. \u00c8 una sexy, appassionata, piccola donna. E mi sento meglio\u00bb. Allo stesso modo di Mozart ha detto \u00abQuando sento Mozart vengo in contatto con qualcosa che non riesco a spiegare. [...] Non ne ho bisogno. So che se esiste uno scopo nella vita, per me \u00e8 quello di essere riuscito ad ascoltare Mozart\u00bb.\nSendak ha a sua volta influenzato intere generazioni di scrittori e illustratori nel corso degli anni, tra i quali Jodi Picoult e Gregory Maguire, autore del romanzo \"Wicked\", poi trasposto nell'omonimo musical teatrale del 2003."}
{"id": "2975284", "revid": "838137", "url": "https://it.wikipedia.org/wiki?curid=2975284", "title": "Jonny &quot;Jonnino&quot; 2x4", "text": ""}
{"id": "2975285", "revid": "287204", "url": "https://it.wikipedia.org/wiki?curid=2975285", "title": "Juan Darthes", "text": ""}
{"id": "2975288", "revid": "529641", "url": "https://it.wikipedia.org/wiki?curid=2975288", "title": "Fossae lunari", "text": "Segue una lista delle fossae presenti sulla superficie della Luna. La nomenclatura lunare \u00e8 regolata dall'Unione Astronomica Internazionale; la lista contiene solo formazioni esogeologiche che sono state ufficialmente riconosciute da tale istituzione.\nLe fossae della Luna portavano i nomi di altre strutture superficiali poste nelle vicinanze. Attualmente sono state tutte abolite."}
{"id": "2975294", "revid": "32463639", "url": "https://it.wikipedia.org/wiki?curid=2975294", "title": "Distretto di Cholmsk", "text": ""}
{"id": "2975295", "revid": "196390", "url": "https://it.wikipedia.org/wiki?curid=2975295", "title": "Passaggio in giudicato", "text": ""}
{"id": "2975296", "revid": "112361269", "url": "https://it.wikipedia.org/wiki?curid=2975296", "title": "Cholmskij rajon (Oblast' di Novgorod)", "text": "Il Cholmskij rajon () \u00e8 un rajon dell'Oblast' di Novgorod, nella Russia europea, con capoluogo Cholm. Istituito nel 1928, ricopre una superficie di 2.178,69 chilometri quadrati ed ospita una popolazione di circa 6.800 abitanti."}
{"id": "2975298", "revid": "287204", "url": "https://it.wikipedia.org/wiki?curid=2975298", "title": "Coppa di Finlandia di pallacanestro maschile", "text": "La Coppa di Finlandia (finlandese: \"Koripallon Suomen cup\") di pallacanestro era un trofeo nazionale finlandese organizzato annualmente dalla Federazione cestistica della Finlandia a partire dal 1968 che ha visto svolgersi l'ultima edizione nel 2013."}
{"id": "2975299", "revid": "287204", "url": "https://it.wikipedia.org/wiki?curid=2975299", "title": "6552 Higginson", "text": "6552 Higginson \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,6684710\u00a0UA e da un'eccentricit\u00e0 di 0,1421797, inclinata di 12,00280\u00b0 rispetto all'eclittica.\nL'asteroide \u00e8 dedicato a George Higginson, giovane astrofilo britannico perito all'et\u00e0 di dieci anni in un incidente stradale."}
{"id": "2975302", "revid": "767487", "url": "https://it.wikipedia.org/wiki?curid=2975302", "title": "Soul Men", "text": "Soul Men \u00e8 un film del 2008, diretto da Malcolm D. Lee ed interpretato da Samuel L. Jackson, Bernie Mac e Isaac Hayes. Il film \u00e8 dedicato a Isaac e Bernie, entrambi morti per triste coincidenza tre mesi prima dell'uscita del film.\nTrama.\nIl film inizia con il breve riassunto della vita del gruppo di musica soul Marcus Hooks &amp; The Real Deal dagli esordi, cantando per pochi spiccioli agli angoli delle strade di Memphis, al grande successo del 1972 quando vendevano milioni di dischi, fino al 1977 anno in cui Hooks decide di debuttare da solista; da allora egli diviene quasi una leggenda mentre gli altri due componenti del gruppo, Floyd Henderson e Louis Hinds, dopo un breve periodo insieme, nel 1979 si separano per intraprendere strade diverse: il primo diviene un imprenditore di successo nel campo degli autolavaggi, mentre il secondo finisce nei guai con la legge .\nA questo punto finisce il riassunto e inizia il film, quando Henderson viene accompagnato dal nipote, socio in affari, in una nuova casa in un bellissimo quartiere residenziale per passare i \u201csuoi anni d'oro\u201d e soprattutto lontano dal lavoro. Non riuscendo ad abituarsi alla nuova vita e perseguitato dall'insonnia \u00e8 sul punto di togliersi la vita mischiando i sonniferi all\u2019 alcool, quando apprende dalla TV che il suo ex-collega Hooks \u00e8 morto durante un concerto. A questo punto Henderson va a trovare Hinds, che nel frattempo si arrangia lavorando alle dipendenze di tipi poco raccomandabili, per convincerlo a partecipare ad un concerto-tributo in onore dello scomparso, organizzato dal figlio del loro ex-agente. La cosa infine riesce, ma dopo molti compromessi e soprattutto con la promessa di una discreta somma di denaro se Hinds accompagner\u00e0 Henderson al concerto. Intanto il manager Epstein incarica un apprendista della casa discografica, che si riveler\u00e0 essere un grande fan del gruppo, di assicurarsi che i due arrivino concretamente al concerto.\nHenderson , quindi , di buon mattino , va a prendere Hinds con la sua macchina decappottabile per affrontare il viaggio che li porter\u00e0 da Los Angeles all\u2019 Apollo Theater di New York . Ha anche organizzato , all'insaputa del compagno , qualche performance in dei locali lungo il tragitto, il primo dei quali \u00e8 a Flagstaff in Arizona. L'esibizione per\u00f2 non ha buon esito , i costumi di scena vecchi che non si adeguano alle nuove \u201ctaglie\u201d, qualche acciacco che si fa sentire e il pubblico non molto entusiasta compreso qualche ubriaco, fanno ritornare vecchi rancori e la serata finisce subito. Al mattino , riprendendo il viaggio discutono sul passato e su Odetta la ragazza di Hinds che poi ha finito per sposare Henderson (alla quale hanno fatto seguito altre quattro mogli). La seconda esibizione si tiene ad Amarillo, in Texas , in un locale country dove le cose vanno alla grande : lo spettacolo \u00e8 un successo e i due riescono a trovare compagnia femminile per la notte ; si tratta di due donne che spacciandosi per madre e figlia con uno stratagemma riescono anche a derubare gli artisti dei loro averi .\nAdesso sono senza soldi e con pochi litri di benzina nella macchina , dopo aver chiesto aiuto all\u2019 assistente della casa discografica , Henderson si dirige verso Tulsa in Oklahoma dove \u00e8 convinto di poter trovare aiuto. Arrivano a casa di Odetta e , anche se Hinds \u00e8 contrario , Henderson suona il campanello apprendendo dalla figlia di quest ultima , Cleo , che la loro vecchia fiamma \u00e8 venuta a mancare poco tempo prima . Qui hanno un incontro-scontro con Lester, il ragazzo ed altri amici di Cleo , che Henderson crede sua figlia , i quali fanno del rap con le basi dei Real Deal e altri affari poco puliti nei pressi dell'abitazione . Durante la notte passata da Cleo , Hinds scopre che la ragazza \u00e8 un'ottima cantante e ci\u00f2 lo rende felice . Al mattino dopo aver liquidato Lester , che risulta essere un violento oltre che un malvivente , si dirigono verso Memphis , dove avr\u00e0 luogo la prossima esibizione , accompagnati anche da Cleo .\nAd aspettarli c\u2019\u00e8 Philipp , la matricola della casa discografica , che riesce a toglierli dai guai e li fa soggiornare nel migliore hotel della citt\u00e0 . Al momento dell'esibizione , la voce femminile che dovrebbe accompagnare il duo nella performance si rivela essere Cluadette una delle ex- mogli di Henderson , la quale litigando con quest\u2019 ultimo abbandona il ruolo e se ne va . A questo punto Hinds propone a Cleo di debuttare come cantante e lo spettacolo si dimostra un successone . Dopo la serata si viene a sapere chi \u00e8 il padre di Cleo non \u00e8 Henderson , ma Hinds , il quale ha elargito dei soldi durante la vita della ragazza in anonimato ; la verit\u00e0 fa arrabbiare Cleo e scatenare una scazzottata tra i due membri dei Real Deal . Intanto arriva a Memphis anche Lester con i suoi compari desideroso di vendicarsi dei due uomini , ma il suo agguato non riesce , anche per via dell'ingessatura al braccio procuratagli da Hinds . Nell'azione arriva anche la polizia che vedendo Lester a terra e Hinds con un revolver in mano rinchiude i Real Deal in prigione .\nLa polizia crede alla versione di Henderson e lo fa uscire , ma Hinds rimane dentro anche per colpa dei suoi precedenti . Ma non si pu\u00f2 fare il concerto senza uno dei due membri per cui Henderson torna a liberare il compagno minacciando con la pistola la guardia carceraria e fuggono verso l'Apollo Theatre . Per non dare nell'occhio cambiano l'auto andando a rubare quella dei compagni di Lester e trovandovi nel bagagliaio il loro futuro manager Philipp . Intanto la produzione dello show , saputo della fuga dalla prigione li estromette e Epstein licenzia Philipp Newman . Stavolta \u00e8 Hinds che riesce a convincere un Henderson ormai rassegnato a non mollare e arrivare sul palco dell'Apollo costi quel che costi . Cosi arrivati nel teatro Henderson convince Epstein a farli esibire e qui arriva anche Cleo riappacificandosi con il padre , ma al momento di entrare in scena viene avvistata la polizia in sala che \u00e8 li per arrestarli e i Real Deal si nascondono nella bara a forma di pianoforte dove riposa Hooks . La bara viene aperta sul palco e colpo di scena i Real Deal sono di nuovo tutti e tre insieme scatenando una grande ovazione del pubblico . Da qui inizia l'esibizione , alla quale partecipa anche Cleo , coinvolgendo tutti i presenti all\u2019 Apollo a ballare con la loro canzone poliziotti compresi . Il film finisce con l'arresto dei due che \u201cdopo aver ottenuto una riduzione della pena per buona condotta , tornarono a calcare le scene con una nuova cantante e un nuovo manager\u201d ."}
{"id": "2975314", "revid": "188323", "url": "https://it.wikipedia.org/wiki?curid=2975314", "title": "Taglia dei vestiti", "text": ""}
{"id": "2975315", "revid": "2164596", "url": "https://it.wikipedia.org/wiki?curid=2975315", "title": "Switch Girl!!", "text": " \u00e8 un manga \"sh\u014djo\" scritto e illustrato da Natsumi Aida, serializzato dal 19 agosto 2006 al 4 gennaio 2014 sulla rivista \"Margaret\" edita da Sh\u016beisha.\nIn Italia la serie \u00e8 stata pubblicata da Star Comics nella collana \"Turn Over\" dal 30 maggio 2010 al 27 dicembre 2014.\nNe \u00e8 stata tratta una versione live action dorama nel 2011.\nTrama.\nNika Tamiya \u00e8 una bella, socievole e popolare liceale dal look giusto e alla moda. Nessuno per\u00f2 sa quanto le costi mantenere questa perfetta immagine e come sia veramente quando non \u00e8 a scuola: spaventosamente sciatta, tuta, occhiali e capelli tirati malamente indietro, Nika tra le pareti domestiche passa il suo tempo davanti ai videogiochi e leggendo manga. La sua migliore amica si chiama Nino ed \u00e8 l'unica a sapere di questo suo cambiamento e del perch\u00e9. Nika, infatti, fin da piccola aveva questi comportamenti. Andando alle medie, per\u00f2, capisce che per essere accettata dagli altri, deve essere un'altra persona. Decide cos\u00ec di diventare una \"switch girl\" ovvero una ragazza con doppia identit\u00e0: quando \u00e8 in casa si comporta seguendo il suo istinto, ma all'esterno indossa una \"maschera\".\nUn giorno nella Shuei, la scuola che frequenta, entra un nuovo ragazzo: Arata Kamiyama, anch'esso uno switch boy. Dopo una serie di occasioni i due si innamorano e finalmente Arata, nella gara scolastica \"La coppia pi\u00f9 bella della scuola\", si dichiara. Verso Natale, Nika e Arata decidono di andare in un Love Hotel per trascorrere un week end natalizio \"romantico\". Entrati nel Love Hotel vengono accolti dal proprietario gay che, con una video camera nascosta, li riprende. Arrivati in stanza, Nika va a farsi una doccia e Arata rimane fermo e zitto a guardarla. Quando Nika finisce e gli va incontro, Arata si accorge della telecamera ed escono immediatamente dall'albergo. Il proprietario dell'albergo si mostra attratto da Arata e, quando i due escono, guarda e riguarda attentamente il video dov'\u00e8 presente Arata. Inizia il secondo quadrimestre alla Shuei e sul sito di scuole pi\u00f9 popolari del Giappone, essa supera di tantissimi voti la Shutei (pessima rivale della Shuei). A met\u00e0 quadrimestre, sul web, circolano foto fasulle che ritraggono Nika e Arata spacciare droga e minacciare bambini per avere soldi. Venuti a sapere da alcune spie che il responsabile dei fotomontaggi frequenta la Shutei i due decidono di infiltrarsi nella scuola con due amici: Masamune (amico e ex-ragazzo di Nika, terribilmente \"porco\") e Nino. Dopo essersi infiltrati nella Shutei, i 4 ragazzi iniziano ad indagare.\nNino sembra esseri schierata dalla parte della Shutei per entrare a far parte della scuola. Dopo i malintesi Nika viene a scoprire che in realt\u00e0 Nino stava solo cercando di conquistare la simpatia della presidente della scuola. Dopo aver scoperto che Nino aveva idee ben diverse, la presidente decide di chiuderla nell'aula dove, poco prima, era stato \"catturato\" Masamune, e tra i due sembra esserci del tenero. Dopo aver dichiarato di fronte a tutta la Shutei che sono della scuola avversaria, i ragazzi si trovano in un bel guaio. La Shutei, infatti, ha deciso di catturarli nel vero senso della parola, dando loro solo un vantaggio di mezz'ora per nascondersi e non farsi pi\u00f9 vedere, ma Nika e Arata non mollano e sono disposti a tutto pur di riottenere la dignit\u00e0 perduta, e soprattutto l'eliminazione della sospensione. Verranno salvati inaspettatamente da Chizaru e Rika che si infiltreranno nella scuola come donne delle pulizie e permetteranno la fuga di Nika e Arata. Ma proprio sul punto di fuggire il capo della confraternita di freddi imperatori minaccer\u00e0 di sfigurare per sempre il viso di Nino con un accendino ma verr\u00e0 fermato da Masamune che prova sentimenti sempre pi\u00f9 forti nei suoi confronti.\nL'avventura termina con l'immissione nel web delle prove che scagionano i protagonisti, il giorno dopo Nino e Nika vanno dal parrucchiere e da una rivista pensano di passare un week-end sulla neve ma, senza informare Masamune e Arata, diventer\u00e0 un fine settimana romantico all'insegna della conquista. Nika e Masamune hanno organizzato un gioco per avere atteggiamenti pi\u00f9 intimi con i loro amati.\nMedia.\nManga.\nIl manga, scritto e disegnato da Natsumi Aida, \u00e8 stato serializzato dal 19 agosto 2006 al 4 gennaio 2014 sulla rivista \"Margaret\" edita da Sh\u016beisha. I vari capitoli sono stati raccolti in venticinque volumi \"tank\u014dbon\" pubblicati dal 25 gennaio 2007 al 25 febbraio 2014.\nNel 2009 venne pubblicato un vomic.\nIn Italia la serie \u00e8 stata pubblicata da Star Comics nella collana \"Turn Over\" dal 30 maggio 2010 al 27 dicembre 2014.\nDorama.\nLa serie \u00e8 stata adattata in un dorama live action, trasmesso su Fuji TV Two dal 24 dicembre 2011 al 18 febbraio 2012. La sigla \u00e8 \"Love Brick\" ed \u00e8 cantata da Nana Mizuki.\nUna seconda stagione intitolata \"Switch Girl!! 2\" \u00e8 andata in onda su Fuji TV dal 7 dicembre 2012 al 25 gennaio 2013. La sigla \u00e8 \"Happy Go Round\" sempre di Nana Mizuki.\nParte della prima stagione \u00e8 stata proiettata al Japan Expo 2012 di Parigi per promuovere l'uscita home video per il pubblico francese. L'attrice Mariya Nishiuchi, che interpretava Nika nella serie, fu presente come ospite durante l'evento. Nel 2020, AsianCrush ha acquistato i diritti di distribuzione in inglese della prima stagione.\nAccoglienza.\nIl manga \u00e8 stato il quarantaduesimo pi\u00f9 venduto nel 2011 in Giappone, con copie.\nFrancesca Guarracino di MangaForever recens\u00ec il primo volume della serie trovando che la trama fosse ispirata in parte a \"Le situazioni di Lui &amp; Lei\" per quanto riguardava la doppia vita dei protagonisti. Tuttavia era sufficiente una veloce lettura per rendersi conto che al di l\u00e0 dell'idea di partenza, le due opere avevano poco a che vedere l'una con l\u2019altra, sia dal punto di vista del tono narrativo, sia per quanto riguarda le caratterizzazioni. Infatti si presentava fin dalle primissime pagine come un manga dal tono dissacrante, che con disarmante semplicit\u00e0 abbatteva lo stereotipo della perfezione femminile. La narrazione era quindi costantemente attraversata da un forte umorismo, al limite del senza senso, non lasciando spazio a quell'analisi introspettiva dei personaggi che invece era il filo rosso dell'opera di Masami Tsuda. Il character design di Aida non era particolarmente originale, rappresentando i suoi personaggi secondo il tipico stile \"sh\u014djo\": grandi occhi luccicanti, chiome fluenti e cura per i dettagli. Il tratto era pulito, le tavole ben strutturate e ordinate nella loro composizione, con un uso equilibrato dei retini che non appesantiva la lettura. Anche le personalit\u00e0 erano piuttosto piatte e scontate, sia con riferimento ai comprimari che ai protagonisti. I dialoghi risultavano poveri e banali, con il risultato di non riuscire a rendere coinvolgente l'interazione tra i personaggi. Nonostante ci\u00f2, il punto di forza risiedeva sta nello \"switch\" del titolo, che ruotava intorno a Nika in \"modalit\u00e0 OFF\" e alla sua famiglia, riuscendo ad accattivarsi le simpatie del lettore e a conquistarne l'attenzione. Dall'ossessione per la comodit\u00e0 a scapito della femminilit\u00e0 fino alle strategie di gruppo per accaparrarsi le migliori offerte al supermercato, l\u2019autrice guidava i lettori alla scoperta della sua personale visione dell'universo femminile, non avendo paura di affermare che la protagonista era in buona parte ispirata alle sue abitudini. Concluse affermando che \"Switch girl\" era una lettura piacevole, che sul momento sembrava non avere grandi pretese."}
{"id": "2975320", "revid": "599013", "url": "https://it.wikipedia.org/wiki?curid=2975320", "title": "Kosteln\u00ed", "text": "Kosteln\u00ed pu\u00f2 riferirsi a diversi toponimi della Repubblica Ceca:"}
{"id": "2975324", "revid": "599013", "url": "https://it.wikipedia.org/wiki?curid=2975324", "title": "Kostomlaty", "text": "Kostomlaty pu\u00f2 riferirsi a diversi toponimi della Repubblica Ceca:"}
{"id": "2975325", "revid": "104030796", "url": "https://it.wikipedia.org/wiki?curid=2975325", "title": "Nodo ferroviario", "text": "Il termine nodo ferroviario definisce una localit\u00e0 di servizio ferroviario nella quale convergono, si intersecano o si dipartono varie linee ferroviarie. Le linee possono essere interconnesse o solo confluenti nello stesso punto; se a scartamento ferroviario differente possono soltanto affiancarsi allo scopo di favorire l'interscambio di merci o viaggiatori.\nIl \"nodo\" pu\u00f2 essere costituito da linee ferroviarie di vario genere, sia con servizio viaggiatori che con solo servizio merci; pu\u00f2 essere aperto al pubblico o essere solo per servizio interno ferroviario.\nI nodi ferroviari di solito, ma non \u00e8 la regola, si trovano nelle grandi citt\u00e0 o nelle vicinanze di esse; a volte si trovano in corrispondenza di aree industriali, di porti o di aeroporti. "}
{"id": "2975329", "revid": "352448", "url": "https://it.wikipedia.org/wiki?curid=2975329", "title": "Mar di Laptev", "text": ""}
{"id": "2975335", "revid": "599013", "url": "https://it.wikipedia.org/wiki?curid=2975335", "title": "Kounov", "text": "Kounov pu\u00f2 riferirsi a diversi toponimi della Repubblica Ceca:"}
{"id": "2975337", "revid": "252548", "url": "https://it.wikipedia.org/wiki?curid=2975337", "title": "Giovanni Mario Mataloni", "text": ""}
{"id": "2975339", "revid": "253269", "url": "https://it.wikipedia.org/wiki?curid=2975339", "title": "Nad\u00e8ge du Bospertus", "text": " \u00c8 conosciuta anche solo come Nad\u00e8ge.\nModella di successo e apprezzata conduttrice televisiva in Francia, Nad\u00e8ge vive a Milano; \u00e8 testimonial di Make a Wish Italia.\nBiografia.\nNad\u00e8ge Dubospertus nasce a Montfermeil, in Francia, ed eredita la carnagione ambrata e i tratti esotici dalla madre, originaria dell'isola La R\u00e9union. Studia economia fino al 1988, quando viene scoperta a Parigi da un giovane fotografo.\nCon il suo sorriso spensierato, i capelli cortissimi e lo sguardo franco, Nad\u00e8ge riscuote subito un enorme successo, ottenendo in breve tempo la sua prima copertina per la rivista francese 20 Ans, ritratta dal fotografo Barbro Anderson.\nLa svolta decisiva della sua carriera avviene quando Herb Ritts la sceglie per la pubblicit\u00e0 di una nota campagna internazionale di prodotti per capelli. Appare, in brevissimo tempo, sulle copertine delle pi\u00f9 importanti riviste di moda internazionali, tra cui Marie Claire, Madame, Vitality, Elle, W, Gioia, Mirabella, Vogue, e lavora con fotografi del calibro di Patrick Demarchelier, Arthur Elgort, Michel Comte, Albert Watson, Steven Meisel, Gilles Bensimon, Bruce Weber e, naturalmente, Herb Ritts.\nCarriera.\nDiviene la protagonista di campagne internazionali, tra cui quelle di Ralph Lauren, Chanel, Sportmax, Versus di Gianni Versace e del Profumo Allure di Chanel. Sfila per i maggiori stilisti di moda: Versace, Armani, Chanel, Les Copains, Valentino, Marco Coretti, Gai Mattiolo, Laura Biagiotti, Dior, Ralph Lauren, Calvin Klein e Azzedine Ala\u00efa solo per nominarne alcuni.\nNel 1995 presenta il talk show televisivo Deja Dimanche, in onda ogni domenica sul canale France 2. Con le sue interviste ai pi\u00f9 noti personaggi dello spettacolo, conquista milioni di telespettatori francesi. Davanti a lei passano attori, cantanti, registi, ma anche colleghe, come Naomi Campbell e Carla Bruni, sua amica e testimone di nozze. Nel 1996 fa una comparsa nel video della canzone Fastlove di George Michael. Nel 1999 Mercedes-Benz la sceglie come testimonial della campagna europea per il lancio della nuova auto Smart.\nNad\u00e8ge si offre per un'apparizione speciale in passarella per la sfilata SS del 2000 di Roberto Cavalli. Nell'aprile 2002, ritorna sulle passerelle per celebrare i 25 anni di Gianfranco Ferr\u00e9 in occasione del suo gala. Nella stessa stagione \u00e8 anche il volto nuovo della campagna stampa di Maria di Ripabianca, scattata da Michelangelo Di Battista. Dal 2007 comincia a partecipare in qualit\u00e0 di giurata al programma televisivo di Sky Vivo Italia's Next Top Model. Ruolo a cui si appassiona divenendo una presenza costante in tutte e tre le edizioni.\nNel 2008, durante la settimana della moda milanese, torna in passerella per la sfilata di DSQUARED2 in cui si diverte a recitare nel ruolo del celebre trio delle \u201cCharlie's Angels\u201d insieme con Fernanda Tavares ed Esther Ca\u00f1adas. All'inizio del 2009 \u00e8 protagonista di una serie di scatti realizzati da Bob Krieger che vengono esibiti in occasione dell'evento di inaugurazione della fiera First di Vicenzaoro. Successivamente, il fotografo Settimio Benedusi la sceglie per realizzare gli scatti della campagna AI2009/10 di Enzo Fusco.\nNel 2018 pubblica ol libro \"Strong &amp; chic. Scelte di vita e di stile di una parigina mezza milanese\" (Vallardi)."}
{"id": "2975341", "revid": "247222", "url": "https://it.wikipedia.org/wiki?curid=2975341", "title": "Les charlatans de la sant\u00e9", "text": ""}
{"id": "2975342", "revid": "1928794", "url": "https://it.wikipedia.org/wiki?curid=2975342", "title": "Turn- und Sportverein Bayer 04 Leverkusen 1989-1990", "text": "Stagione.\nNella stagione 1989-1990, il Bayer Leverkusen si classific\u00f2 quinto in Bundesliga.\nVenne eliminato al secondo turno in Coppa di Germania.\nJorginho fu l'unico convocato della societ\u00e0 per i mondiali di Italia 90\nMaglie e sponsor.\nLo sponsor tecnico \u00e8 il marchio Tedesco Adidas, lo sponsor istituzionale \u00e8 la Bayer.\nRosa.\n\"* ceduti durante la stagione\"\n\"\u00b0 arrivati a gennaio\""}
{"id": "2975345", "revid": "339392", "url": "https://it.wikipedia.org/wiki?curid=2975345", "title": "Brokeraggio", "text": ""}
{"id": "2975347", "revid": "110157", "url": "https://it.wikipedia.org/wiki?curid=2975347", "title": "Hazuri Bagh", "text": "Hazuri Bagh (in Urdu: \u062d\u0636\u0648\u0631\u06cc \u0628\u0627\u063a) \u00e8 un giardino moghul situato in Lahore, Pakistan. \u00c8 delimitato dal Forte Lahore ad est, dalla Moschea Badshahi ad ovest, dal Samadhi di Ranjit Singh a nord e dalla Porta Roshnai a sud.\nSi sviluppa tra la porta orientale della moschea e la Porta Alamgiri del forte; al centro sorge il Baradari di Hazuri Bagh. Il giardino fu realizzato nel 1813 per ordine dello stesso Ranjit Singh, allo scopo di celebrare la conquista del celebre diamante Koh-i-Noor ai danni dell'afghano Shuja Shah Durrani.\nIl giardino fu progettato e costruito sotto la supervisione di Faqir Azizuddin. Dopo la sua realizzazione, si narra che il Maharaja, su suggerimento di Jamadar Khushhal Singh, abbia ordinato di rimuovere il marmo da diversi mausolei di Lahore per costruire il Baradari (padiglione): tale compito fu assegnato a Khalifa Nooruddin.\nEleganti pilastri di marmo intarsiato sostengono i delicati archi a cuspide; la porzione central, dove si sistemava la corte di Ranjit Singh, era pavimentata a specchio. Sia il giardino che il Baradari - originariamente una struttura quadrata di tre piani e dal lato di circa 14 metri poggiante su un basamento di quindici gradini - subirono ingenti danni durante la fratricida guerra dei Sikh e furono ripristinati solamente durante il periodo della dominazione britannica. Il 19 luglio 1932 la struttura superiore, ben visibile nelle immagini di repertorio, collass\u00f2 e non fu pi\u00f9 ricostruita.\nOgni domenica pomeriggio, numerose persone si ritrovano per ascoltare la recita di tradizionali Punjab Qisse (racconti della tradizione locale), come Heer Ranjha e Sassi Punnun, ed altri brani di poesia Sufi del Punjab.\nNel giardino, in prossimit\u00e0 della Moschea, si trova anche la tomba del poeta Muhammad Iqbal."}
{"id": "2975359", "revid": "33689", "url": "https://it.wikipedia.org/wiki?curid=2975359", "title": "Cerdone", "text": "Biografia.\nNato in Siria, si trasfer\u00ec a Roma al tempo di papa Igino (138-142). In quel periodo era a Roma anche lo gnostico Valentino e, verso il 146, Marcione di Sinope. \nSecondo Ireneo, Cerdone era stato allievo di Simon Mago. \nLe informazioni su di lui sono probabilmente tutte ricavate dal testo di Ireneo di Lione che si limita a brevi accenni e probabilmente confonde, per alcuni aspetti come ad esempio la doppia condanna per eresia, Cerdone con Marcione.\nDottrina.\nQuanto gli viene attribuito \u00e8 strettamente legato, se non confuso, con le posizioni di Marcione di cui potrebbe essere stato maestro.\nCerdone sarebbe stato, secondo le fonti, uno tra i primi gnostici a sostenere che il Dio della legge e dei profeti, il Dio degli Ebrei, era il creatore del mondo diverso dal Dio annunciato da Ges\u00f9 Cristo, il Dio sconosciuto ed il Dio di amore."}
{"id": "2975367", "revid": "1632387", "url": "https://it.wikipedia.org/wiki?curid=2975367", "title": "Dopesick", "text": "Dopesick \u00e8 il terzo album del gruppo sludge metal Eyehategod, pubblicato nel 1996 sotto la casa discografica Century Media."}
{"id": "2975371", "revid": "767487", "url": "https://it.wikipedia.org/wiki?curid=2975371", "title": "Willard e i topi", "text": "Willard e i topi (\"Willard\") \u00e8 un film horror di Daniel Mann, con Bruce Davison e Ernest Borgnine. Il film \u00e8 tratto dal romanzo \"Diario di Ratman\", di Stephen Gilbert. Il film ebbe anche un sequel, \"Ben\", e anche un remake nel 2003 intitolato \"Willard il paranoico\".\nIl film venne distribuito negli Stati Uniti il 18 giugno 1971 e in Italia il 2 giugno 1972.\nTrama.\nWillard Stiles \u00e8 un mite disadattato sociale con una strana passione per i topi. Vive in una grande magione insieme alla sua madre malata. Al suo ventisettesimo compleanno lascia la festa in preda all'imbarazzo. Mentre \u00e8 seduto fuori da casa sua, l'uomo vede un ratto e gli d\u00e0 da mangiare un pezzo della sua torta. Sua madre \u00e8 arrabbiata a causa del fatto che lui abbia lasciato la casa in quel modo e gli ordina di uccidere tutti i topi che ci sono in cantina, ma Willard si rifiuta.\nWillard va al lavoro ed \u00e8 continuamente maltrattato dal suo capo, Mr. Martin. Ritornato a casa, Willard esegue gli ordini della madre e uccide alcuni topi, ma questo gesto comincia a farlo sentire in colpa.\nNel pomeriggio Willard comincia a giocare con un ratto di nome Queenie, al quale comincia ad insegnare alcune parole come \"cibo\" e \"vuoto\", finch\u00e9 non trova un topo bianco al quale comincia ad affezionarsi e decide di chiamarlo Socrate. Ben presto altri topi cominciano ad arrivare e ad interagire con Willard, tra cui un enorme ratto di nome Ben.\nAl lavoro, il suo capo, Mr. Martin, continua ad infastidirlo, dicendogli anche che non gli dar\u00e0 un aumento e che lo esorter\u00e0 a vendere la casa. Willard decide di vendicarsi liberando i suoi topi ad un party indetto dal suo capo, dove spaventano tutti gli ospiti.\nIl giorno dopo, mentre \u00e8 al lavoro, Willard scopre che sua madre \u00e8 morta, lasciandolo in seri guai finanziari. Un giorno Willard decide di portare al lavoro con s\u00e9 Socrate e Ben, e li mette in uno scaffale. Una sua collega, Joan, decide di dargli un gatto di nome Chloe, che continua ad artigliare la valigia di Willard dove sono nascosti i due topi. Dopo che Joan se ne \u00e8 andata, Willard consegna il gatto ad un estraneo per poi ritornarsene a casa. Pi\u00f9 tardi, Willard scopre che i ratti si stanno moltiplicando e che non ha abbastanza soldi per sfamarli, cos\u00ec decide, grazie all'aiuto dei ratti, di derubare il suo capo.\nPi\u00f9 tardi, a casa, Willard si arrabbia con Ben e continua a cacciarlo dalla sua camera da letto, ma il ratto continua a dormire nella sua stanza. Il giorno dopo Willard decide di andare in ufficio portandosi nuovamente con s\u00e9 Socrate e Ben. Al lavoro, un'impiegata scopre Socrate e Ben e si spaventa. Mr. Martin uccide Socrate prendendolo a mazzate, devastando il povero Willard. Sconvolto dalla morte di Socrate, Willard decide di addestrare i suoi topi per poi vendicarsi del suo capo. Ci riuscir\u00e0 e i ratti, guidati da Ben, uccideranno Mr. Martin. Dopo la morte del suo capo, Willard abbandona Ben e inizia a disfarsi dei suoi topi sigillando le loro tane e facendoli affogare.\nUna sera, Willard invita a cena Joan, ma pi\u00f9 tardi la donna fugge terrorizzata dalla vista di Ben. Willard affronta Ben cercando di utilizzare del veleno per topi, ma il ratto legge la scatola e avverte squittendo i suoi compagni. In un atto di disperazione, Willard tenta di sbarazzarsi di Ben con una scopa, ma senza successo. Spaventato, Willard si chiude dentro in una stanza bloccando la porta, ma i topi riescono ad entrare rosicchiandola per poi uccidere definitivamente l'uomo. Il film finisce con un primo piano di Ben, mentre i titoli di coda cominciano a scorrere."}
{"id": "2975373", "revid": "252548", "url": "https://it.wikipedia.org/wiki?curid=2975373", "title": "R. Bemporad e figlio", "text": ""}
{"id": "2975375", "revid": "1573940", "url": "https://it.wikipedia.org/wiki?curid=2975375", "title": "Mungotictis decemlineata", "text": "Mungotictis decemlineata () \u00e8 un carnivoro della famiglia degli Eupleridi. In malgascio, la lingua degli abitanti della terra in cui vive, viene chiamato \"boky-boky\".\n\u00c8 l'unica specie del genere Mungotictis .\nDistribuzione.\nVive nelle foreste decidue secche del Madagascar sud-occidentale, tra i fiumi Tsiribihina e Mangoky.\nTassonomia.\nViene suddiviso in due sottospecie (in passato ritenute specie distinte): \"M. d. decemlineata\" e \"M. d. lineatus\".\nCome tutte le specie della sua famiglia, si \u00e8 evoluto indipendentemente da tutti gli altri Carnivori sull'isola di Madagascar, separatasi dal continente africano gi\u00e0 dagli inizi dell'era cenozoica. In passato veniva classificato tra le manguste, nella famiglia degli Erpestidi, ma recenti studi di biologia molecolare ne hanno sottolineato la stretta parentela con altri carnivori malgasci.\nDescrizione.\nLungo circa 70 - 100 cm, ha una coda molto sviluppata, lunga met\u00e0 del corpo. Deve il nome ad una serie di strisce longitudinali chiare e scure che attraversano tutto il corpo.\nAbitudini.\nAlimentazione.\nDai pochi studi effettuati si ritiene che il \"M. decemlineata\" abbia una dieta prettamente insettivora, ma si sa anche che mangia uova di uccelli e tutta una serie di animali di piccole dimensioni, tra cui roditori, uccelli, serpenti e perfino piccole specie di lemuri, come il microcebo murino (\"Microcebus murinus\").\nComportamento.\nIl \"M. decemlineata\" \u00e8 una creatura diurna e vive in gruppi familiari matriarcali che praticano l'allevamento collettivo dei piccoli. Quasi sempre, i figli della femmina alfa sono quelli che ricevono pi\u00f9 attenzioni; d'altra parte, quelli delle femmine di rango inferiore sono trascurati fino al punto di essere abbandonati. \"M. decemlineata\" costruisce piccoli covi nelle cavit\u00e0 degli alberi o tra la boscaglia ed \u00e8 noto che condivide gli stessi alberi con specie di lepilemuri (genere \"Lepilemur\"), con i quali sembra non esserci alcuna interazione.\nConservazione.\n\"M. decemlineata\" \u00e8 minacciato dalla distruzione delle foreste in cui vive; proprio per questo la IUCN lo classifica come \"in pericolo\". Le foreste decidue del Madagascar occidentale sono meno estese e pi\u00f9 soggette all'influsso umano di quelle pluviali dell'est dell'isola. La causa principale della scomparsa delle foreste in cui vive quest'animale \u00e8 il \"tavy\", la tecnica di debbio (o agricoltura taglia e brucia) effettuata dai contadini della zona, ma le foreste vengono anche saccheggiate dagli abitanti in cerca di miele selvatico e legname."}
{"id": "2975378", "revid": "510436", "url": "https://it.wikipedia.org/wiki?curid=2975378", "title": "Centro Ricerche FIAT", "text": ""}
{"id": "2975379", "revid": "767487", "url": "https://it.wikipedia.org/wiki?curid=2975379", "title": "KNVB beker 1984-1985", "text": "La Coppa d'Olanda 1984-85 fu la 67\u00aa edizione della competizione.\nPrimo turno.\n20 e 21 ottobre 1984. Le ultime 6 partite vennero giocate il 17 e 18 novembre\nSecondo turno.\n17 e 18 novembre 1984.\nOttavi.\n13 marzo 1985.\nQuarti.\n27 marzo 1985.\nSemifinali.\n7 maggio 1985.\nRipetizioni.\nThe Ripetizioni were played on May 21 and 22, 1985."}
{"id": "2975380", "revid": "298055", "url": "https://it.wikipedia.org/wiki?curid=2975380", "title": "Lucio Battisti Vol. 2", "text": "Lucio Battisti Vol. 2 \u00e8 il secondo album di Lucio Battisti, pubblicato nel luglio 1970 dalla casa discografica Dischi Ricordi. Venne pubblicato all'epoca solo nel formato musicassette e solo nel 2018 nei formati LP e CD.\nIl disco.\nPubblicato solo nei formati cassetta e Stereo 8 - quest'ultimo a distanza di un anno dalla messa in commercio - racchiude tre canzoni gi\u00e0 incluse nell'album precedente (\"Prigioniero del mondo\"; \"Un'avventura\" e \"Nel sole, nel vento, nel sorriso e nel pianto\") ed altre nove che, per la prima volta, appaiono in versione stereofonica.\nPer molti anni, a causa della sua scarsa diffusione, si \u00e8 ignorata l'esistenza di questo album, fino alla scoperta di esso effettuata da Michele Neri: la Ricordi aveva evidentemente preparato i master dei due lati (essendo le canzoni tutte nella nuova versione stereofonica), e non \u00e8 escluso che esista qualche copia in vinile.\nLa copertina utilizza lo stesso scatto del 45 giri Fiori rosa fiori di pesco/Il tempo di morire, pubblicato poche settimane prima, ma con un campo pi\u00f9 ampio.\nDa notare che per le canzoni \"Dolce di giorno\", \"Luisa Rossi\" ed \"Era\" a Battisti viene affiancato, come autore delle musiche, il maestro Renato Angiolini.\nSolo nel 2018 l'album \u00e8 stato ripubblicato dalla Sony Music, per la prima volta nella sua storia, nei formati LP e CD.\nTracce.\nTutti i brani sono di Mogol-Battisti, tranne dove specificato"}
{"id": "2975384", "revid": "110157", "url": "https://it.wikipedia.org/wiki?curid=2975384", "title": "Casa Matti di Romagnese", "text": "Casa Matti di Romagnese \u00e8 una frazione di Romagnese (PV), situata a 960 m s.l.m. nell'oltrep\u00f2 Pavese, alle pendici del monte Penice (1460 m.slm), con una popolazione di circa 40 abitanti.\nPosta nel contesto geografico della Val Tidone, Casa Matti ha un clima montano, con inverni e autunni freddi e asciutti ed estati e primavere fresche e ventilate. Al confine tra Lombardia ed Emilia-Romagna, ma non lontano nemmeno da Liguria e Piemonte, il paese risente dell'influenza culturale tipica delle cosiddette Quattro province, dalla musica passando per il dialetto e i piatti tipici (oltre alle degustazioni tipiche a base di selvaggina, non sar\u00e0 strano trovare anche specialit\u00e0 piacentine tipo i Pisarei).\nDa Casa Matti sono facilmente raggiungibili diversi punti di interesse: in pochi km si pu\u00f2 recarsi al Passo del Penice, dov'\u00e8 ubicato il santuario di Santa Maria in vetta al Penice, a Varzi, cittadina medievale rinomata per i suoi salumi tipici, e infine a Bobbio, sede dell'omonima abbazia costruita da San Colombano d'Irlanda nel periodo longobardo.\nIn paese vi \u00e8 la \"Chiesa parrocchiale di Nostro Signore Ges\u00f9 Cristo Lavoratore\", parrocchia dipendente dal vicariato di Bobbio, Alta Val Trebbia, Aveto e Oltre Penice della Diocesi di Piacenza-Bobbio, eretta nel 1957 dopo lo smembramento dalla parrocchia di Romagnese. Dalla parrocchia di Casa Matti dipendono i seguenti oratori: l'oratorio di Nostra Signora dell'Aiuto sempre a Casa Matti, l'oratorio di Nostra Signora della Neve a Casa Piazza e l'oratorio di Nostra Signora della Bozzola a Penicina.\nL'economia del paese \u00e8 prevalentemente turistica: infatti in un paese che non raggiunge una quarantina di abitanti la presenza di due alberghi-ristoranti e di una pista di mountain board (anche se solo in estate) \u00e8 significativamente alta; altres\u00ec \u00e8 molto diffusa la pratica delle seconde case, e Casa Matti in estate riesce a raggiungere nel periodo di massima stagionale il numero di quasi trecento persone, il che cambia anche considerevolmente l'impatto sul territorio e sulla vita del paese.\nOltre alla pista estiva di Mountain Board, sono presenti un campo da tennis e un campo da calcio a 7."}
{"id": "2975387", "revid": "1013865", "url": "https://it.wikipedia.org/wiki?curid=2975387", "title": "Saint James (Barbados)", "text": "Saint James \u00e8 una parrocchia di Barbados.\nIl territorio ha una superficie di 31\u00a0km\u00b2 ed una popolazione di 28.498 abitanti (censimento 2010).\nIl principale centro abitato \u00e8 Holetown (1087 abitanti nel 2001)."}
{"id": "2975393", "revid": "767487", "url": "https://it.wikipedia.org/wiki?curid=2975393", "title": "Vacanze alternative", "text": "Vacanze alternative \u00e8 un album in studio di Gianni Drudi, pubblicato nel 2010."}
{"id": "2975394", "revid": "2203146", "url": "https://it.wikipedia.org/wiki?curid=2975394", "title": "LOS40 Music Awards", "text": "LOS40 Music Awards (gi\u00e0 noti come \"Premios 40 Principales\") sono il pi\u00f9 importante premio musicale per gli artisti di lingua spagnola, anche se durante tutte le edizioni ci sono state esibizioni speciali da parte di artisti internazionali come i Tokio Hotel, Shakira, Beyonc\u00e9, Take That, James Blunt, Robbie Williams e tanti altri.\nIstituiti nel 2006 per celebrare i 40 anni dell'LOS40 omonima catena radiofonica all'inizio era solo per gli artisti spagnoli, in seguito a partire dalla 2\u00aa edizione \u00e8 diventato un premio anche per artisti Sudamericani. Nel 2008 si \u00e8 aggiunta una terza categoria: quella per gli artisti stranieri.\nI premi vengono consegnati durante una serata di gala al \"Palacio de los Deportes\" di Madrid, i cui fondi sono destinati a fini benefici. L'assegnazione avviene tramite votazione popolare tra gli ascoltatori della catena radiofonica."}
{"id": "2975400", "revid": "1013865", "url": "https://it.wikipedia.org/wiki?curid=2975400", "title": "Saint John (Barbados)", "text": "Saint John \u00e8 una parrocchia di Barbados.\nIl territorio ha una superficie di 34\u00a0km\u00b2 ed una popolazione di 8.963 abitanti (censimento 2010).\nIl principale centro abitato \u00e8 Four Roads."}
{"id": "2975401", "revid": "486946", "url": "https://it.wikipedia.org/wiki?curid=2975401", "title": "Acqui Calcio", "text": ""}
{"id": "2975404", "revid": "1543377", "url": "https://it.wikipedia.org/wiki?curid=2975404", "title": "Vita su Europa", "text": "La presenza di forme di vita su Europa, uno dei satelliti naturali di Giove, \u00e8 ritenuta possibile al di sotto della sua crosta ghiacciata. Europa \u00e8 ritenuto uno dei luoghi con la pi\u00f9 alta probabilit\u00e0 di ospitare forme di vita extraterrestre in tutto il sistema solare. Ci sono condizioni compatibili con la vita negli oceani che si suppone si trovino sotto i ghiacci. Si tratterebbe di ambienti molto simili alle bocche idrotermali presenti sulla terra nelle profondit\u00e0 degli oceani e in special modo al Lago Vostok, in Antartide. La vita in un oceano del genere potrebbe somigliare alla vita microbica presente sulla Terra nelle profondit\u00e0 oceaniche. La scoperta di vita su Europa potrebbe permetterci di comprendere meglio come questa si sia evoluta anche sulla Terra. In ogni caso, non ci sono prove dirette di forme di vita su Europa, ma la presenza di acqua liquida ha stimolato la richiesta a inviare una sonda sul satellite.\nScoperta della chemiosintesi.\nFino agli anni settanta la vita, come \u00e8 generalmente conosciuta, era ritenuta completamente dipendente dall'energia proveniente dal Sole. Le piante sulla superficie terrestre catturano energia dalla luce solare ed effettuano la fotosintesi clorofilliana per sintetizzare gli zuccheri dall'anidride carbonica e dall'acqua, rilasciando ossigeno durante il processo, per poi essere mangiate da animali che respirano ossigeno, trasferendo la loro energia nella catena alimentare. Anche la vita nelle profondit\u00e0 oceaniche molto al di sotto della zona eufotica era ritenuta dipendente, per il proprio nutrimento, dai detriti organici che piovevano dalla superficie o da prede che dipendevano a loro volta da quel nutrimento.\nSi pensava perci\u00f2 che le possibilit\u00e0 di un pianeta di ospitare la vita dipendessero dall'illuminazione ricevuta dal Sole. Tuttavia, nel 1977, durante un'immersione esplorativa alle Gal\u00e1pagos con il sommergibile \"Alvin\", un gruppo di ricercatori diretto da Robert Ballard e finanziato dalla \"National Oceanic and Atmospheric Administration\" (NOAA) scopr\u00ec colonie di vermi tubo giganti, vongole, crostacei, mitili e varie altre creature raggruppate attorno a una fumarola nera. Queste creature prosperano nonostante la mancanza di luce solare e costituiscono una catena alimentare del tutto indipendente, la cui base \u00e8 un batterio che ricava energia dall'ossidazione di sostanze chimiche reattive, come l'idrogeno e l'acido solfidrico, che provengono dall'interno della Terra. Questo processo, chiamato chemiosintesi batterica, ha rivoluzionato lo studio della biologia rivelando che l'esistenza della vita richiede solamente acqua ed energia, e non dipende necessariamente dal Sole. Ha aperto inoltre numerose strade all'astrobiologia espandendo notevolmente il numero di possibili habitat extraterrestri.\nPotenziale per la vita.\nOceano sotto i ghiacci.\nLa fonte primaria di speculazione sulla possibilit\u00e0 di vita su Europa \u00e8 data dalla probabile presenza di un oceano sotto i ghiacci che la ricoprono. Al di sotto di un certo spessore, infatti, le forze di marea potrebbero aver fuso il ghiaccio pi\u00f9 interno, lasciandolo sotto forma di acqua liquida. Questa teoria \u00e8 supportata dal fatto che il ghiaccio in superficie \u00e8 molto levigato, il che fa supporre che l'acqua liquida, risalga in superficie a seguito di grandi impatti meteoritici dove congelerebbe di nuovo saldando la crepa, lasciando la superficie estremamente levigata.\nUno dei principali obiettivi scientifici riguardante il satellite consiste infatti nel determinare se questo oceano \u00e8 realmente presente o se almeno in alcuni punti \u00e8 possibile la formazione di acqua liquida. Anche se la presenza di un oceano \u00e8 ormai quasi accertata da evidenze geologiche e geofisiche, rimane aperto il dibattito sullo spessore del ghiaccio in superficie e dell'oceano stesso.\nL'analisi dei dati della sonda Galileo ha permesso di avere evidenze di una quantit\u00e0 d'acqua liquida stimata pari ai Grandi Laghi americani e di uno scambio di materiale tra lo strato ghiacciato esterno e l'acqua liquida sottostante che aumenta le probabilit\u00e0 di ospitare forme di vita.\nFonti di energia.\nL'energia \u00e8 uno degli ingredienti fondamentali della vita. Nel caso di un'origine organica, \u00e8 richiesta energia sia per darle l'avvio, sia per sostenerla nel tempo.\nLa principale fonte di energia di Europa \u00e8 fornita dalle forze di marea di Giove che mantiene l'interno del satellite geologicamente attivo, effetto visibile in modo pi\u00f9 evidente sulla vicina luna Io. Europa orbita intorno a Giove in tre giorni e mezzo e, come la nostra Luna, mostra a Giove sempre la stessa faccia. Le forze di marea provocano all'interno di Europa continui movimenti, il che pu\u00f2 rendere l'oceano interno abbastanza caldo da poter ospitare forme di vita.\nMentre Europa, come la Terra, pu\u00f2 avere una energia interna dovuta al decadimento radioattivo, l'energia generata dalle forze di marea sarebbe comunque alcuni ordini di magnitudine pi\u00f9 intensa di qualunque sorgente radiologica. Del resto, l'energia solare non potrebbe mai sostenere un ecosistema tanto grande e diversificato come quello basato sulla fotosintesi che si trova sulla superficie terrestre. Europa, infatti, dista dal Sole circa 5 volte pi\u00f9 della Terra e riceve quindi solo un venticinquesimo del calore che arriva sul nostro pianeta.\nAttivit\u00e0 vulcanica.\nLa sonda Galileo individu\u00f2 in alcune aree di Europa fuoriuscite di biossido di carbonio e di biossido di zolfo, entrambi possibili segnali di vulcanesimo. Il calore che i vulcani possono generare sale fino in superficie, trasportato dalle correnti oceaniche. A questo punto si hanno due diverse situazioni: se il calore \u00e8 elevato e la crosta di ghiaccio \u00e8 sottile, questa fonder\u00e0 direttamente, generando delle regioni dette \"chaos\"; se invece la crosta di ghiaccio \u00e8 abbastanza spessa, il calore interno sar\u00e0 trasferito ai ghiacci meno freddi nella parte inferiore della crosta e sar\u00e0 generato altro calore dalla compressione del ghiaccio appena riscaldato che, come nei ghiacciai terrestri, tender\u00e0 a salire lentamente verso l'alto. Questi continui movimenti dell'oceano di Europa potrebbero causare rotture della crosta, calore e anche la possibilit\u00e0 che vapore acqueo fuoriesca sopra la superficie.\nElementi biogenici.\nAnalisi spettroscopiche effettuate dalla sonda Galileo suggeriscono la presenza di molecole organiche su Europa.\n\u00c8 stato dimostrato che ai primordi della formazione della Terra gli impatti meteoritici sono stati una possibile fonte di composti organici. La shock dell'impatto, inoltre, pu\u00f2 aver dato il via a processi di sintesi organica. \u00c8 logico supporre, quindi, che un processo simile possa aver avuto luogo anche su Europa.\nSimulazioni al computer hanno mostrato che gli impatti di comete nel tempo hanno portato su Europa da 1 a 10 Gt di carbonio, un po' pi\u00f9 di quello che c'\u00e8 nei 200 metri superiori di tutto l'oceano terrestre, ma circa 2 ordini di magnitudine in meno se si considera l'intero oceano. Questo dimostrerebbe che, indipendentemente dalle condizioni iniziali, Europa dispone di una notevole riserva di elementi \"biogenici\", con forti implicazioni nella possibilit\u00e0 di sostenere la vita.\nBombardamento magnetico.\nEuropa \u00e8 situato all'interno della magnetosfera di Giove, il che lo rende bersaglio di un continuo bombardamento di ioni ed elettroni intrappolati all'interno del campo magnetico del gigante gassoso. Questi bombardamenti producono ossidanti ed altri elementi biogenici che, se riescono a passare attraverso il ghiaccio fino all'oceano, possono favorire la presenza di vita. Il bombardamento delle particelle cariche intrappolate nella magnetosfera di Giove, infatti, insieme alla tenue luce solare, riscaldano il ghiaccio sulla superficie di Europa fino a far produrre vapore acqueo che, dopo una serie di reazioni chimiche provocate dalla radiolisi, d\u00e0 luogo alla formazione di ossigeno. Considerando un apporto di ossigeno pari a circa 3 \u00d7 1011 mol/anno, e livelli di respirazione simili a quelli terrestri, alcune stime attribuiscono a Europa la possibilit\u00e0 di sostenere circa 3 milioni di tonnellate di macrofauna.\nPossibile presenza di vita.\nPossibili forme di vita.\nMentre i vermi tubo e altri organismi eucarioti multicellulari intorno alle bocche idrotermali terrestri respirano ossigeno e sono perci\u00f2 indirettamente dipendenti dalla fotosintesi clorofilliana, gli archei e i batteri chemiosintetici anaerobici che abitano lo stesso ecosistema forniscono un possibile modello di vita per gli oceani presenti su Europa.\nLa vita potrebbe esistere raggruppata attorno alle bocche idrotermali sul pavimento oceanico, o sotto di esso, dove si sa che sulla Terra abitano gli endoliti. In alternativa, la vita potrebbe esistere aggrappata alla superficie inferiore dello strato di ghiaccio che ricopre il satellite, come le alghe e i batteri nelle regioni polari della Terra, o addirittura galleggiando liberamente sulla superficie dell'oceano. Comunque, se i ghiacci di Europa fossero troppo freddi i processi biologici simili a quelli che conosciamo sulla Terra potrebbero non avere luogo. Non si conoscono infatti organismi che crescano al di sotto di -30\u00a0\u00b0C e gli oceani di Europa potrebbero avere una temperatura tra i -50\u00a0\u00b0C e i -60\u00a0\u00b0C; potrebbe quindi essere troppo freddo per lo sviluppo della vita.\nAnalogamente, se i ghiacci fossero troppo salati, solo estremi alofili potrebbero sopravvivere in quell'ambiente. Anche un oceano acido, se presente, potrebbe costituire una limitazione alla vita.\n\u00c8 stato anche ipotizzato che in presenza di un significativo ricambio dello strato superiore dei ghiacci, sarebbe possibile trovare su Europa anche qualche esempio di \"macrofauna\".\nUn'altra possibilit\u00e0 risulta dalla scoperta, in Antartide, di microbi che possono rimanere in ibernazione per milioni di anni, aspettando di risvegliarsi in condizioni particolarmente favorevoli; un processo simile potrebbe valere anche per eventuali organismi presenti su Europa.\nLe nuvole di solfuro.\nNel 1999 la sonda Galileo permise l'individuazione di evidenti tracce di acido solforico su Europa. L'acido solforico \u00e8 presente in natura, ma in quantit\u00e0 minore rispetto a quella riscontrata. \u00c8 stato ipotizzato, quindi, che questo sia prodotto come scarto da colonie batteriche viventi sotto la superficie. L'ipotesi \u00e8 criticata comunque da altri scienziati che sostengono che l'acido solforico possa provenire dal vicino satellite Io, che ne contiene in abbondanza, o da eruzioni vulcaniche nelle profondit\u00e0 marine di Europa, che possono aver portato acido solforico fino in superficie.\nLe striature.\nEuropa \u00e8 uno degli oggetti pi\u00f9 lisci di tutto il Sistema solare. Pertanto una caratteristica notevole consiste in una serie di striature scure che attraversano, incrociandosi tra di loro, l'intero satellite. Le bande pi\u00f9 larghe sono di circa 20\u00a0km con dei bordi leggermente scuri, striature regolari, e una banda centrale di materiale pi\u00f9 chiaro. Un esame da vicino mostra che i bordi della crosta di Europa su ogni lato delle crepe si sono mossi rispetto agli altri. L'ipotesi pi\u00f9 probabile \u00e8 che queste striature siano state prodotte dall'eruzione di ghiaccio pi\u00f9 caldo di quello superficiale, spaccando lo strato esterno e aprendolo, lasciando quindi esposti i pi\u00f9 caldi strati sottostanti.\nAlcuni scienziati hanno speculato sull'ipotesi che a dare colore a queste striature siano microorganismi sospesi nel ghiaccio di Europa. Per testare questa teoria il geologo planetario Brad Dalton ha comparato la firma infrarossa del ghiaccio di Europa con quello di alcuni microorganismi viventi presso delle bocche idrotermali del parco nazionale di Yellowstone scoprendo che risultano molto simili. In ogni caso, i microorganismi usati da Dalton erano alghe fotosintetiche, non simili perci\u00f2 a quelli che si potrebbero trovare su Europa; l'esperimento, inoltre, \u00e8 stato fatto a temperatura ambiente, mentre su Europa si \u00e8 a oltre 100 gradi sotto zero.\nCondizioni estreme simili sulla Terra.\nNegli anni 2000 gli scienziati sono arrivati alla conclusione che sulla Terra, ovunque sia possibile trovare acqua allo stato liquido, sono presenti forme di vita. Condizioni estreme in temperatura, radiazione, pressione, essiccazione, salinit\u00e0 e pH sono tutte superate da forme di vita in presenza di acqua liquida. Anche se Europa \u00e8 al di l\u00e0 di quella che viene comunemente considerata zona abitabile nel nostro sistema solare, la presenza di forme di vita in condizioni estreme sulla Terra fa aumentare la possibilit\u00e0 che sia possibile trovarne anche negli angusti ambienti di Europa.\nEsempi di ambienti estremi sulla Terra sono il gi\u00e0 citato Lago Vostok e le sorgenti idrotermali del Golfo del Messico.\nLago Vostok.\nIl lago Vostok \u00e8 probabilmente l'ambiente terrestre pi\u00f9 simile a Europa. Situato nel continente antartico, \u00e8 sepolto sotto 4 chilometri di ghiaccio da almeno 25 milioni di anni. Lo spessore del ghiaccio non permette alcun tipo di processo fotosintetico, il che fa di quest'ambiente un modello ideale per determinare come una potenziale biosfera potrebbe sopravvivere negli oceani di Europa.\nLo studio del lago Vostok non \u00e8 utile solamente per capire come la vita possa sopravvivere in laghi sotto i ghiacci, ma fornir\u00e0 agli scienziati anche un luogo equivalente sulla Terra dove poter testare le tecnologie necessarie all'invio di sonde robotiche su Europa.\nGolfo del Messico.\n\u00c8 stato proposto su Europa un possibile ecosistema basato sulla chemiosintesi, che include processi di metanogenesi e riduzione di zolfo e ossido di ferro. Organismi eterotrofi potrebbero quindi sopravvivere grazie agli scarti di altri organismi chemiosintetici.\nUn luogo sulla Terra dove sono presenti simili condizioni si trova sulla scarpata continentale del Golfo del Messico, dove colonie di batteri chemiosintetici sopravvivono tramite la riduzione di carbonio e metano, senza necessit\u00e0 di energia dal Sole. Se Europa ha ancora un interno geologicamente attivo gli squilibri termodinamici potrebbero fornire nutrienti ed energia per un ecosistema simile a quello del Golfo del Messico. Il problema principale risiede nelle sconosciute caratteristiche del presunto oceano sotto i ghiacci di Europa, che non permette di fare ulteriori paragoni.\nConsiderazioni.\nNel settembre del 2009 lo scienziato planetario Richard Greenberg ha calcolato che i raggi cosmici che colpiscono la superficie di Europa convertono il ghiaccio in ossidanti, che potrebbero quindi essere assorbiti dall'oceano fino a riempire le crepe. Attraverso questo processo, Greenberg ha calcolato che gli oceani di Europa potrebbero raggiungere una concentrazione di ossigeno maggiore di quelli della Terra in appena qualche milione di anni. Questo permetterebbe a Europa non solo di supportare semplice vita microbica anaerobica, ma potenzialmente grandi organismi aerobici come sono, ad esempio, i pesci.\nNel 2006 Robert T. Pappalardo, un assistente professore nel Laboratory for Atmospheric and Space Physics (LASP) dell'University of Colorado, ha detto:\nProposte di esplorazione.\nSono state fatte numerose proposte per future missioni su Europa. Gli scopi principali di queste missioni vanno dallo studio della composizione chimica di Europa alla ricerca di vita extraterrestre nel sottostrato oceanico. Qualsiasi missione, comunque, necessiterebbe di elevate protezioni contro gli alti livelli di radiazione mantenuti da Giove: Europa, infatti, riceve circa 540 rem di radiazione al giorno.\nProposte di sonde spaziali.\nI piani di invio di una sonda su Europa alla ricerca di acqua liquida e possibili forme di vita sono stati afflitti da false partenze e tagli ai budget.\nEuropa Jupiter System Mission.\nProposta per il lancio nel 2020, l'Europa Jupiter System Mission (EJSM) \u00e8 una proposta congiunta NASA/ESA per l'esplorazione delle lune di Giove. Nel febbraio 2009 \u00e8 stato annunciato che la priorit\u00e0 di questa missione ha superato quella della Titan Saturn System Mission. Il contributo dell'ESA, comunque, \u00e8 ancora incerto; lo stanziamento dei fondi \u00e8 infatti in competizione con altri progetti dell'ESA stessa. L'EJSM consiste nel Jupiter Europa Orbiter (JEO) della NASA, il Jupiter Ganymede Orbiter (JGO) dell'ESA e forse di un Jupiter Magnetospheric Orbiter (JMO) della JAXA. Anche la Russia, inoltre, ha espresso il suo interesse nell'invio di un lander su Europa come parte della flotta internazionale.\nAltre proposte.\nAlcune tra le idee pi\u00f9 ambiziose che sono state proposte includono un \"impactor\" in combinazione con un impianto di perforazione termale per cercare tracce biologiche che potrebbero essere appena sotto la superficie. Un'altra proposta esamina la possibilit\u00e0 di utilizzare una \"sonda a fusione\" (cryobot) ad energia nucleare che sarebbe capace di sciogliere il ghiaccio fino a toccare l'oceano che dovrebbe trovarvisi al di sotto. Una volta raggiunta l'acqua, il cryobot rilascerebbe un veicolo sottomarino autonomo (hydrobot) che dovrebbe raccogliere informazioni e reinviarle sulla Terra. Entrambe le sonde, prima di essere lanciate, dovrebbero essere sottoposte a una forma di sterilizzazione estrema, per prevenire la rilevazione di organismi terrestri ed evitare la contaminazione dell'oceano sotto la superficie. Queste missioni, comunque, non hanno ancora raggiunto una decisiva fase di programmazione.\nNella fantascienza.\nEuropa \u00e8 al centro di molte opere letterarie, videogiochi e film di fantascienza:"}
{"id": "2975407", "revid": "543975", "url": "https://it.wikipedia.org/wiki?curid=2975407", "title": "La freccia d'oro (programma televisivo)", "text": "La freccia d'oro \u00e8 stato un programma televisivo italiano di intrattenimento, in onda nel 1971. Era un programma di musica e quiz, che andava in onda la domenica pomeriggio sul Programma Nazionale. La trasmissione, che prese il posto di \"Settevoci\", era condotta da Pippo Baudo e Loretta Goggi. I concorrenti erano divisi in squadre, formate a seconda della fascia di et\u00e0.\nGli autori erano Italo Terzoli, Franco Franchi, Beppe Recchia e lo stesso Baudo, mentre la regia era di Beppe Recchia. La sigla di apertura era un motivetto fischiettato composto da Pippo Caruso, mentre la sigla di chiusura era la canzone \"Ging\u00ec\", interpretata da Pippo Baudo e un gruppo di giovani cantanti, tra cui Renato Zero e Loredana Bert\u00e8."}
{"id": "2975408", "revid": "767487", "url": "https://it.wikipedia.org/wiki?curid=2975408", "title": "Dov'\u00e8 Jack?", "text": "Dov'\u00e8 Jack? (\"Where's Jack?\") \u00e8 un film del 1969 diretto da James Clavell.\nGli interpreti principali sono Tommy Steele (Jack Sheppard), Stanley Baker (Jonathan Wild), Alan Badel (The Lord Chancellor), Fiona Lewis (Edgworth Bess Lyon).\nIspirato dalla storia di Jack Sheppard, ladro realmente esistito a Londra nei primi decenni del XVIII secolo e divenuto leggenda.\nTrama.\nJack \u00e8 un apprendista fabbro e a causa di un ricatto inizia a rubare. Incarcerato diverse volte riuscir\u00e0 ad evadere rocambolescamente sino al compimento della sua parabola (il patibolo). Sorprendente il finale."}
{"id": "2975414", "revid": "775372", "url": "https://it.wikipedia.org/wiki?curid=2975414", "title": "Saint Joseph (Barbados)", "text": "Saint Joseph \u00e8 una parrocchia di Barbados.\nIl territorio ha una superficie di 26\u00a0km\u00b2 ed una popolazione di 6.620 abitanti (censimento 2010).\nIl principale centro abitato \u00e8 Bathsheba (circa 5000 abitanti)."}
{"id": "2975416", "revid": "131358", "url": "https://it.wikipedia.org/wiki?curid=2975416", "title": "Mungotictis", "text": ""}
{"id": "2975422", "revid": "177744", "url": "https://it.wikipedia.org/wiki?curid=2975422", "title": "Double face", "text": "Duoble face \u00e8 un album in studio di Gianni Drudi, pubblicato nel 2006."}
{"id": "2975424", "revid": "1013865", "url": "https://it.wikipedia.org/wiki?curid=2975424", "title": "Saint Lucy (Barbados)", "text": "Saint Lucy \u00e8 una parrocchia di Barbados.\nIl territorio ha una superficie di 36\u00a0km\u00b2 ed una popolazione di 9.758 abitanti (censimento 2010).\nIl principale centro abitato \u00e8 Checker Hall."}
{"id": "2975435", "revid": "1013865", "url": "https://it.wikipedia.org/wiki?curid=2975435", "title": "Saint Peter (Barbados)", "text": "Saint Peter \u00e8 una parrocchia di Barbados.\nIl territorio ha una superficie di 34\u00a0km\u00b2 ed una popolazione di 11.300 abitanti (censimento 2010). Il principale centro abitato \u00e8 Speightstown.\nQua \u00e8 nato il musicista Dennis Bovell."}
{"id": "2975446", "revid": "2730", "url": "https://it.wikipedia.org/wiki?curid=2975446", "title": "Saturnia pyri", "text": "La saturnia del pero o pavonia maggiore (Saturnia pyri ()) \u00e8 un lepidottero appartenente alla famiglia Saturniidae, diffuso in Europa, Nordafrica, Asia e America Settentrionale.\nDeve il suo nome comune al fatto che i bruchi si nutrono principalmente di foglie di pero (\"Pyrus\"), ma pu\u00f2 nutrirsi anche di foglie di melo (\"Malus domestica\"), noce (\"Juglans\"), pioppo (\"Populus\"), olmo (\"Ulmus\"), albicocco (\"Prunus armeniaca\"), ciliegio (\"Prunus avium\") e diversi altri alberi del genere \"Prunus\".\nDescrizione.\n\u00c8 una delle pi\u00f9 grandi falene europee. La femmina raggiunge un'apertura alare di 150-160 mm, il maschio \u00e8 di dimensioni un poco inferiori.\nIl bruco di questa specie \u00e8 caratterizzato da un bel colore verde con tubercoli azzurri e a maturit\u00e0 arriva a misurare anche 10 cm. Per questo motivo, talvolta, pu\u00f2 risultare dannoso per i frutteti.\nSulle ali ha delle decorazioni a forma di occhi di pavone per sorprendere il predatore e/o deviarne gli attacchi lontano dalle parti vitali.\nLe ali sono sul colore nocciolato, sfumato con grigio, contornate da una fascia di color ocra chiara.\nDistribuzione e habitat.\nSi trova nei paesi Mediterranei fino al vicino Oriente l'habitat sono le zone calde preferibilmente con presenza di alberi da frutta.\nBiologia.\nRaggiunta la massima et\u00e0 tra (Giugno e Agosto), il bruco tesse un grosso bozzolo sericeo piriforme di colore marrone e al cui interno avviene la ninfosi.\nTrascorrer\u00e0 uno o pi\u00f9 inverni sotto forma di crisalide, dopodich\u00e9 sfarfaller\u00e0 l'adulto, in primavera, in un periodo che va da aprile-giugno.\nL'adulto \u00e8 attirato da le luci come lampadine e lampioni, non \u00e8 in grado di nutrirsi poich\u00e9 presenta un apparato boccale atrofizzato, ragion per cui vivr\u00e0 il tempo necessario per assicurare la riproduzione e la continuit\u00e0 della specie (poche ore o pochi giorni).\nIl maschio adulto \u00e8 dotato di due antenne pettiniformi (filiformi nella femmina) con le quali capta il segnale odoroso della femmina anche a 2\u00a0km di distanza. La femmina, dal canto suo, produce dei feromoni sessuali, che guidano il maschio al loro incontro ed \u00e8 caratterizzata dall'addome pi\u00f9 voluminoso.\nAnche poche ore dopo l'accoppiamento, la femmina depone le uova ed esaurisce le ultime riserve energetiche accumulate da bruco, il maschio invece pu\u00f2 accoppiarsi altre volte.\nQueste falene sono energiche volatrici e pu\u00f2 accadere talvolta di scambiarle per dei pipistrelli."}
{"id": "2975451", "revid": "124469344", "url": "https://it.wikipedia.org/wiki?curid=2975451", "title": "Jan M\u00f8lby", "text": "Biografia.\n\u00c8 cugino del calciatore Johnny M\u00f8lby, che divenne campione d'Europa nel 1992 con la Nazionale danese.\nCaratteristiche tecniche.\nEra un centrocampista dotato di buona tecnica e visione di gioco.\nCarriera.\nGiocatore.\nClub.\nM\u00f8lby inizi\u00f2 la sua carriera di calciatore nel Kolding IF, il maggior club di calcio della sua citt\u00e0, Kolding, di cui divenne capitano all'et\u00e0 di 19 anni, prima di trasferirsi nell', dove vinse il campionato olandese nel 1983.\nL'allenatore del Liverpool Joe Fagan invit\u00f2 M\u00f8lby per un provino per dieci giorni, al termine del quale fu ingaggiato nei \"Reds\" il 22 agosto 1984. M\u00f8lby debutt\u00f2 tre giorni dopo pareggiando per 3-3 nella partita di campionato contro il Norwich City a Carrow Road. Segn\u00f2 il suo primo gol per il Liverpool il 1\u00ba dicembre 1984 in campionato nella sconfitta per 3-1 contro il Chelsea a Stamford Bridge. M\u00f8lby non riusc\u00ec a brillare nella sua prima annata nel Liverpool e visse una stagione sottotono, come la squadra, che non riusc\u00ec a vincere un trofeo importante per la prima volta dal 1975.\nNella stagione 1985-86 Kenny Dalglish, neo giocatore-allenatore, riponendo fiducia in M\u00f8lby, lo promosse titolare in prima squadra. In numerose occasioni, lo schema tattico di Dalglish prevedeva che M\u00f8lby iniziasse le partite come difensore centrale aggiunto o battitore libero, prima di spostarsi a centrocampo accanto a Steve McMahon in una fase avanzata dei match. Durante l'anno, giocando da centrocampista, segn\u00f2 21 gol in quella che \u00e8 stata senza dubbio la sua stagione migliore. La stagione culmin\u00f2 con la prestazione da uomo partita nel primo Derby del Merseyside durante una finale di FA Cup. Dopo aver perso il titolo nazionale proprio col Liverpool una settimana prima, i rivali dell'Everton, pur essendo passati in vantaggio per 1-0 grazie ad una rete di Gary Lineker, vennero nuovamente battuti dal Liverpool che nella ripresa ribalt\u00f2 il risultato segnando tre reti (una doppietta di Ian Rush ed un gol di Craig Johnston), tutte ispirate da M\u00f8lby, riuscendo a conquistare il \"double\".\nNella stagione successiva, in cui il Liverpool si piazz\u00f2 secondo in campionato, venne confermato titolare. Durante la Coppa di Lega, che termin\u00f2 con la sconfitta del Liverpool a Wembley contro l'Arsenal per 1-2, \"Big Jan\", altrimenti soprannominato \"The Great Dane\", mise a segno tre rigori nella ripetizione del 4\u00ba turno ad Anfield Road contro il Coventry City. M\u00f8lby segn\u00f2 un altro rigore contro il Coventry in una partita di campionato ad Anfield il sabato successivo.\nDurante il precampionato, nell'estate del 1987, M\u00f8lby sub\u00ec un infortunio al piede che compromise, per sua stessa ammissione, l'intera stagione. M\u00f8lby salt\u00f2 i primi tre mesi della stagione 1987-88, e con l'arrivo di John Barnes, collocato sulla fascia sinistra, il posto di M\u00f8lby come centrocampista centrale venne preso da Ronnie Whelan (che aveva fino ad allora giocato sulla sinistra). L'accoppiata Whelan e McMahon si rivel\u00f2 un grande successo e, anche se a sua volta Whelan si infortun\u00f2 nel corso della stagione, M\u00f8lby torn\u00f2 in forma troppo tardi per riprendere il suo posto a centrocampo, che venne occupato da Nigel Spackman per il resto della stagione. Con Dalglish allenatore M\u00f8lby non fu pi\u00f9 la prima scelta a centrocampo, ma divenne riserva di Whelan e McMahon.\nDurante la stagione 1988-89, M\u00f8lby torn\u00f2 titolare in prima squadra, giocando come centrale di difesa, in assenza dell'infortunato Alan Hansen. Tuttavia, nell'ottobre 1988 venne condannato a tre mesi di reclusione per guida in stato di ebbrezza, dopo che, nei primi giorni dell'anno, si era schiantato con la sua auto fuori da una discoteca del Merseyside. Il club gli stette vicino, e Jan torn\u00f2 in prima squadra nel mese di gennaio 1989, perdurando l'assenza di Hansen, ma in marzo sub\u00ec un nuovo infortunio che lo tenne fuori squadra per il resto della stagione. Nel mese di aprile 1989 M\u00f8lby, insieme ai suoi compagni di squadra, si strinse alle famiglie in lutto per il disastro di Hillsborough, presenziando a un certo numero di funerali.\nLa stagione seguente (la stagione dell'ultimo titolo conquistato dal Liverpool), vide M\u00f8lby, che entrava ed usciva dalla formazione titolare, piuttosto scontento, nonostante avesse spesso ben impressionato durante le sue occasionali apparizioni. Fu titolare in soli dodici incontri di campionato, anche se aveva beneficiato di un fortunato ritorno in squadra durante l'avvio di campionato, in sostituzione dell'infortunato Whelan.\nAnche nella stagione successiva inizi\u00f2 tra le riserve e fu sul punto di essere ceduto al Barcellona, quando un nuovo infortunio di Whelan diede a M\u00f8lby un'altra possibilit\u00e0 per dimostrare le sue capacit\u00e0: torn\u00f2 ad essere il rigorista della squadra, segnando tutti e otto i tiri dal dischetto decretati dagli arbitri. Ma la squadra, nonostante l'ottimo avvio di campionato (nove vittorie in altrettanti incontri), soffr\u00ec per l'assenza di McMahon, infortunatosi a sua volta, e per le dimissioni a sorpresa di Dalglish, terminando il campionato al secondo posto. Paradossalmente, nonostante numerosi riconoscimenti, tra cui il posto d'onore nella classifica dei migliori giocatori di Lega curata da una rivista di settore, Match, il Liverpool sembr\u00f2 pi\u00f9 equilibrato in sua assenza, non perdendo alcuna partita di Campionato o di Coppa quando M\u00f8lby non era nella formazione iniziale.\nIl nuovo manager del Liverpool, Graeme Souness, dopo averne inizialmente elogiato le caratteristiche, snobb\u00f2 M\u00f8lby all'inizio della stagione 1991-92, confermando Whelan e McMahon a centrocampo. L'ennesimo infortunio di Whelan riport\u00f2 M\u00f8lby tra i titolari, risultando protagonista sia in Coppa UEFA che nella conquista della FA Cup.\nDopo aver subito un infortunio in un pareggio per 2-2 in Premier League contro il Manchester United all'Old Trafford il 18 ottobre 1992, la carriera di M\u00f8lby inizi\u00f2 a declinare. Durante la sua carriera aveva sofferto perch\u00e9 tendeva ad aumentare di peso quando era infortunato e impossibilitato ad allenarsi. Ci\u00f2 lo portava a periodi di recupero pi\u00f9 lunghi, in genere non inferiori a tre mesi. Nelle tre stagioni dal 1992-93 al 1994-95, l'ultima di M\u00f8lby in Premier League, part\u00ec titolare in poco pi\u00f9 di trenta incontri e segn\u00f2 solo su rigore. All'inizio del 1995-96, l'allenatore Roy Evans lo diede in prestito prima al Barnsley e poi al Norwich City e nel febbraio 1996 M\u00f8lby lasci\u00f2 il Liverpool per assumere l'incarico di allenatore-giocatore dello Swansea City. Risult\u00f2 cos\u00ec, a soli 32 anni, il pi\u00f9 giovane dirigente di un club di Premier League o di Football League.\nNel Liverpool ha segnato complessivamente 62 gol, 42 dei quali su rigore. Il suo record come rigorista nella massima serie \u00e8 secondo solo a quello di Matthew Le Tissier. Detiene tuttora il record del maggior numero di rigori segnati da un giocatore del Liverpool.\nNazionale.\nM\u00f8lby debutt\u00f2 nella Nazionale danese all'et\u00e0 di 18 anni, cos\u00ec come l'altro principale talento danese della sua generazione: Michael Laudrup. Entrambi hanno debuttato a livello internazionale contro la Norvegia il 15 giugno 1982.\nM\u00f8lby ha giocato 33 partite con la Danimarca dal 1982 al 1990, segnando complessivamente due gol.\n\u00c8 stato parte integrante di quella nazionale danese, soprannominata \"Danish Dynamite\", che ha partecipato alle fasi finali del Campionato europeo del 1984 e della Coppa del Mondo 1986.\nAllenatore.\nM\u00f8lby divenne allenatore dello Swansea nel febbraio del 1996, ma fu licenziato nell'ottobre del 1997 insieme al suo assistente, Billy Ayre. Aveva portato lo Swansea alla finale dei play-off della Terza divisione cinque mesi prima, persa contro il Northampton per un gol all'ultimo minuto di John Frain, ma l'inizio stentato nella stagione 1997-98, che aveva visto lo Swansea in fondo alla classifica della Football League, determin\u00f2 il cambio di allenatore.\nNon ricevendo offerte come allenatore, intraprese per qualche tempo la carriera di commentatore in TV, finch\u00e9 non gli venne offerto di allenare gli Harriers Kidderminster, che allora militavano nella Football Conference. M\u00f8lby rilev\u00f2 la squadra nel mese di aprile 1999 e apportando poche modifiche, tra cui l'innesto dell'ex compagno di squadra Mike Marsh, vinse il titolo di Conference, ottenendo la promozione in Football League.\nNel 2003 si spost\u00f2 all'Hull City, dove la permanenza fu per\u00f2 breve, per tornare al Kidderminster nell'ottobre 2003, un'esperienza conclusasi con le sue dimissioni l'anno successivo, quando la squadra retrocesse nuovamente in Terza Divisione.\nA seguito delle dimissioni di Kenny Jackett, allenatore dello Swansea all'inizio del 2007, si ipotizz\u00f2 il ritorno M\u00f8lby al club. Tuttavia, M\u00f8lby ha dichiarato che il suo ritorno alla carriera di allenatore \u00e8 assai improbabile.\nFuori dal campo.\nDal 2008, M\u00f8lby lavora come commentatore per Viasat, su TV3 +, spesso elogiando il suo ex club di Liverpool, dopo aver svolto lo stesso ruolo per il canale danese TV 2. Egli si occupa dello sport inglese anche per il canale radio \"BBC Radio 5 Live\".\nIn una votazione del 2006 condotta sul sito web ufficiale del Liverpool, alla quale hanno partecipato 110.000 tifosi, M\u00f8lby, uno dei giocatori pi\u00f9 talentuosi nella storia dei \"Reds\", si \u00e8 classificato al 16\u00ba posto tra i di tutti i tempi, primo tra i calciatori d'oltremanica; \u00e8 risultato 30\u00ba nella classifica della rivista \"Four Four Two\" dei calciatori stranieri che hanno giocato nel calcio inglese.\nNell'aprile del 2009, \u00e8 stato insignito dal sindaco di Liverpool del titolo di \"Scouser onorario\", vista la sua capacit\u00e0 di esprimersi nell'accento locale, lo \"scouse\"."}
{"id": "2975458", "revid": "125123595", "url": "https://it.wikipedia.org/wiki?curid=2975458", "title": "Teletris", "text": "Teletris \u00e8 stato un programma televisivo a quiz trasmesso dal 1962 al 1964 e condotto prima da Roberto Stampa e poi da Silvio Noto. Alla regia televisiva si sono alternati Vittorio Brignole, Maurizio Corgnati e Piero Turchetti.\nTrasmesso sulla Rete Nazionale (Rai 1), and\u00f2 in onda dal 3 dicembre 1962 al 26 marzo 1963 al luned\u00ec in orario di \"prime time\" (ore 21:05); un secondo ciclo and\u00f2 in onda dal 27 aprile 1963 al 9 maggio 1964 al sabato pomeriggio alle ore 18, inserito cio\u00e8 nella fascia della tv dei ragazzi.\nSpin-off USA.\nLa trasmissione era l'edizione italiana di un programma trasmesso negli USA dalla NBC e chiamato \"Tic-Tac-Dough\". In pratica era basato sul gioco del tris, ma per potere inserire la croce o il cerchietto nella casella bisognava rispondere ad una domanda.\nTelebum.\nNel 1965 il programma venne rinnovato e fu chiamato \"Telebum\". La conduzione rest\u00f2 affidata a Silvio Noto, mentre la regia pass\u00f2 a Fernanda Turvani. Cambi\u00f2 anche il meccanismo del gioco: i ragazzi dovevano rispondere alle domande ed estrarre dei gettoni, allo scopo di raggiungere un punteggio prefissato senza oltrepassarlo.\nTelebum and\u00f2 in onda per una sola stagione.\nCollegamenti esterni.\nArchivio RAI"}
{"id": "2975459", "revid": "115384435", "url": "https://it.wikipedia.org/wiki?curid=2975459", "title": "Saint Philip (Barbados)", "text": "Saint Philip \u00e8 una parrocchia di Barbados.\nIl territorio ha una superficie di 60\u00a0km\u00b2 ed una popolazione di 30.662 abitanti (censimento 2010).\nIl principale centro abitato \u00e8 Six Cross Roads.\n\u00c8 sede del Bushy Park Circuit, uno dei principali autodromi dei Caraibi."}
{"id": "2975460", "revid": "2184720", "url": "https://it.wikipedia.org/wiki?curid=2975460", "title": "Alle porte del sogno (singolo)", "text": "Alle porte del sogno \u00e8 il secondo singolo estratto dall'omonimo album \"Alle porte del sogno\" della cantante toscana Irene Grandi.\nNella Top 100 dei brani pi\u00f9 scaricati del 2010, si piazza alla posizione 96.\nIl brano.\n\u00c8 la canzone simbolo del disco, non a caso. Irene Grandi canta su un tappeto di chitarre e sintetizzatori:\nTra gli autori di questo brano ci sono Irene Grandi, Pio Stefanini, Francesco Sighieri, e Alfredo Vestrini. Il singolo \u00e8 in rotazione nelle radio italiane a partire dal 30 aprile 2010.\nIl video.\nIl video \u00e8 stato girato in Inghilterra dal regista Gaetano Morbioli."}
{"id": "2975462", "revid": "287204", "url": "https://it.wikipedia.org/wiki?curid=2975462", "title": "Telebum", "text": ""}
{"id": "2975467", "revid": "767487", "url": "https://it.wikipedia.org/wiki?curid=2975467", "title": "Giulia non esce la sera (album)", "text": "Giulia non esce la sera \u00e8 un album dei Baustelle, pubblicato nel 2009, colonna sonora del film \"Giulia non esce la sera\" di Giuseppe Piccioni, con Valerio Mastandrea e Valeria Golino.\nIl disco.\nLa pubblicazione dell'album \u00e8 stata anticipata dall'uscita del cd singolo \"Piangi Roma\", interpretato dai Baustelle con la partecipazione straordinaria dell'attrice Valeria Golino.\nL'album contiene solo due brani cantati, che sono \"Piangi Roma\" e \"L'aeroplano\", con quest'ultimo tratto dal CD \"Amen\".\nIl brano \"La vita va\", anch'esso contenuto in \"Amen\", \u00e8 qui inserito, invece, in versione solo strumentale.\nI Baustelle con questo album sono candidati ai David di Donatello 2009 nella categoria \"Miglior musicista\" e con il brano \"Piangi Roma\" nella categoria \"Migliore canzone originale\". Il brano si aggiudica nello stesso anno il Nastro d'argento alla migliore canzone originale."}
{"id": "2975470", "revid": "260760", "url": "https://it.wikipedia.org/wiki?curid=2975470", "title": "Bellimbusti in Tour 2010", "text": ""}
{"id": "2975472", "revid": "767487", "url": "https://it.wikipedia.org/wiki?curid=2975472", "title": "Joaquim Pimenta de Castro", "text": "Biografia.\nLaureato in matematica presso l'Universit\u00e0 di Coimbra, Pimenta de Castro divenne prima ufficiale dell'esercito e successivamente raggiunse il grado di generale. Nel 1908 fu nominato comandante della 3\u00aa regione militare, a Oporto. Dopo la proclamazione della Repubblica il 5 ottobre 1910, fu ministro della guerra, per soli due mesi. Dovette dimettersi per l'incursione del monarchico Henrique de Paiva Couceiro. Come indipendente, fu scelto dal presidente Manuel de Arriaga come Primo Ministro alla guida di un governo durato appena cinque mesi grazie all'appoggio dei repubblicani e dei conservatori. Il suo governo fu rovesciato dal movimento militare del 14 maggio 1915, supportato dal Partito Repubblicano, che caus\u00f2 le dimissioni del Presidente Manuel de Arriaga."}
{"id": "2975475", "revid": "422900", "url": "https://it.wikipedia.org/wiki?curid=2975475", "title": "Joaquim Pereira Pimenta de Castro", "text": ""}
{"id": "2975485", "revid": "767487", "url": "https://it.wikipedia.org/wiki?curid=2975485", "title": "Eddy Wata", "text": "Biografia.\nKingsley Omoruyi, in arte Eddy Wata, figlio di genitori nigeriani, cominci\u00f2 la propria attivit\u00e0 di musicista in Nigeria. All'et\u00e0 di 26 anni arriv\u00f2 in Italia per poi stringere rapporti con produttori e case discografiche europee. Nel 2002 fu scoperto e lanciato nel panorama italodance da Lino Longoni che assieme a Diego Milesi ne divennero i produttori. Lavorarono insieme Realizzando alcuni successi , fecero vari tour a livello mondiale e numerose apparizioni televisive."}
{"id": "2975491", "revid": "92723", "url": "https://it.wikipedia.org/wiki?curid=2975491", "title": "PMID", "text": "Un numero PMID (sigla dall'inglese: PubMed IDentifier oppure PubMed unique IDentifier) \u00e8 un numero unico assegnato a ciascuna citazione PubMed degli articoli delle scienze della vita (anatomia, biochimica, biologia, fisiologia, ecc.) e agli articoli nelle pubblicazioni scientifiche appartenenti al campo bio-medico. Il relativo archivio PubMed Central pu\u00f2 assegnare un ulteriore numero separato, un PMCID (PubMed Central Identifier), normalmente scritto con il prefisso PMC.\nNel 2005 vi erano circa 15-16 milioni di numeri PMID in uso, che cominciavano dal 1, e circa 1 milione di nuovi numeri vengono aggiunti ogni anno. L'etichetta \"Unique Identifier\" [UID] corrisponde al campo di ricerca usato nelle \"query\" di ricerca PubMed.\nUtilizzo.\nUsando il numero PMID come argomento di ricerca (con o senza l'etichetta del campo [uid]), l'abstract rilevante verr\u00e0 mostrato da PubMed. Molteplici PMID in una ricerca forniranno uno o pi\u00f9 abstract (informaticamente viene interpretata come un'operazione \"OR\"). Il testo \"PMID\" non deve essere incluso nel campo di ricerca.\nPer cercare in combinazione con altri termini, si deve includere l'etichetta del campo di ricerca (La \"field tag\"), ad.es., smith [au] AND (10403340 [uid] OR vaccines [mh]).\nSi pu\u00f2 anche digitare il numero PMID nella sezione \"Entrez\" con indirizzo https://www.ncbi.nlm.nih.gov/sites/entrez"}
{"id": "2975493", "revid": "1543377", "url": "https://it.wikipedia.org/wiki?curid=2975493", "title": "Richard Gardner", "text": "Biografia.\nNativo del Bronx, si laure\u00f2 in medicina e psichiatria a New York e comp\u00ec il servizio militare come ufficiale medico presso le truppe statunitensi in Germania Occidentale con l'incarico di psichiatra; nel 1963 divenne professore volontario non retribuito di psichiatria clinica presso la divisione di psichiatria infantile della Columbia University e mantenne tale funzione fino al 2003, anno della sua morte; fond\u00f2 la casa editrice \"Creative Therapeutics\" con la quale auto-pubblic\u00f2 tutti i suoi libri, ha anche presenziato come consulente in molti processi di custodia legale. Nel 1992 Gardner fu ascoltato in difesa di Woody Allen riguardo alle accuse avanzate da Mia Farrow, durante la causa di separazione, riguardo ad abusi sessuali sulla figlia minorenne.\n\u00c8 noto per aver coniato il termine sindrome da alienazione genitoriale (PAS) nel 1985, argomento diffusamente trattato nel suo \"La Sindrome da Alienazione Genitoriale\"; fu anche tra i primi a pubblicare un saggio sugli effetti del divorzio sui figli.\nMor\u00ec suicidandosi il 25 maggio 2003. Il figlio dichiar\u00f2 in seguito che il gesto era motivato dallo sconvolgimento causatogli dalla diagnosi di distrofia simpatica riflessa.\nCritiche al concetto di \"alienazione genitoriale\".\nLa proposta sindrome da \"alienazione genitoriale\" non ha trovato consenso in tutta la comunit\u00e0 di psichiatri, psicologi e terapeuti; anche scienziati e giuristi sono contrari a introdurre il concetto di \"alienazione genitoriale\" in campo forense, bench\u00e9 in Italia, in alcuni tribunali, venga largamente usata nelle cause di separazione conflittuale.\nNeppure il \"Manuale diagnostico e statistico dei disturbi mentali\" (DSM) riconosce o menziona la PAS come sindrome o malattia, n\u00e9 nella sua edizione pi\u00f9 recente n\u00e9 nella sua integrazione del 2000.\nI tentativi di chiederne l'ammissione nel DSM-5, uscito nel 2013, sono stati rigettati; il portavoce del gruppo di lavoro che si \u00e8 occupato della revisione del \"Manuale\", dott. Darrel Regier, ha detto che riguardo alla PAS \u00abnon vi sono sufficienti prove scientifiche che ne giustifichino l'ammissione nel DSM\u00bb.\nControversa \u00e8 anche la terapia proposta da Gardner per la PAS: egli riteneva che fosse necessario affidare il bambino al genitore \u00abalienato\u00bb (ovvero al genitore che era stato messo in cattiva luce dal genitore alienante), e che il bambino dovesse essere curato in una struttura chiusa fin quando non veniva meno il rifiuto verso quel genitore. Egli sosteneva che le critiche alla sindrome da lui proposta venissero da coloro che in qualche maniera avevano interesse a che questa cosa non avvenisse. \nIn generale, per\u00f2, il riconoscimento giudiziale di presunta PAS e l'affidamento forzato contro la volont\u00e0 dei figli al genitore non desiderato, nelle cause in cui questo \u00e8 occorso, \u00e8 stato giudicato rovinoso per i figli, e condannato da numerose associazioni di tutela dei minori; Richard Ducote, avvocato specializzato in cause familiari e che coinvolgono i minori, tra gli ultimi ad avere affrontato in tribunale Gardner, sostenne che gli unici tribunali che avevano vagliato la PAS al test Frye (che vuole che una teoria sia ammissibile qualora accettata e consolidata) la rigettarono; in una causa di affido in Florida in cui lo stesso Ducote era una delle parti, e l'oggetto del contendere era un padre che sosteneva il proprio figlio essere affetto da PAS, quando la corte dispose che le teorie di Gardner fossero preventivamente vagliate secondo gli standard Frye al fine di ammetterle come prova lo stesso Gardner non si present\u00f2.\nAccuse di appoggio alla pedofilia.\nGardner ricevette in pi\u00f9 occasioni accuse di appoggio alla pedofilia perch\u00e9 al proposito scrisse frasi ambigue: \u00abCome detto, tutti noi siamo perversi polimorfi da bambini e c'\u00e8 un po' di pedofilia in ognuno di noi\u00bb e \u00abla pedofilia \u00e8 sempre stata considerata la norma dalla stragrande maggioranza della gente in ogni epoca\u00bb. E ancora: \u00ab[il pedofilo] \u00e8 sfortunato a vivere in un luogo e un'epoca storica che condannano la sua inclinazione. Ciononostante questa non \u00e8 una ragione sufficiente per autocolpevolizzarsi\u00bb; \u00abL'allontanamento di un genitore pedofilo da casa dovrebbe essere attuata solo quando sia fallito ogni tentativo di trattamento della pedofilia e del reinserimento in famiglia\u00bb.\nMolto controverse sono anche le sue idee rispetto ai casi in cui il padre abusa della propria figlia: in queste situazioni Gardner spostava l'accento sulla moglie che, a suo parere, doveva diventare sessualmente pi\u00f9 attiva col marito: \u00abLa sua accresciuta sessualit\u00e0 pu\u00f2 attenuare il desiderio del marito di cercare gratificazione sessuale tramite la figlia\u00bb.\nSi dichiar\u00f2 anche contrario a non rendere perseguibili per calunnia coloro che denunciano abusi su minori, e propose programmi di sostegno per persone falsamente accusate in tal senso.\nGardner si difese dalle accuse affermando che la pedofilia era un \"abominevole sfruttamento del bambino\" e un \u201cmale per la societ\u00e0, spiegando di non condonare la pedofilia, ma di considerarla una delle forme di sessualit\u00e0 atipica che ogni umano ha il potenziale di sviluppare. Gardner afferm\u00f2 che \"Ci sono alcuni che dichiarano che io sia protettivo di riflesso verso i pedofili e comprensivo nei confronti di ci\u00f2 che fanno. Non esiste assolutamente nulla in qualsiasi cosa io abbia scritto o detto a supporto di queste assurde affermazioni. Quando io determino in una disputa per un affidamento che un padre accusato ha tendenze pedofile, consiglier\u00f2 alla corte di fornire protezione al bambino\"."}
{"id": "2975517", "revid": "1123126", "url": "https://it.wikipedia.org/wiki?curid=2975517", "title": "Achilleo martire", "text": ""}
{"id": "2975526", "revid": "838137", "url": "https://it.wikipedia.org/wiki?curid=2975526", "title": "Svetlana Krju\u010dkova", "text": "Gioca nel ruolo di libero nel .\nCarriera.\nSvetlana Krju\u010dkova inizia la sua carriera nel 2003 tra le file dello , squadra della sua citt\u00e0 natale. Dopo aver giocato diverse stagioni nel club di casa da titolare, nel 2006 viene convocata per la prima volta nella nazionale russa. Nella sua prima estate in nazionale vince la medaglia d'argento al World Grand Prix 2006, ma soprattutto vince il campionato mondiale 2006, in finale contro il .\nNella stagione 2007-08 passa allo , con cui, in tre stagioni, vince due campionati (2007-08, 2009-10) ed una Coppa di Russia (2007). Con la nazionale si laurea nuovamente campione del mondo nel torneo 2010.\nNell'annata 2010-11 viene ingaggiata dalla , con cui si aggiudica la Coppa di Russia 2011, mentre nella stagione 2012-13 passa alla , con la quale, in tre annate, vince due coppe nazionali, la Challenge Cup 2012-13 e due Coppe CEV; con la nazionale vince la medaglia d'oro al campionato europeo 2013 e quella di bronzo al World Grand Prix 2014.\nDopo un periodo di inattivit\u00e0 rientra in campo nell'estate 2017 con la nazionale, mentre per la stagione 2017-18 si accasa all', in Superliga, dove rimane per un anno e mezzo prima di trasferirsi, nei primi mesi del 2019, al con cui disputa la seconda parte dell'annata 2018-19."}
{"id": "2975528", "revid": "121444330", "url": "https://it.wikipedia.org/wiki?curid=2975528", "title": "Dasuq", "text": "Dasuq () \u00e8 una citt\u00e0 egiziana situata nel Governatorato di Kafr el-Sheikh, a 85\u00a0km a sud est di Alessandria, nella parte settentrionale dell'Egitto."}
{"id": "2975540", "revid": "149466", "url": "https://it.wikipedia.org/wiki?curid=2975540", "title": "Santa Begga", "text": ""}
{"id": "2975545", "revid": "1543377", "url": "https://it.wikipedia.org/wiki?curid=2975545", "title": "Akli", "text": "Etimologia.\n\"Akli\" \u00e8 singolare di \"Iklan\" il cui significato in lingua tamashek \u00e8 schiavi. \u00c8 un nome tipico cabilo, ma recentemente \u00e8 usato anche altrove."}
{"id": "2975546", "revid": "729019", "url": "https://it.wikipedia.org/wiki?curid=2975546", "title": "XIX Giochi del Commonwealth", "text": "I XIX Giochi del Commonwealth si tennero a Delhi, India, dal 3 al 14 ottobre 2010.\nI Giochi.\nPaesi partecipanti.\nAi Giochi del Commonwealth 2010 parteciparono 71 paesi, territori e regioni del Commonwealth. In ordine alfabetico secondo il nome in lingua d'origine (inglese):\nSport.\nIl programma dei XVIII Giochi del Commonwealth vide disputarsi 16 sport, 12 individuali e 4 di squadra, per un totale di 247 eventi.\nCalendario.\nLa tabella sottostante riporta il calendario delle competizioni: in blu sono segnalati i giorni di gara e in giallo quelli in cui si assegnano medaglie (il numero indica le finali giornaliere), oltre che i giorni delle cerimonie di apertura e chiusura della manifestazione."}
{"id": "2975548", "revid": "1305772", "url": "https://it.wikipedia.org/wiki?curid=2975548", "title": "Cattedrale dell'Assunzione di Maria", "text": ""}
{"id": "2975550", "revid": "149466", "url": "https://it.wikipedia.org/wiki?curid=2975550", "title": "San Bertrando", "text": ""}
{"id": "2975553", "revid": "1305772", "url": "https://it.wikipedia.org/wiki?curid=2975553", "title": "Bad Medicine", "text": "Bad Medicine \u00e8 una canzone dei Bon Jovi, scritta da Jon Bon Jovi, Richie Sambora e Desmond Child. \u00c8 stata estratta come primo singolo dal quarto album in studio del gruppo, \"New Jersey\", nel settembre del 1988. Ha raggiunto il primo posto della Billboard Hot 100 e la terza posizione della Mainstream Rock Songs negli Stati Uniti. Altrove, si \u00e8 posizionata al diciassettesimo posto nel Regno Unito, al quinto in Canada e al quindicesimo in Australia.\nLa canzone fa parte del primo \"Greatest Hits\" del gruppo, \"Cross Road\", dell'album live \"One Wild Night Live 1985-2001\" e del disco acustico \"This Left Feels Right\". Si tratta di una dei pezzi pi\u00f9 popolari nei concerti dei Bon Jovi, durante i quali viene spesso inframezzata da brevi cover di altre popolari canzoni. Appare nei video concerti \"Live from London\", \"The Crush Tour\" e nei titoli di coda di \"Live at Madison Square Garden\".\nInformazioni sulla canzone.\nIl testo delle canzone paragona una storia d'amore a una tossicodipendenza, come accentuato nei versi: \"\"now this boy's addicted cause your kiss is the drug\", \"your love is like bad medicine, bad medicine is what I need\"\" (\"ora questo ragazzo \u00e8 drogato poich\u00e9 il tuo bacio \u00e8 droga\", \"il tuo amore \u00e8 come una cattiva medicina, cattiva medicina \u00e8 ci\u00f2 di cui ho bisogno\") - e inoltre sono presenti diversi tongue-in-cheek riferiti al mondo della medicina, come: \"\"Let's play doctor, baby, cure my disease\"; \"There ain't no paramedic gonna save this heart attack\"; \"I need a respirator cause I'm runnin' out of breath\"\" (\"Giochiamo al dottore, tesoro, cura la mia malattia\"; \"Non c'\u00e8 alcun paramedico che possa fermare questo attacco di cuore\"; \"Ho bisogno di un respiratore perch\u00e9 mi sta mancando il fiato\").\nLa canzone \u00e8 caratterizzata dalla costante presenza delle tastiere di David Bryan, dagli assoli di chitarra di Richie Sambora e da una interpretazione vocale di Jon Bon Jovi dietro cui si stagliano i potenti cori degli altri membri del gruppo. Si tratta di una delle canzoni pi\u00f9 ironiche e dirette dell'album \"New Jersey\".\nVideo musicale.\nEsistono due versioni del video musicale della canzone. La prima (e pi\u00f9 conosciuta versione) inizia mostrando una fila di persone in attesa di assistere alle riprese di un concerto dei Bon Jovi, quando irrompe il comico Sam Kinison che incita la folla a prendere in mano le videocamere e filmare loro stessi il video. Il pubblico va in delirio e comincia quindi a correre dentro il palazzetto guidato da Kinison. Curiosamente, tra la gente \u00e8 presente anche il fratello minore di Jon Bon Jovi, Matt. La seconda versione del video taglia la scena iniziale, mostrando solamente qualche istantanea dei fan mentre si procurano le videocamere.\nIl concetto di questo video fu molto innovativo ai tempi, in particolar modo per il coinvolgimento dato ai fan nella realizzazione dello stesso, catturando particolari riprese dal vivo che normalmente sfuggono agli equipaggi video regolari per motivi tecnici. Durante l'esibizione, alcune ragazze furono invitate a salire direttamente sul palco per filmare la band da vicino. Le riprese eseguite dai fan furono poi montate nel video finale e si distinguono chiaramente per la loro qualit\u00e0 amatoriale rispetto a quelle professionali. Jon Bon Jovi ha raccontato in un'intervista rilasciata al \"New Musical Express\": \u00abDicemmo loro [i fan] di filmare quello che volevano e che, se era buono, l'avremmo usato nel video. [...] Questi ragazzi si presentarono con le loro luci, capriate, cavalletti, assistenti e tutte quelle cavolate, perch\u00e9 volevano sentirsi come coloro che venivano in tour con noi.\u00bb\nIl video \u00e8 stato girato al Madison Square Garden di New York sotto la supervisione del regista Wayne Isham. Un annuncio ripetuto dalle radio locali invitava chiunque a partecipare alle riprese per la data stabilita. Quando il giorno finalmente arriv\u00f2, Jon, che viveva ancora nel suo mini appartamento di New York, decise di recarsi sul set a piedi, mischiandosi tra la folla. Giunto nei pressi dell'arena vide un suo fan che stava assumendo della droga e, rivoltosi ad una pattuglia della polizia, lo fece arrestare suscitando in seguito lo stupore dell'opinione pubblica.\nTracce.\nLe tracce dal vivo sono state registrate durante lo \"Slippery When Wet Tour\"."}
{"id": "2975556", "revid": "287204", "url": "https://it.wikipedia.org/wiki?curid=2975556", "title": "Jennifer Kessy", "text": "Biografia.\nHa iniziato la sua carriera agonistica come pallavolista, dopo aver disputato la NCAA Division I con la University of Southern California dal 1995 al 1998. \u00c8 stata altres\u00ec un membro della nazionale statunitense juniores. A livello professionistico ha giocato per le Chicago Thunder nel 2002 e l'anno successivo nel campionato portoricano per le Pinkin de Corozal. Nello stesso anno per\u00f2 ha lasciato la pallavolo per dedicarsi esclusivamente al beach volley.\nHa debuttato nel circuito professionistico internazionale il 30 giugno 2000 a Chicago, negli Stati Uniti d'America, in coppia con Angie Simpson piazzandosi in 41\u00aa posizione. Il 30 giugno 2007 ha ottenuto la sua prima vittoria in una tappa del World tour a Stavanger, in Norvegia, insieme a April Ross. Nel massimo circuito FIVB ha trionfato per 9 volte, tutte con la Ross.\nHa preso parte all'edizione dei Giochi olimpici di , occasione in cui ha conquistato la medaglia d'argento insieme a April Ross.\nHa altres\u00ec partecipato a quattro edizioni dei campionati mondiali, salendo sul podio in una occasione, a Stavanger 2009, quando ha vinto il titolo iridato in coppia con April Ross."}
{"id": "2975559", "revid": "71155", "url": "https://it.wikipedia.org/wiki?curid=2975559", "title": "Finiani", "text": ""}
{"id": "2975560", "revid": "32466967", "url": "https://it.wikipedia.org/wiki?curid=2975560", "title": "Coppa del Mondo di calcio 1954", "text": ""}
{"id": "2975562", "revid": "599013", "url": "https://it.wikipedia.org/wiki?curid=2975562", "title": "Glauber", "text": "Glauber \u00e8 un cognome tedesco. Pu\u00f2 riferirsi a:"}
{"id": "2975564", "revid": "422900", "url": "https://it.wikipedia.org/wiki?curid=2975564", "title": "Bernardino Lu\u00eds Machado Guimar\u00e3es", "text": ""}
{"id": "2975565", "revid": "757396", "url": "https://it.wikipedia.org/wiki?curid=2975565", "title": "Coppa della Repubblica Ceca di pallacanestro maschile", "text": "La Coppa della Repubblica Ceca (cs: \"\u010cesk\u00fd poh\u00e1r\") di pallacanestro \u00e8 un trofeo nazionale ceco organizzato annualmente dal 1994."}
{"id": "2975567", "revid": "149466", "url": "https://it.wikipedia.org/wiki?curid=2975567", "title": "San Diomede", "text": ""}
{"id": "2975571", "revid": "1543377", "url": "https://it.wikipedia.org/wiki?curid=2975571", "title": "Danze popolari rumene", "text": "Le Danze popolari rumene (titolo originale Rom\u00e1n n\u00e9pi t\u00e1ncok in ungherese, in italiano chiamate a volte semplicemente \"danze rumene\", o \"dansuri rom\u00e2nesti\" in rumeno) sono una suite di sei danze (nella versione pianistica, sette nella versione orchestrale) composte da B\u00e9la Bart\u00f3k nel 1915 elaborando altrettante danze popolari rumene, originarie della Transilvania . Scritte originariamente per pianoforte solo (Sz. 56, BB 68), nel 1917 furono trascritte per piccola orchestra (Sz. 68, BB 76).\nStruttura.\nOggi, le edizioni pi\u00f9 diffuse riportano la tonalit\u00e0 di questi brani, tuttavia Bartok non la indic\u00f2 nell'edizione originale del 1918. Le tonalit\u00e0 qui riportate sono tratte da \"A Guide to Bartok\" di G. Kr\u00f3o (1971) e sono desunte dalle alterazioni in chiave. In realt\u00e0, Bartok utilizza scale modali come nelle danze popolari originali.\nMovimenti.\nM\u0103run\u0163el - Minuzia - Danza veloce.\nNella versione orchestrale, il Pi\u00f9 allegro \u00e8 la settima danza, ispirata ad una danza analoga a questa proveniente dal comitato di Torda-Aranyos, oggi Turda."}
{"id": "2975572", "revid": "125865013", "url": "https://it.wikipedia.org/wiki?curid=2975572", "title": "Sanzioni economiche all'Italia fascista", "text": "Le sanzioni economiche all'Italia fascista, chiamate anche assedio societario o assedio economico dalla propaganda fascista, furono sanzioni economiche deliberate dalla Societ\u00e0 delle Nazioni contro l'Italia in risposta all'attacco contro l'Etiopia che port\u00f2 alla conseguente guerra d'Etiopia. Le sanzioni rimasero in vigore dal 18 novembre 1935 sino al 14 luglio 1936.\nStoria.\nDopo il 1929, l'espansione coloniale divenne uno dei temi favoriti di Mussolini, che aspirava alla costituzione di un impero che rievocasse i fasti dell'impero romano. In questo periodo fu coniata la retorica del \"posto al sole\": infatti, osservava Mussolini, Regno Unito e Francia possedevano importanti imperi coloniali in Africa e in Asia, cos\u00ec come altre nazioni europee. Inoltre, nel racconto propagandistico, si voleva vendicare la sconfitta subita nel 1896 durante la guerra di Abissinia e nella battaglia di Adua.\nIl 3 ottobre 1935 il generale Emilio De Bono ordin\u00f2 alle proprie truppe stanziate in Eritrea di attraversare il fiume Mareb, raggiungendo e occupando rapidamente Adua, Axum e Adigrat. L'attacco italiano all'Etiopia viol\u00f2 l'articolo XVI dello statuto della Societ\u00e0 delle Nazioni, sottoscritto da entrambi gli Stati:\nIl 6 ottobre 1935 il Consiglio della Societ\u00e0 delle Nazioni condann\u00f2 ufficialmente l'attacco italiano, condanna formalizzata quattro giorni dopo dall'Assemblea, che istitu\u00ec un comitato composto da diciotto membri incaricati di studiare le misure da prendere contro l'Italia. Il 3 novembre furono approvate le sanzioni discusse dal comitato, decidendone l'entrata in vigore il 18 novembre. Mussolini, che voleva anticipare le sanzioni da posizioni di forza con l'occupazione di tutto il Tigrai, ordin\u00f2 una nuova offensiva verso l'interno, che port\u00f2 a occupare Macall\u00e8 l'8 novembre.\nDopo l'occupazione di Addis Abeba da parte del Regio Esercito il 5 maggio, si ripresent\u00f2 nuovamente il problema delle sanzioni; vari Stati premevano affinch\u00e9 queste fossero revocate, in particolare i paesi che avevano importanti rapporti commerciali con l'Italia, come i paesi sudamericani Cile, Argentina, Uruguay e Guatemala, non intenzionati a seguire la Gran Bretagna sulla strada della fermezza. Lo stesso Mussolini, intervistato dal quotidiano britannico Daily Telegraph, mostr\u00f2 toni pi\u00f9 concilianti. Il 30 giugno, su pressione dell'Argentina, si riun\u00ec un'assemblea speciale della Societ\u00e0 delle Nazioni, nel corso della quale Hail\u00e9 Selassi\u00e9 propose di non riconoscere le conquiste italiane in Etiopia, ma la sua proposta fu rifiutata con 23 voti contrari, 1 favorevole e 25 astenuti e il 4 luglio 1936, nel corso della medesima assemblea, dopo poco pi\u00f9 di 7 mesi dalla loro promulgazione, la Societ\u00e0 delle Nazioni revoc\u00f2 le sanzioni, il cui fallimento si rivel\u00f2 un colpo mortale alla credibilit\u00e0 della Societ\u00e0 stessa.\nLe sanzioni.\nIl 18 novembre il Regno d'Italia fu colpito dalle sanzioni economiche, approvate da 50 stati appartenenti alla Societ\u00e0 delle Nazioni, con il solo voto contrario dell'Italia e l'astensione di Austria, Ungheria e Albania. Le sanzioni risultarono inefficaci perch\u00e9 numerosi Paesi, pur avendone votato l'imposizione, continuarono a mantenere buoni rapporti con l'Italia, rifornendola di materie prime. Fu in questa fase che cominci\u00f2 un progressivo avvicinamento tra la Germania di Adolf Hitler e l'Italia di Mussolini. Ci\u00f2 nonostante, la Germania prosegu\u00ec la fornitura di armamenti al Negus ancora fino al 1936. La Spagna e la Jugoslavia, pur avendo votato le sanzioni, comunicarono al governo italiano che non avrebbero inteso rispettarne diverse clausole. Fu la prima volta nella storia che la Societ\u00e0 delle Nazioni decret\u00f2 delle sanzioni nei confronti di un paese membro.\nLe sanzioni vietarono l'esportazione all'estero di prodotti italiani e all'Italia l'importazione di materiali utili per la causa bellica\nLe sanzioni non riguardarono per\u00f2 materie di vitale importanza, come ad esempio il petrolio e il carbone di cui l'Italia non disponeva.\nGran Bretagna e Francia argomentarono infatti che la mancata fornitura di petrolio all'Italia poteva essere facilmente aggirata ottenendo adeguati rifornimenti dagli Stati Uniti d'America e dalla Germania nazista che non facevano parte della Societ\u00e0 delle Nazioni. Infatti gli Stati Uniti, pur condannando l'attacco italiano, ritenevano inappropriato che le sanzioni fossero state votate da nazioni con imperi coloniali come Francia e Gran Bretagna.\nLe reazioni in Italia.\nLa deliberazione delle pur blande sanzioni fece esplodere il risentimento dei cittadini italiani contro la Societ\u00e0 delle Nazioni provocando la mobilitazione interna: si cominci\u00f2 a raccogliere metalli utili per la causa bellica. L'Italia, per stigmatizzare le sanzioni, fece immediatamente realizzare lapidi a \"perenne infamia\" da esporre in tutti i comuni italiani. Inoltre, pochi giorni dopo, il partito nazionale fascista diede il via alla campagna \"Oro alla Patria\". Un mese dopo la deliberazione della Societ\u00e0 delle Nazioni, il 18 dicembre fu proclamata la \"Giornata della fede\", giorno in cui gli italiani furono chiamati a donare le proprie fedi nuziali d'oro per sostenere i costi della guerra e far fronte alle difficolt\u00e0 delle sanzioni.\nI canali diplomatici rimasero comunque aperti soprattutto con la Francia e la Gran Bretagna, al fine di poter comunque giungere a una forma di compromesso. Si arriv\u00f2 a un compromesso, noto come Patto Hoare-Laval, che nelle intenzioni dei proponenti avrebbe dovuto fermare il conflitto in atto. Si proponeva in sostanza di permettere all'Italia degli ampliamenti territoriali nel Tigrai orientale e alcune rettifiche di confine in Dancalia e in Ogaden. Per contro l'Italia avrebbe ceduto la citt\u00e0 di Assab con la stretta fascia di territorio che la raggiungeva, concedendo all'Etiopia l'accesso al mare. Il documento fu consegnato l'11 dicembre 1935 a Mussolini che, dopo aver temporeggiato, si impegn\u00f2 a discuterlo al Gran consiglio del fascismo del 18 dicembre. Ma lo stesso 18 il ministro degli esteri britannico Samuel Hoare si dimise e al suo posto si insedi\u00f2 Anthony Eden; nello stesso giorno a Parigi anche il Negus Neghesti Hail\u00e9 Selassi\u00e9 espresse il suo rifiuto al piano. Informato del cambio di guardia a Londra, dopo il suo rientro a Palazzo Venezia Mussolini lasci\u00f2 cadere la proposta franco-britannica e il piano non fu nemmeno vagliato.\nCi\u00f2 nonostante, gran parte della societ\u00e0 britannica non condivideva le sanzioni e infatti la Gran Bretagna le applic\u00f2 con un certo distacco. Escluse dalle sanzioni i noli navali e le assicurazioni, che costituivano alcuni dei maggiori settori di commercio tra l'economia italiana e quella britannica.\nUn'altra reazione alle sanzioni fu la pianificazione e la messa in atto di una strategia economica fondata sull'autarchia: l'Italia, al pari della Germania, tent\u00f2 di realizzare un'economia indipendente rispetto alle importazioni dall'estero, in modo da diventare completamente autonoma economicamente, rendendo quindi inutili e inefficaci sanzioni economiche di qualsiasi genere. Con l'autarchia venne aumentata la produzione di grano e venne dato il via anche a un vasto programma di ricerca scientifica, volto a scoprire nuovi metodi di sfruttamento delle risorse presenti nel territorio italiano e nelle sue colonie, o la loro trasformazione in oggetti utili in modi diversi da quelli convenzionali. Si deve a questo periodo, ad esempio, lo sviluppo dei tessuti artificiali e dei carburanti e del carbone sintetico, ma pi\u00f9 in generale un forte impulso alla ricerca scientifica, in particolare nel campo farmaceutico e chimico: posizioni di punta assunsero in questo periodo la Montecatini, la Anic, l'ACNA, la Societ\u00e0 Agricola Italiana Gomma Autarchica e l'Istituto Guido Donegani.\nIl 18 novembre le sanzioni divennero operative e, allo scopo di far rispettare l'embargo contro l'Italia, il governo britannico invi\u00f2 a pattugliare il Mediterraneo la \"Home Fleet\", composta dalle corazzate Nelson e Rodney, dagli incrociatori Orion, Leander, Neptune, Gyge, Wesse, Veroy, Geva, Valorous, Exeter, Aiax, dai cacciatorpediniere Kempenfelt, Comet, Crescent, Faulknor, Fearless, Fortune, Fame, Forester, Foxhound, Firedrale, Foreight, Froy e dai sottomarini Titania, Seawolf, Snapper, Sturgeon, Swordfish e Oberon, oltre ad altri 3 sottomarini identificati con le sigle \"123\", \"126\" e \"127\", dal naviglio di supporto e dalla portaerei Furious. Tale flotta, nel luglio 1936, ricevette l'ordine di rientrare presso le rispettive basi."}
{"id": "2975574", "revid": "287204", "url": "https://it.wikipedia.org/wiki?curid=2975574", "title": "Ignacio Pinazo Camarlench", "text": "Biografia.\nDi famiglia di modeste condizioni economiche, rimasto presto orfano di madre, dopo aver frequentato le scuole dell'obbligo fece svariati mestieri fra cui l'aiuto di un argentiere.\nAlla morte del padre and\u00f2 a vivere con i nonni ed ebbe la possibilit\u00e0 di frequentare l'Accademia di Belle Arti di San Carlo di Valencia, Spagna.\nEspose per la prima volta a Barcellona nel 1871 all'Esposizione Nazionale. Due anni pi\u00f9 tardi ebbe occasione di visitare Roma dove sub\u00ec l'influenza di Mari\u00e0 Fortuny i Marsal. \nMa furono il suo secondo soggiorno romano e i viaggi a Napoli e Venezia, ricchi di stimoli artistici di respiro europeo, fra il 1876 e il 1880, che contribuirono in modo determinante alla sua formazione artistica ormai completamente rinnovata nei temi e nello stile.\nAl suo ritorno definitivo in patria abbandon\u00f2 i convenzionali soggetti accademici storico-religiosi, prima prediletti, per dedicarsi a dipingere, gi\u00e0 in stile impressionista, delicati nudi femminili e di bambini, paesaggi, e scenette familiari colte dalla quotidianit\u00e0, anticipando cos\u00ec i generi e lo stile poi enfatizzati da Joaqu\u00edn Sorolla.\nNonostante il suo carattere solitario e schivo divenne ben presto il pittore prediletto dell'aristocrazia valenciana e ottenne diversi importanti riconoscimenti e medaglie.\nDalla moglie Teresa Martinez Montfort ebbe due figli, Ignacio e Jos\u00e9, che seguirono le orme del padre. \nMor\u00ec all'et\u00e0 di 67 anni il 18 ottobre 1916 a Godella un piccolo comune in provincia di Valencia."}
{"id": "2975577", "revid": "158913", "url": "https://it.wikipedia.org/wiki?curid=2975577", "title": "Luciano Chitarrini", "text": "Biografia.\nNato nel quartiere di Sampierdarena a Genova (all'epoca comune autonomo col nome di San Pier d'Arena), interrompe gli studi in medicina a causa della seconda guerra mondiale, arruolandosi come allievo ufficiale nella Guardia Nazionale Repubblicana.\nTornato in famiglia dopo la guerra, avventura descritta nel suo libro Viaggio di nozze e di Guerra, collabora con vari giornali tra i quali Il Tempo, Il Messaggero e Momento Sera.\nIl suo amore per il teatro lo spinge ad intraprendere la carriere di attore, in un gruppo d'arte drammatica. Scritturato come primo attore al Teatro Sant'Erasmo di Milano, successivamente ricopre il medesimo ruolo nella compagnia del regista Anton Giulio Bragaglia.\nDiviene in seguito redattore de Il Messaggero, collaborando alla terza pagina e affiancando con continuit\u00e0 i colleghi della critica cinematografica e teatrale, fino a venire nominato capo del Servizio Spettacoli.\nIn RAI ha partecipato come conduttore alle rubriche Radio anch'io e Radio altrove. ha partecipato alla stesura della sceneggiatura de Il colosso di Rodi. \u00c8 stato autore di vari sceneggiati radiofonici di carattere storico e giornalistico."}
{"id": "2975578", "revid": "22475", "url": "https://it.wikipedia.org/wiki?curid=2975578", "title": "Succhietto", "text": "Il succhietto (conosciuto anche come ciucciotto o ciuccio) \u00e8 una tettarella di gomma, plastica, caucci\u00f9 o di silicone data ai bambini per conciliare il sonno o per calmarsi, stimolando il riflesso naturale della suzione. Nella sua forma standard si mostra come una sorta di capezzolo artificiale con una impugnatura. Le dimensioni sono appositamente studiate per impedire che il bambino possa involontariamente ingerire l'oggetto.\nStoria.\nI primi rudimentali succhietti possono farsi risalire addirittura a 2000-3000 anni fa: sono stati ritrovati infatti, in Italia e Cipro, piccoli animali di argilla destinati ad essere appesi al collo, con una grande apertura per l'inserimento - probabilmente - di miele ed un piccolo orifizio nella bocca dell'animale affinch\u00e9 fosse possibile per il bambino succhiare il miele. \nQuesti ciucciotti \"primitivi\" sono stati utilizzati fino al medioevo. A questo periodo risalgono le prime fonti, quasi tutte di matrice tedesca. Celebre \u00e8 la rappresentazione nel quadro di Albrecht D\u00fcrer, Madonna del Lucherino, del Ges\u00f9 Bambino con in mano un sacchetto di lino che veniva utilizzato intinto nel miele o in acqua zuccherata per calmare i bambini. \nLa forma odierna \u00e8 stata raggiunta attorno al 1900, quando venne brevettato negli Stati Uniti il \"baby comforter\".\nProblemi e benefici derivanti dall'utilizzo.\nSe un succhietto viene intinto in sostanze zuccherine come il miele (abitudine diffusa per calmare bambini agitati), potrebbero esserci problemi dentari come la carie nei denti da latte. Fornire miele ai bambini potrebbe inoltre essere dannoso per i rischi correlati al botulismo in caso di non rispetto delle adeguate norme igieniche da parte del produttore.\nL'uso prolungato nei primi anni di vita pu\u00f2 causare problemi dentari.\nDi converso, studi scientifici hanno dimostrato che l'utilizzo del ciuccio pu\u00f2 ridurre il rischio di Sindrome della morte improvvisa del lattante.\nMateriali e forme.\nI materiali utilizzati nella realizzazione dei succhietti sono il caucci\u00f9 e il silicone. Il caucci\u00f9 \u00e8 una materia prima naturale particolarmente apprezzata per le sue qualit\u00e0 di elasticit\u00e0, morbidezza e resistenza. Il silicone \u00e8 un materiale trasparente, inodore e insapore, che mantiene nel tempo le sue caratteristiche e non degrada a diretto contatto con il calore e la luce dei raggi solari. I ciucci in caucci\u00f9 con l'usura e le ripetute sterilizzazioni si deteriorano, diventando meno igienici in quanto tendono a diventare appiccicosi. Il silicone medico, invece, per quanto resistente, pu\u00f2 tagliarsi allo spuntare dei primi dentini.\nI succhietti possono essere realizzati o in un blocco unico di caucci\u00f9 o silicone, oppure in due parti: tettarella in caucci\u00f9 o silicone e uno scudo rigido.\nLe forme pi\u00f9 diffuse sono tre: anatomico, a ciliegia e a goccia. La forma anatomica segue l'anatomia della bocca: risulta schiacciato e con la punta rivolta all'ins\u00f9 verso il palato. Quelli a ciliegia invece hanno la tettina rotonda e quelli a goccia hanno una forma allungata e simmetrica. \nLe dimensioni variano in relazione all'et\u00e0 dell'utenza di riferimento. Vi sono comunemente in commercio tre misure: una per i neonati, una per i bambini dai 4 o 6 mesi in su e una per i bambini dai 12 o 16 mesi in su. Le misure dipendono anche dalla marca e dai modelli diversi di succhietto.\nSucchietti per adulti.\nUtilizzati nell'Infantilismo parafilico, si tratta di succhietti proporzionati alla bocca di un adulto, con uno scudo e una tettina di dimensioni pi\u00f9 grandi di quelli per infanti. I pi\u00f9 conosciuti sono commerciati sotto un noto marchio tedesco di prodotti per l'infanzia.\nPer contrastare patologie quali il bruxismo, la Malocclusione e altre patologie neurologiche \u00e8 stato recentemente realizzato un dispositivo che \u00e8 misto tra un succhietto per adulti ed un paradenti.\nRecenti studi hanno dimostrato che l'utilizzo del succhietto negli adulti pu\u00f2 diminuire o addirittura eliminare completamente la roncopatia.\nCultura di massa.\nNegli anni novanta, divenne un gadget usato dai giovani, da indossare come accessorio di abbigliamento."}
{"id": "2975579", "revid": "32467257", "url": "https://it.wikipedia.org/wiki?curid=2975579", "title": "Ciuccio", "text": ""}
{"id": "2975582", "revid": "149466", "url": "https://it.wikipedia.org/wiki?curid=2975582", "title": "San Franco", "text": ""}
{"id": "2975583", "revid": "120041979", "url": "https://it.wikipedia.org/wiki?curid=2975583", "title": "Coppa Alta Italia", "text": "La Coppa Alta Italia \u00e8 stato un torneo calcistico di consolazione per le squadre del nord Italia escluse dai gironi finali della Divisione Nazionale 1945-1946 e della Serie B-C Alta Italia 1945-1946. La vincitrice fu il . Alcune partite di questa manifestazione furono inserite nella prima schedina del Totocalcio.\nStoria.\nNel 1945 l'Italia usciva dalla seconda guerra mondiale distrutta e spaccata in due dalle devastazioni della Linea Gotica. In questa situazione fu impossibile organizzare una regolare stagione sportiva nazionale, ma la FIGC decise comunque di far ripartire i campionati separandoli, per causa di forza maggiore, fra le due parti del paese, riservandosi di eleggere un ristretto gruppo di societ\u00e0 per giocare le finali nazionali in tarda primavera. Al Nord la Lega Nazionale Alta Italia, riesumazione in forma democratica del vecchio \"Direttorio Divisioni Superiori\", organizz\u00f2 un campionato di primo livello di Divisione Nazionale, e un campionato di secondo livello di Serie B-C suddiviso a gironi. La Coppa Alta Italia fu dunque il torneo di consolazione fra le escluse dalle finali dei due tornei: dieci delle quattordici societ\u00e0 del massimo campionato e trenta delle trentasei squadre dell'allargata cadetteria.\nFormula.\nLe squadre aventi diritto alla partecipazione erano quaranta e vennero suddivise in otto gironi da cinque. A causa della crisi economica dopo la seconda guerra mondiale, tre squadre rinunciarono successivamente a partecipare: la Triestina nel girone A, il Panigale nel girone B e la Gallaratese nel girone F. I gironi A, B e F furono perci\u00f2 composti da sole quattro squadre. Le vincenti di ogni girone passavano direttamente ai quarti.\nNel girone D, il Novara e la Vogherese arrivarono al primo posto con 12 punti. Fu dunque fatto disputare uno spareggio di ammissione ai quarti, giocato a Milano il 27 giugno 1946, che vide la vittoria del Novara sulla Vogherese per 2 a 1.\nQuarti di finale.\n30 giugno e 7 luglio\nSemifinali.\n14 luglio e 21 luglio\nFinali.\n28 luglio e 4 agosto"}
{"id": "2975584", "revid": "122471371", "url": "https://it.wikipedia.org/wiki?curid=2975584", "title": "April Ross", "text": "Biografia.\nHa iniziato la sua carriera agonistica come pallavolista, dopo aver conquistato la NCAA Division I con la University of Southern California nel 2002 e nel 2003, anno in cui \u00e8 stata anche membro della nazionale statunitense. Nel 2006 per\u00f2 ha lasciato la pallavolo per dedicarsi esclusivamente al beach volley.\nHa debuttato nel circuito professionistico internazionale il 25 ottobre 2006 ad Acapulco, in Messico, in coppia con Barbra Fontana uscendo nei preliminari del torneo e senza aver quindi ottenuto una posizione in classifica. Il 30 giugno 2007 ha ottenuto la sua prima vittoria in una tappa del World tour a Stavanger, in Norvegia, insieme a Jennifer Kessy. Nel massimo circuito FIVB ha trionfato per nove volte, tutte con la Kessy.\nHa preso parte all'edizione dei Giochi olimpici di , occasione in cui ha conquistato la medaglia d'argento insieme a Jennifer Kessy.\nHa altres\u00ec partecipato a quattro edizioni dei campionati mondiali, salendo sul podio in una occasione, a Stavanger 2009, quando ha vinto il titolo iridato in coppia con Jennifer Kessy."}
{"id": "2975594", "revid": "767487", "url": "https://it.wikipedia.org/wiki?curid=2975594", "title": "La moglie del nemico pubblico", "text": "La moglie del nemico pubblico (\"Public Enemy's Wife\") \u00e8 un film del 1936 diretto da Nick Grinde.\nTrama.\nPer acciuffare un criminale la polizia inscena un finto matrimonio fra la sua ex moglie e un loro agente sperando che la gelosia lo faccia uscire allo scoperto. Le loro previsioni si riveleranno esatte, il gangster verr\u00e0 ucciso in uno scontro a fuoco e il matrimonio verr\u00e0 celebrato per davvero."}
{"id": "2975596", "revid": "767487", "url": "https://it.wikipedia.org/wiki?curid=2975596", "title": "Matthias Strauss", "text": ""}
{"id": "2975597", "revid": "767487", "url": "https://it.wikipedia.org/wiki?curid=2975597", "title": "Lutz Wadehn", "text": ""}
{"id": "2975601", "revid": "200154", "url": "https://it.wikipedia.org/wiki?curid=2975601", "title": "Anticonvulsivi", "text": ""}
{"id": "2975602", "revid": "200154", "url": "https://it.wikipedia.org/wiki?curid=2975602", "title": "Anticonvulsivo", "text": ""}
{"id": "2975603", "revid": "647919", "url": "https://it.wikipedia.org/wiki?curid=2975603", "title": "Inique sanzioni", "text": ""}
{"id": "2975618", "revid": "599013", "url": "https://it.wikipedia.org/wiki?curid=2975618", "title": "Orologio ad acqua (Roma)", "text": "L'orologio ad acqua di Roma \u00e8 un idrocronometro posizionato all'interno di Villa Borghese a Roma.\nStoria.\nL\u2019orologio venne ideato nel 1867 da Giovanni Battista Embriaco, un frate domenicano di origine ligure, egli fu un grande appassionato di orologi tanto che all\u2019et\u00e0 di 17 anni costru\u00ec il suo primo orologio. \nA realizzare l\u2019orologio ad acqua presente al Pincio furono i fratelli Granaglia, questo fu installato poi nel 1873. \nDescrizione.\nL\u2019orologio presente a Villa Borghese \u00e8 disposto su un isolotto al centro di un piccolo lago, si poggia su un basamento in ghisa disposto sopra delle pietre. L\u2019altezza della struttura \u00e8 pari a circa quattro metri e su ogni lato della struttura vi sono dei vetri sopra i quali sono disposti dei quadranti in vetro, posizionati nella porzione superiore. Quest\u2019ultimi riportano i numeri romani e le lancette in ottone. La struttura riproduce i tronchi degli alberi, inserendosi perfettamente nell\u2019ambiente naturale circostante. \nUna lapide accanto all\u2019orologio riporta la data del 1867, anno in cui Padre Giovanni Battista Embriaco present\u00f2 il modello all\u2019Esposizione universale di Parigi, dove l\u2019orologio non venne mai tolto dal suo imballaggio. \nL\u2019orologio \u00e8 circondato da una fitta vegetazione, immerso nel verde e nel silenzio di questo bellissimo parco, si erige sopra un isolotto raggiungibile attraverso un ponte in legno (chiuso al pubblico). Il laghetto artificiale \u00e8 circondato da una recinzione ed \u00e8 situato in Viale dell\u2019Orologio. A scegliere la disposizione \u00e8 stato Gioacchino Ersoch, un architetto del comune di Roma, egli decise infatti di posizionare l\u2019orologio al di sopra di una massa di rocce artificiali. \nFunzionamento.\nSi tratta di un idrocronometro di cui l\u2019acqua ne \u00e8 il motore principale. Un getto d\u2019acqua riempie, in modo alternato, una delle due vaschette presenti, entrambe a forma di foglia allungata, esse oscillano come le braccia di una bilancia e provocano il movimento delle aste che trasmettono il moto alle lancette. Oltre al movimento delle lancette, l\u2019acqua permette anche di caricare il meccanismo della suoneria, difatti l\u2019acqua si riversa in un recipiente, il canestro. Esso, sospeso da due catene di ottone, si riempie ogni quarto d\u2019ora provocando la discesa e mettendo in movimento la ruota della suoneria. A questo punto si svuota e torna nella sua posizione iniziale per ripetere il ciclo. \nL\u2019orologio, in balia degli agenti atmosferici, negli anni ha subito dei deterioramenti, a prendersene cura dal 2004 \u00e8 la Scuola di Formazione Professionale del Centro ELIS che si occupa della manutenzione della struttura. In data 3 giugno 2021, l'orologio \u00e8 funzionante."}
{"id": "2975622", "revid": "307923", "url": "https://it.wikipedia.org/wiki?curid=2975622", "title": "Diana Glauber", "text": "Biografia.\nEra figlia del chimico e alchimista tedesco Johann Rudolph Glauber e sorella del pittore paesaggista \"Dutch Italianates\" Johannes Glauber.\nNel 1671, accompagn\u00f2 i fratelli Johannes, e Jan Gottlieb (1656-1703), entrambi pittori e i fratelli Van Doren, due amici pittori, in un lungo viaggio in Italia.\nAd Amburgo, divenne una famosa pittrice di ritratti, ma dipinse anche soggetti storici.\nSecondo alcuni in tarda et\u00e0 divenne cieca, secondo altri divenne cieca molti anni prima della morte.\nOggigiorno non si conosce alcun dipinto da lei eseguito: probabilmente il suo lavoro fu incluso tra quello dei suoi fratelli."}
{"id": "2975625", "revid": "767487", "url": "https://it.wikipedia.org/wiki?curid=2975625", "title": "La luce verde", "text": "La luce verde (\"Green Light\") \u00e8 un film del 1937 diretto da Frank Borzage tratto dall'omonimo romanzo pubblicato a Boston nel 1935 di Lloyd C. Douglas.\nTrama.\nNewell Paige, giovane chirurgo, \u00e8 tanto altruista da addossarsi la colpa di un errore fatto dal suo mentore che, sul tavolo operatorio, costa la vita a una paziente. Costretto a dare le dimissioni, Newell parte per il West: nel Montana, inizier\u00e0 una ricerca per curare le febbri, offrendosi come cavia per sperimentare un vaccino. Phyllis, figlia della paziente morta, giunge nel Montana per dare il suo perdono a quello che crede essere il responsabile della morte di sua madre e di cui, nonostante ci\u00f2, si \u00e8 innamorata. Ma lo trova gravemente ammalato, in preda alla febbre di cui lui e il suo collega Stafford stanno cercando una cura. Al suo capezzale, si alternano ora Stafford, Phyllis, l'infermiera Frances e il pentito dottor Endicott, il vero responsabile dell'errore di cui oggi sta pagando le conseguenze il povero Newell. Dopo la sua guarigione, Newell trova conforto nella fede e nel reverendo Harcourt. Mentre l'infermiera e Stafford restano nel Montana per utilizzare il nuovo vaccino, lui torna in citt\u00e0, dove viene finalmente riconosciuta la sua innocenza con l'ospedale che lo riammette nel proprio staff.\nProduzione.\nNel progetto del film - che fu prodotto da Cosmopolitan Productions, First National Pictures e Warner Bros. - vi dovevano essere anche alcune scene girate in Technicolor. La sceneggiatura si basa su un romanzo di Lloyd C. Douglas, un autore di grande successo: molti dei suoi romanzi furono adattati per lo schermo, anche quello che forn\u00ec, in seguito, il soggetto per \"La tunica\" che, uscito nel 1953, sarebbe stato il primo film girato in CinemaScope."}
{"id": "2975628", "revid": "339392", "url": "https://it.wikipedia.org/wiki?curid=2975628", "title": "Moti quasi piani", "text": ""}
{"id": "2975638", "revid": "149466", "url": "https://it.wikipedia.org/wiki?curid=2975638", "title": "San Miro", "text": ""}
{"id": "2975640", "revid": "889336", "url": "https://it.wikipedia.org/wiki?curid=2975640", "title": "Ri Kwang-hyok", "text": "Carriera.\n\u00c8 sceso in campo 2 volte con la maglia della Nazionale nordcoreana nel corso delle Qualificazioni ai Mondiali 2010 in Sudafrica."}
{"id": "2975641", "revid": "1543377", "url": "https://it.wikipedia.org/wiki?curid=2975641", "title": "Grande provincia ignea", "text": "Le Grandi Province Ignee (in inglese normalmente abbreviate in LIP, acronimo di \"Large Igneous Province\") sono accumuli estremamente grandi di rocce magmatiche di tipo intrusivo, effusivo, o misto, affioranti sulla crosta terrestre. Il termine \"Grande provincia ignea\" \u00e8 stato originariamente proposto da Coffin ed Eldholm (1992) per riferirsi ad una tipologia di province ignee mafiche che si estendono su aree maggiori di (circa un terzo della superficie dell'Italia), sono state eruttate in intervalli di tempo molto brevi dell'ordine di pochi milioni di anni o meno, e che hanno origine da processi non associati alla 'normale' tettonica a placche e di espansione del fondale oceanico.\nSi ritiene che i pennacchi del mantello possano essere la fonte di molte o tutte le LIP che non sono associate con 'tettonica a zolle normale'.\nDefinizione.\nLa terminologia di \"Grande provincia ignea\" \u00e8 stata introdotta nel 1992 per descrivere una tipologia di province ignee mafiche che si estendono su aree maggiori di 100.000\u00a0km\u00b2 (circa un terzo della superficie dell'Italia), sono state eruttate in intervalli di tempo molto brevi dell'ordine di pochi milioni di anni o meno.\nFondali marini femici o basaltici e altri fenomeni geologici derivanti dalla normale attivit\u00e0 della tettonica delle placche, non erano incluse in questa definizione.\nTipologia.\nLa definizione di LIP \u00e8 stata ampliata e raffinata, ma non \u00e8 ancora definitivamente fissata. La tendenza \u00e8 quella di usarla per descrivere tutte le maggiori zone di affioramento di rocce ignee, non esclusivamente di chimismo mafico.\nSi \u00e8 proposta una suddivisione delle LIP in Grande Provincia Vulcanica (in inglese Large Volcanic Province, LVP) e Grande Provincia Plutonica (in inglese Large Plutonic Province, LPP), e l'aggiunta alla definizione di rocce prodotte da 'normali' processi tettonici.\nAlcune LIP sono tuttora intatte (per esempio i Trappi del Deccan in India), altre sono state smembrate dai movimenti delle placche tettoniche, come la Provincia magmatica dell'Atlantico centrale (CAMP), le cui parti si trovano in Brasile, nella costa orientale del Nord e Sud America, ed in Africa nord-occidentale.\nFormazione delle grandi province ignee.\nLa Terra ha una crosta esterna costituita da placche tettoniche che fluttuano su un mantello convettivo liquido al di sopra del nucleo solido. Il flusso nel mantello \u00e8 originato dalla discesa delle placche tettoniche fredde durante la subduzione e la risalita dei pennacchi di materiale caldo dai livelli sottostanti. La superficie terrestre riflette pertanto lo stiramento, l'ispessimento e la deformazione delle placche terrestri nella loro interazione.\nLa creazione delle placche oceaniche durante la risalita, la propagazione e la subduzione sono aspetti fondamentali della tettonica delle placche,\ncome pure la risalita di materiale fuso dal mantello e il trascinamento in profondit\u00e0 delle pi\u00f9 fredde placche oceaniche nei moti convettivi del mantello. In questo modello, le placche tettoniche sono divergenti nelle dorsali medio-oceaniche, dove la roccia fusa del mantello risale a riempire gli spazi altrimenti vuoti. I processi tettonici sono alla base della maggior parte del vulcanismo terrestre. \nIn aggiunta agli effetti dei moti convettivi, i processi subduttivi e di risalita influenzano anche la topografia della superficie. Il materiale fuso del mantello pu\u00f2 fuoriuscire attraverso i pennacchi ed espandersi radialmente al di sotto della placca tettonica provocando un innalzamento della regione e giocare un ruolo importante nella formazione delle LIP.\nSecondo la definizione originaria le LIP comprendono colate subaeree di basalto, plateau oceanici, grandi sciami di dicchi (le radici erose di una provincia vulcanica) e margini di zone sottoposte a rift. La maggior parte di queste LIP sono composte da basalti, ma alcune contengono grandi quantit\u00e0 di riolite associata (p.e. il Gruppo basaltico del fiume Columbia negli Stati Uniti occidentali); la riolite \u00e8 in genere molto pi\u00f9 densa rispetto alle rioliti di arco vulcanico, con temperature di eruzione maggiori (da 850\u00a0\u00b0C a 1000\u00a0\u00b0C) rispetto a rioliti normali. Alcune nuove definizioni del termine LIP comprendono le grandi province granitiche come quelle trovate nelle Ande o nel Nord America occidentale.\nLe LIP hanno spesso una misura areale di alcuni milioni di km2 e volumi dell'ordine di 1 milione di km3; inoltre nella maggior parte dei casi, la maggior parte del volume di basalto della LIP \u00e8 eruttato in meno di 1 milione di anni. Uno dei misteri sulle origini delle LIP \u00e8 capire come enormi volumi di magma basaltico si formino ed eruttino in cos\u00ec poco tempo, con tassi di effusione fino a un ordine di grandezza maggiore rispetto ai basalti delle dorsali medio-oceaniche."}
{"id": "2975643", "revid": "1718925", "url": "https://it.wikipedia.org/wiki?curid=2975643", "title": "Emily Davison", "text": "Impegnata nella lotta per la conquista del diritto di voto per le donne, durante una manifestazione di protesta venne colpita dal cavallo di re Giorgio V al Derby di Epsom il 4 giugno 1913, e mor\u00ec quattro giorni dopo.\nBiografia.\nEmily Davison nacque a Blackheath, Londra, in una famiglia abbastanza numerosa. Ebbe due sorelle, un fratello e molti fratellastri, nati dal primo matrimonio del padre. Suo padre Charles Davison spos\u00f2 sua madre Margaret Caisley quando lui aveva 45 anni e lei 19.\nA scuola, dove dimostr\u00f2 anche doti di attrice, si dedic\u00f2 con passione agli studi, arrivando sino alla formazione universitaria, presso il \"Royal Holloway College\" di Londra. Venne tuttavia costretta ad abbandonare il college perch\u00e9 la madre, che era rimasta vedova, non poteva pi\u00f9 pagare le spese necessarie. Divenne quindi una insegnante di scuola, a Edgbaston e a Worthing. \nLa somma che riusc\u00ec a risparmiare col suo lavoro le permise di iscriversi al St Hugh's College di Oxford per studiare Lingua e Letteratura Inglese, ottenendo i risultati migliori all'esame finale del suo corso, anche se alle donne, in quel momento, non era ancora consentito di conseguire la laurea in quella universit\u00e0. \nIn seguito, nel 1906, ottenne l'incarico da istitutrice presso una famiglia nel Berkshire.\nL'attivit\u00e0 come suffragetta.\nEmily, sempre nell'anno 1906, si iscrisse all'Unione Sociale e Politica delle Donne (\"Women's Social and Political Union\" - WSPU), di Emmeline Pankhurst.\nVenne arrestata e incarcerata per vari reati, tra i quali un violento attacco contro un uomo che scambi\u00f2 per il Cancelliere dello Scacchiere, David Lloyd George. Nel carcere di Strangeways inizi\u00f2 lo sciopero della fame e fu sottoposta ad alimentazione forzata.\nLa notte del 2 aprile 1911, in occasione del censimento, la Davison si nascose in un armadio del Palazzo di Westminster in modo da poter legittimamente indicare sul modulo che la sua residenza, quella notte, era stata la Camera dei Comuni. Recentemente \u00e8 stata collocata una targa per commemorare questo episodio. La targa riporta questa scritta: \"Questo \u00e8 il modesto tributo ad una grande donna che si \u00e8 dedicata ad una grande causa, che non ha vissuto abbastanza per vederla realizzata, ma che ha avuto un ruolo importante nel renderla possibile\".\nNel 1913 sistem\u00f2 una bomba nella casa di recente costruzione di Lloyd George, nel Surrey, creando grossi danni.\nLa morte.\nIl 4 giugno 1913, al derby di galoppo di Epsom Emily Davison fu travolta da Anmer, il cavallo del re Giorgio V. A causa delle lesioni subite, tra le quali una frattura del cranio, morir\u00e0 all'ospedale di Epsom quattro giorni dopo. Nelle immagini dell'epoca la si vede slanciarsi verso il cavallo per afferrarne le briglie, e certamente aveva con s\u00e9 la bandiera viola, bianca e verde del WSPU. Chi intendeva screditarla sostenne che avesse cercato volontariamente la morte, proponendosi come martire per la difesa della causa delle suffragette; le sue compagne di lotta e le persone che pi\u00f9 le erano vicine invece hanno sempre affermato che la sua intenzione fosse quella di attaccare la bandiera del movimento alle briglie del cavallo del re, per farla sventolare fino al traguardo, dando cos\u00ec grande visibilit\u00e0 alla causa del movimento in occasione di un avvenimento mondano tra i pi\u00f9 importanti della Gran Bretagna.\nA tal proposito si \u00e8 parlato molto del fatto che avesse acquistato un biglietto ferroviario di ritorno e anche un biglietto per un ballo delle suffragette pi\u00f9 tardi, quel giorno, e che aveva gi\u00e0 programmato una visita a Parigi alla sorella e al nipotino appena nato. Le diverse ipotesi non trovano tutti concordi ma una sofisticata analisi dei cinegiornali dell'epoca e una dettagliata ricerca della storica Maureen Howes su materiale d'archivio anche inedito, escluderebbero l'ipotesi della ricerca del martirio da parte di Emily Davison.\nIl re Giorgio V si interess\u00f2 subito alla sorte di cavallo e fantino, manifestando disappunto per la giornata rovinata. Herbert Jones, il fantino che cavalcava il cavallo, sub\u00ec solo un lieve trauma cranico nell'incidente, ma rimase a lungo sconvolto per l'episodio, continuando a lungo a rivedere il volto della donna. Nel 1928, al funerale di Emmeline Pankhurst, Jones depose una corona \"in memoria della signora Pankhurst e di Miss Emily Davison\". Nel 1951, Jones venne trovato morto dal figlio: si era tolto la vita in cucina, utilizzando il gas. Il cavallo Anmer invece, dopo l'incidente pot\u00e9 ritornare alle corse.\nLe esequie.\nLa cerimonia funebre, che attir\u00f2 moltissime persone, ebbe luogo a Londra, il 14 giugno 1913, e in seguito la sua bara fu portata in treno fino a Morpeth, per la sepoltura, che avvenne il 15 giugno.\nEmily Davison venne sepolta nel cortile della locale chiesa di Santa Maria Vergine, in una tomba di famiglia. Suo padre era morto nel 1893. Il cimitero si trova vicino a Longhorsley, dove aveva vissuto con la madre. \nLa lapide, posta sulla sua tomba, reca lo slogan WSPU, \"Fatti, non parole\"."}
{"id": "2975650", "revid": "1305772", "url": "https://it.wikipedia.org/wiki?curid=2975650", "title": "Scribblenauts", "text": "Scribblenauts \u00e8 un gioco per Nintendo DS sviluppato dalla software house 5th Cell. Il protagonista \u00e8 Maxwell, che usa il suo taccuino per far apparire oggetti, persone e/o animali di ogni tipo, escludendo quelli protetti da copyright o a sfondo volgare, per risolvere il livello in cui si trova. Ha 79 come punteggio di Metacritic, basandosi su 71 recensioni e 79,25% su GameRankings, basandosi su 59 recensioni.\nModalit\u00e0 di gioco.\nCliccando sull'icona del taccuino in alto a destra del Touch Screen, appare una tastiera e, scrivendo una parola, essa comparir\u00e0 sullo schermo, pronta per poter essere usata. Ci sono molti tipi oggetti, quali dinosauri, veicoli (tutti pilotabili), strumenti musicali, armi e tanti altri. L'obiettivo \u00e8 recuperare una stella, chiamata nel gioco Starite, la quale segner\u00e0 la fine del livello.\nIl gioco prevede tre modalit\u00e0:\nTipi di livelli.\nI livelli sono suddivisi in:\nI livelli di un mondo in totale sono 22, 11 per tipo.\nMondi di gioco.\nDi seguito sono elencati i mondi di gioco di Scribblenauts, acquistabili con gli Ollari guadagnati nei livelli:"}
{"id": "2975653", "revid": "98077", "url": "https://it.wikipedia.org/wiki?curid=2975653", "title": "Hannibal ad portas", "text": ""}
{"id": "2975654", "revid": "73843", "url": "https://it.wikipedia.org/wiki?curid=2975654", "title": "Richiesta di procedimento", "text": "La richiesta di procedimento \u00e8 un istituto giuridico disciplinato dal codice di procedura penale italiano. \nTale atto \u00e8 una dichiarazione discrezionale irrevocabile con la quale un organo pubblico estraneo alla organizzazione giudiziaria (il Ministro della giustizia) chiede al P.M. di procedere per un determinato reato elencati negli artt. 8 e 9 commi 2, 3 e 10 del codice penale italiano.\nCasi.\nTale istituto viene concretamente posto in essere per quei reati, previsti da leggi speciali, punibili a condizione che venga inoltrata tale richiesta. Questi casi sono disciplinati:\nNel procedimento penale militare.\nIl codice penale militare di pace, prevede l'ipotesi che per procedere a determinati reati, venga richiesta l'autorizzazione al ministro da cui dipende il militare indagato. Se i militari dipendono da ministeri differenti, la competenza spetter\u00e0 al ministro da cui dipende il militare pi\u00f9 alto in grado, o a parit\u00e0 di grado al pi\u00f9 anziano. Se hanno concorso alla realizzazione del reato anche persone estranee alle forze armate, l'autorizzazione spetter\u00e0 al ministro competente per il militare e avr\u00e0 effetti anche sui civili. Se il colpevole non \u00e8 un militare, l'autorizzazione spetter\u00e0 al ministro a cui appartiene il tribunale militare chiamato a giudicare il fatto.\nGiurisprudenza.\nTale richiesta pu\u00f2 essere formulata anche da un dirigente amministrativo, appositamente delegato dal ministro competente."}
{"id": "2975655", "revid": "79227", "url": "https://it.wikipedia.org/wiki?curid=2975655", "title": "Ercole furioso", "text": "Ercole furioso (in latino \"Hercules furens\") \u00e8 una tragedia di Lucio Anneo Seneca. Viene considerata una delle tragedie della maturit\u00e0 di Seneca, come la \"Fedra\" e le \"Troades\". Modello principale \u00e8 l'\"Eracle\" di Euripide.\nTrama.\nLa scena \u00e8 a Tebe, durante l'assenza di Ercole impegnato nell'ultima delle Dodici fatiche. Lico ha approfittato dell'assenza dell'eroe per usurpare il trono insidiando Megara, consorte di Ercole.\nNel Prologo, Giunone annuncia la sua vendetta contro l'odiato figliastro Ercole: lo far\u00e0 impazzire e cos\u00ec uccider\u00e0 la moglie Megara e i figli avuti da lei.\nLico cerca di convincere Megara a sposarlo, e al suo rifiuto, ordina l'uccisione di lei e dei suoi figli. Provvidenziale \u00e8 l'intervento di Ercole, appena tornato dagli Inferi con Teseo: Ercole compie la sua vendetta uccidendo Lico.\nMa la vendetta di Giunone si attua: Ercole perde la ragione, e, scambiando i figli per dei mostri e credendo la moglie Giunone li uccide senza piet\u00e0 (raccapricciante \u00e8 la descrizione della morte del figlio, col cranio fracassato e il cervello spappolato sulle pareti). Quando rinsavisce si rende conto con orrore di ci\u00f2 che ha fatto, e vorrebbe uccidersi. Teseo lo blocca invitandolo a venire con lui ad Atene, dove verr\u00e0 giudicato dall'Areopago."}
{"id": "2975656", "revid": "767487", "url": "https://it.wikipedia.org/wiki?curid=2975656", "title": "La casa dei sette camini", "text": "La casa dei sette camini (\"The House of the Seven Gables\") \u00e8 un film del 1940 diretto da Joe May, tratto dal romanzo di Nathaniel Hawthorne \"La casa dei sette abbaini\".\nTrama.\nNel 1828 la famiglia Pyncheon \u00e8 sull'orlo della bancarotta e per ottenere la casa Jaffrey ottiene dal fratello Clifford una finta confessione su un omicidio. Vent'anni dopo l'innocente esce di prigione e ancora l'aspetta la sua fidanzata, e lui, insieme al compagno di cella ha un piano per provare la propria innocenza...\nProduzione.\nIl film fu prodotto dall'Universal Pictures.\nDistribuzione.\nDistribuito dall'Universal Pictures, il film usc\u00ec nelle sale cinematografiche USA il 12 aprile 1940 dopo essere stato presentato in prima a Chicago il 29 febbraio."}
{"id": "2975668", "revid": "648655", "url": "https://it.wikipedia.org/wiki?curid=2975668", "title": "Passalacqua", "text": "La S. Passalacqua S.p.A. \u00e8 un'azienda italiana produttrice di caff\u00e8, fondata nel 1948 da Samuele Passalacqua.\nIl logo storico.\nL'immagine storica dell'azienda \u00e8 un piccolo indiano che si lecca i baffi. L'idea del logo venne a Samuele Passalacqua in seguito a un evento che suo figlio Biagio ha raccontato in un'intervista rilasciata al mensile \"Il Den\":\nL'aggiunta delle piume nel logo \u00e8 un omaggio dell'azienda al Messico."}
{"id": "2975671", "revid": "767487", "url": "https://it.wikipedia.org/wiki?curid=2975671", "title": "L'incubo del passato", "text": "L'incubo del passato (\"Crime Doctor\") \u00e8 un film del 1943 diretto da Michael Gordon. La pellicola \u00e8 tratta dalla serie radiofonica dal titolo omonimo di Max Marcin, da essa furono tratti altri dieci film mai distribuiti in Italia.\n\u00c8 l'ultima apparizione sullo schermo di Al Shean, famoso comico del vaudeville. In un piccolo ruolo, anche Betty Blythe, ex-stella del cinema muto.\nTrama.\nUn criminale perde la memoria e si costruisce una nuova identit\u00e0 come ottimo psicologo criminale, un giorno per\u00f2 incontra una donna che gli fa riaffiorare ogni ricordo perduto. Consapevole dei propri crimini si autodenuncia, ma verr\u00e0 assolto.\nProduzione.\nIl film fu prodotto da Ralph Cohn per la Larry Darmour Productions, una piccola casa di produzione attiva dal 1927 al 1949 che, nei suoi 22 anni di attivit\u00e0, produsse 172 film.\nDistribuzione.\nDistribuito dalla Columbia Pictures, il film usc\u00ec nelle sale USA il 22 giugno 1943. \nDate di uscita.\nIMDb\nAlias"}
{"id": "2975676", "revid": "1590006", "url": "https://it.wikipedia.org/wiki?curid=2975676", "title": "Praterie e boscaglie montane", "text": "Il WWF classifica come uno dei quattordici biomi terrestri le praterie e boscaglie montane comprendenti pascoli e arbusti di altitudine (montani, subalpini e alpini) sparsi in tutto il mondo.\nIn regioni montane di varie parti del mondo, le praterie e le boscaglie montane situate al di sopra della linea degli alberi sono comunemente conosciute come tundra alpina. Al di sotto della linea di alberi ci sono le praterie e boscaglie montane subalpine. Le foreste subalpine \"striminzite\" o \"nane\" (\"stunted\") sono note come krummholz, e si trovano al di sotto della linea degli alberi, dove le condizioni rigide, battute dal vento e i suoli poveri fanno s\u00ec che si sviluppino foreste nane o \"contorte\" costituite da alberi in lenta crescita.\nDistribuzione.\nLe zone pi\u00f9 estese di praterie e boscaglie montane si trovano nel P\u00e1ramo Neotropicale delle Ande. Questo bioma esiste anche nelle montagne dell'Africa centrale e orientale, nel Monte Kinabalu (nel Borneo), nelle altitudini pi\u00f9 elevate dei Ghati Occidentali (nell'India meridionale) e negli altopiani centrali della Nuova Guinea.\nLaddove le condizioni sono pi\u00f9 secche, si trovano pascoli montani, savane e terreni boschivi (come nell'Acrocoro Etiopico) e nelle steppe montane (come quelle dell'Altopiano Tibetano).\nFlora.\nLe praterie e boscaglie montane, in modo particolare nelle regioni subtropicali e tropicali, spesso evolute come isole virtuali, sono separate da altre zone montane da regioni pi\u00f9 calde di altitudine meno elevata, e sono di frequente la dimora di molte piante tipiche ed endemiche che si evolvono in risposta al clima freddo e umido, e all'abbondante luce del sole tropicale. Le piante caratteristiche di questi habitat mostrano adattamenti come strutture a rosetta, superfici ceree e foglie villose. Una caratteristica unica di molte regioni montane tropicali \u00e8 la presenza di piante con rosetta gigante di famiglie variegate, come \"Lobelia\" (afrotropicale), \"Puya\" (neotropicale), \"Cyathea\" (Nuova Guinea), e \"Argyroxiphium\" (Hawaii).\nEcoregioni.\nSecondo la classificazione del World Wildlife Fund (WWF) il bioma comprende le seguenti ecoregioni terrestri:"}
{"id": "2975689", "revid": "710869", "url": "https://it.wikipedia.org/wiki?curid=2975689", "title": "Giorgio Enrico Falck", "text": "Nel 1906 fu il fondatore della Societ\u00e0 anonima \"Acciaierie e Ferriere Lombarde Falck\", ottenendo nel 1910 la laurea honoris causa in ingegneria dal Politecnico di Milano.\nIl 2 giugno 1934 fu nominato senatore e rimase in carica fino al deferimento avvenuto il 7 agosto 1944 con l'imputazione di essere responsabile di aver mantenuto il fascismo e resa possibile la guerra con il suo operato.\nBiografia.\nI primi anni e la formazione.\nGiorgio Enrico Falck nacque il 12 maggio 1866 a Dongo (Como), figlio di Enrico (di origini alsaziane) e Irene Rubini. Il padre, dopo un lungo apprendistato che lo aveva portato poi a ricoprire la carica di direttore della ferriera \"Rubini e Scalini\" di Dongo, nel 1873 aveva dato il via con altri due soci, Bolis e Redaelli, al \"Laminatoio di Malavedo\".\nRimasto orfano del padre a soli dodici anni, Giorgio Enrico continu\u00f2 la sua educazione grazie al sostegno della madre e dello zio, Giulio Rubini (futuro ministro), mentre suo nonno Georges Henri Falck prefer\u00ec fare ritorno in Alsazia. Comp\u00ec gli studi elementari a Lecco per poi passare all'Istituto tecnico-commerciale Hugentobler di Bergamo ove apprese anche la lingua tedesca, iniziando contemporaneamente un periodo di apprendistato presso la ditta siderurgica Ferrari di Como. Continu\u00f2 dunque i propri studi trasferendosi nel 1882 a Zurigo per frequentare la Technische Hochschule, ma pur essendosi iscritto prefer\u00ec proseguire la propria carriera di apprendistato in Germania facendo visita a vari giacimenti nel bacino della Ruhr, lavorando a Dortmund (1884-1885), a Plettenberg (1885) e poi a Colonia ove rimase sino al 1886. Segu\u00ec dei corsi di tecniche commerciali presso lo studio milanese \"Figli di Ippolito Sigurt\u00e0\".\nPer conto dei fratelli Redaelli che detenevano la quota maggioritaria dell'azienda, Giorgio Enrico si preoccup\u00f2 della creazione di una nuova trafileria a Gardone Val Trompia che risult\u00f2 pienamente operativo e produttivo in breve tempo, fruttando al giovane la carica di direttore del laminatoio di Malavedo e poi quella di procuratore generale della societ\u00e0. Fu in questo frangente, anche a causa della situazione nazionale di generale depressione nel settore siderurgico, che il Falck comprese come ormai gli impianti del suo genere dovevano distaccarsi dalle localit\u00e0 montane dove originariamente erano stati fondati per la vicinanza coi materiali di consumo per la produzione, ma che essendo scarsi, ora negavano a questi stessi stabilimenti l'espansione e la modernizzazione di cui abbisognavano. Per Falck la soluzione era da ricercare nella vicinanza delle aziende ai centri commerciali di maggior rilievo, e quindi nella Pianura Padana. Giorgio Enrico convinse quindi i Redaelli ad acquistare la ferriera di Rogoredo non lontano da Milano, che dopo diversi cambi di propriet\u00e0, era fallita dopo pochi anni dalla sua fondazione. Falck venne nominato direttore del nuovo impianto milanese, occupandosi del riammodernamento interno della struttura con la costruzione di due forni Siemens-Martin che utilizzavano ghisa mista rottami di diverse qualit\u00e0 per la produzione di lingotti d'acciaio.\nNel 1902, infine, il laminatoio di Malavedo venne definitivamente trasferito a Rogoredo.\nSul piano personale, nel frattempo, Giorgio Enrico si era sposato nel 1898 con Irene Bertarelli, dalla quale erano nati quattro figli: tre maschi, Enrico, Giovanni e Bruno, che succedettero poi a lui nella conduzione dell'azienda da lui fondata, ed una femmina, Giulia.\nLa fondazione della Societ\u00e0 anonima \"Acciaierie e Ferriere Lombarde\".\nSostenuto dai cugini e dallo zio Giulio Rubini oltre che da altri soci, Falck fond\u00f2 il 26 gennaio 1906 la Societ\u00e0 anonima \"Acciaierie e Ferriere Lombarde\" di cui per\u00f2 non assunse la carica di presidente, conservando quella di vice, lasciando la direzione al socio Angelo Migliavacca. Per espandere le nuove attivit\u00e0, il Falck decise di costruire una nuova sede a Sesto San Giovanni, una localit\u00e0 presso Milano che vantava non pochi benefici: innanzitutto il paese era sufficientemente vicino a Milano (che si presentava il principale centro di consumo del prodotto finito della regione), era attraversato dalla ferrovia internazionale che consentiva il collegamento diretto con Francia, Belgio e Lussemburgo (i principali centri di estrazione mineraria dei materiali di lavorazione della siderurgia) e perch\u00e9 godeva di una buona accessibilit\u00e0 per la mano d'opera. La nuova acciaieria venne dotata di quattro forni Siemens-Martin ed inizi\u00f2 anche la produzione di binari per la ferrovia.\nIl Falck, tra il 1901 ed il 1912, fu anche presidente della Camera di Commercio di Lecco e riusc\u00ec nel 1914 a costituire l'Associazione degli Industriali Metallurgici Italiani, fondando e patrocinando nel 1909 anche la creazione della rivista \"La metallurgia italiana\" ancora oggi esistente. Nel 1910 fu vicepresidente del Congresso Milanese degli Esportatori in Oriente, ottenendo in quello stesso anno la nomina a Cavaliere del Lavoro. Nel 1911 venne eletto vicepresidente onorario del \"British iron and steel Institute\" che lo qualific\u00f2 per la prima volta a livello internazionale.\nOttenendo numerose commissioni durante il periodo bellico, nel 1917 il Falck decise di dotare i propri stabilimenti di un approvvigionamento stabile di energia elettrica costruendo anche una centrale termica. Lo stabilimento di Sesto San Giovanni crebbe negli anni '20 con diverse ramificazioni e specializzazioni nella realizzazione di altre filiali: la Concordia (laminatoi a caldo per lamiere, bulloneria, tubi saldati), la Vittoria (laminatoi a freddo, trafileria) ed il Vulcano (forni elettrici per la lavorazione della ghisa alimentati a ceneri di pirite). Altri stabilimenti vennero aperti a Zogno e Schilpario.\nGli ultimi anni.\nNel 1931 la societ\u00e0 mut\u00f2 la ragione sociale in \"Acciaierie e ferriere lombarde Falck\", aggiungendovi il nome del fondatore e conferendole quel carattere \"familiare\" che consent\u00ec a Giorgio Enrico di far partecipare anche i figli Enrico, Giovanni e Bruno della direzione dell'azienda. Nel 1933 ottenne dal Politecnico di Milano la laurea \"honoris causa\" in Ingegneria industriale e nel 1934 venne nominato senatore.\nIl 29 settembre 1942, nella sua abitazione, si incontrarono i massimi esponenti politici dell\u2019area cattolica - quali Alcide De Gasperi, Giovanni Gronchi, Achille Grandi, Piero Malvestiti, Giuseppe Brusasca ed altri - su iniziativa del figlio Enrico (a differenza di lui, fervente antifascista); fu l\u2019inizio di una serie di riunioni clandestine che furono propedeutiche alla fondazione della Democrazia Cristiana. Dopo il 25 luglio 1943, cur\u00f2 a proprie spese la stampa di un milione di copie dell'opuscolo di Alcide De Gasperi \"Le idee ricostruttive della Democrazia Cristiana\", il che, per\u00f2, non imped\u00ec, il 7 agosto 1944, il deferimento con l'accusa di aver sempre supportato, ideologicamente e attivamente, il fascismo e la guerra.\nNell'aprile del 1945 decise, pertanto, di ritirarsi a vita privata, affidando la presidenza della propria societ\u00e0 al figlio Enrico. Il 30 ottobre 1945 la richiesta di decadenza dalla sua carica di senatore fu rigettata, ma comunque essa cess\u00f2, formalmente, con la soppressione del Senato del Regno.\nMorir\u00e0 a Sanremo, il 12 gennaio 1947.\nArchivio.\nLa documentazione prodotta da Giorgio Enrico Falck nel corso della propria attivit\u00e0 imprenditoriale si conserva presso l'archivio storico-aziendale della milanese Falck spa, nel fondo \"Falck e consociate\" (estremi cronologici: 1900-1999). Il grande archivio consta di quattro segmenti documentari ben individuabili: quello storico; quello gestionale che produce e conserva documentazione che potremmo definire amministrativo-contabile; l'archivio disegni, ben strutturato e molto grande in termini di consistenza; e l'archivio delle consociate."}
{"id": "2975694", "revid": "287204", "url": "https://it.wikipedia.org/wiki?curid=2975694", "title": "Ivan Rana", "text": ""}
{"id": "2975700", "revid": "125220505", "url": "https://it.wikipedia.org/wiki?curid=2975700", "title": "Passalacqua (disambigua)", "text": ""}
{"id": "2975701", "revid": "91533", "url": "https://it.wikipedia.org/wiki?curid=2975701", "title": "S. Passalacqua S.p.A.", "text": ""}
{"id": "2975709", "revid": "21880", "url": "https://it.wikipedia.org/wiki?curid=2975709", "title": "Ophrys araneola virescens", "text": ""}
{"id": "2975713", "revid": "46291", "url": "https://it.wikipedia.org/wiki?curid=2975713", "title": "Lotus (botanica)", "text": "Lotus L. \u00e8 un genere di piante erbacee della famiglia delle Fabacee (o Leguminose), che comprende oltre un centinaio di specie.\nDescrizione.\nLe specie del genere \"Lotus\" sono quasi tutte erbe perenni.\nTipicamente hanno foglie composte trifoliate, alla cui base sono presenti due grosse stipole, che producono l'impressione di foglie composte da cinque foglioline anzich\u00e9 tre, com'\u00e8 in realt\u00e0. Alcune specie, peraltro, hanno veramente foglie composte da pi\u00f9 di tre foglioline (imparipennate), fino a una quindicina.\nI fiori, irregolari, con tipica corolla papilionacea, sono quasi sempre gialli, ma possono avere sfumature rosse. Sono raccolti in piccole infiorescenze composte da 3-10 fiori.\nIl frutto \u00e8 un legume. I legumi appaiono in piccoli gruppi fortemente divergenti, cosa che li ha fatti paragonare a corna, se considerati a coppie (da cui il nome tedesco di \"Hornklee\") o a zampe d'uccello, se considerati a 3-4 per volta (da cui il nome inglese di \"bird's foot\").\nCome molte altre leguminose, \"Lotus\" ospita nelle sue radici batteri simbionti che fissano l'azoto atmosferico.\nDistribuzione.\nIl genere \"Lotus\" ha una distribuzione naturale vastissima in tutto l'emisfero boreale.\nAlcune specie, come l'europeo \"Lotus corniculatus\" e l'asiatico \"Lotus japonicus\", sono molto adattabili e sono presenti su areali vastissimi. Non a caso, \"Lotus corniculatus\" \u00e8 diventato invadente anche al di fuori del suo areale d'origine (per esempio in Australia).\nAltre specie sono pi\u00f9 limitate. Citiamo, a titolo esemplificativo, \"Lotus creticus\", proprio del Mediterraneo, \"Lotus berthelotii\", endemismo delle Canarie, \"Lotus dendroides\" (una delle poche a portamento arbustivo), endemico delle Isole di Santa Barbara al largo della California, \"Lotus mollis\", endemico dello Yemen.\nPer quanto riguarda gli ecosistemi in cui le varie specie si inseriscono, se ne trovano di diversissimi, dalle coste marine (p.es. \"Lotus peregrinus\") alle altitudini montane (p.es. \"Lotus alpinus\", che in Italia si trova solo al di sopra di 1700\u00a0m), fino alle specie tipiche dei deserti nordamericani.\nSistematica.\nAttribuito fin dai tempi di Linneo alla famiglia delle Leguminose o Fabacee, il genere \"Lotus\" ha dato nome, all'interno di questa famiglia, alla trib\u00f9 delle Loteae.\nAl genere \"Lotus\" vengono attribuite circa 150 specie.\nIn Italia sono presenti 22 specie:\nTra le specie non spontanee in Italia, riportiamo qui una piccola selezione:\nMolte specie sono endemiche della California e/o aree adiacenti (Nevada, Bassa California ecc.). In Asia un centro di endemismi \u00e8 lo Yemen.\nUsi.\nMolte specie di \"Lotus\" sono coltivate come foraggio. Analogamente all'erba medica e altre leguminose, \"Lotus\" \u00e8 un foraggio prezioso per la ricchezza di proteine, ma anche potenzialmente tossico.\nAlcune specie sono apprezzate come piante ornamentali."}
{"id": "2975716", "revid": "1573940", "url": "https://it.wikipedia.org/wiki?curid=2975716", "title": "Galidictis fasciata", "text": "La mangusta fasciata (Galidictis fasciata ()) \u00e8 un carnivoro della famiglia degli Eupleridi.\nDescrizione.\nIl colore di fondo del mantello \u00e8 marroncino-crema; su di esso spiccano delle strisce longitudinali scure, che vanno dalle orecchie alla base della coda. Rispetto alle altre specie di manguste del Madagascar, ha zampe pi\u00f9 lunghe e piedi pi\u00f9 grandi. Maschi e femmine sono quasi indistinguibili; anche i giovani hanno lo stesso aspetto e si differenziano dagli adulti soltanto per le minori dimensioni.\nDistribuzione e habitat.\nCome tutte le specie della sua famiglia, \u00e8 endemico del Madagascar, di cui abita le foreste orientali.\nBiologia.\nAlimentazione.\nMangia in prevalenza roditori e piccoli lemuri, ma anche rettili e anfibi.\nComportamento.\nSappiamo molto poco su \"G. fasciata\", poich\u00e9 l'habitat forestale in cui vive rende molto difficile compiere studi approfonditi. Sappiamo tuttavia che \u00e8 pi\u00f9 attiva di sera e nel cuore della notte. Vive in coppie che si riproducono ogni anno, nei mesi estivi.\nTassonomia.\nViene suddiviso in due sottospecie: \"G. f. fasciata\" e \"G. f. striatus\". Esse si distinguono tra loro per l'aspetto delle strisce e della coda. La prima ha la coda bianca e sottile e cinque strisce, mentre la seconda ha la coda marrone-rossiccia e spessa e otto-dieci strisce.\nCome tutte le specie della sua famiglia, si \u00e8 evoluto indipendentemente da tutti gli altri Carnivori sull'isola di Madagascar, separatasi dal continente africano gi\u00e0 dagli inizi dell'era cenozoica. In passato veniva classificato tra le manguste, nella famiglia degli Erpestidi, ma recenti studi di biologia molecolare ne hanno sottolineato la stretta parentela con altri carnivori malgasci."}
{"id": "2975718", "revid": "287204", "url": "https://it.wikipedia.org/wiki?curid=2975718", "title": "Francisco Javier G\u00f3mez Noya", "text": "Carriera.\nEsordi e primi riconoscimenti.\nNato da emigranti spagnoli a Basilea subito dopo la famiglia torna e si stabilisce in Spagna, precisamente a Ferrol in Galizia.\nAtleta dotato in varie discipline si mette in mostra, giovanissimo, nel nuoto dove arriva a partecipare alle finali nazionali in diverse categorie. Il passaggio al triathlon avviene nel 1998. Nel 2002 partecipa a Madrid alla sua prima gara \u00c9lite di coppa del mondo, arrivando 8\u00ba assoluto.\nBen presto sale alla ribalta mondiale conquistando la medaglia d'oro ai mondiali di triathlon del 2003 - categoria Under 23 - che si sono tenuti a Queenstown in Nuova Zelanda.\nNel 2004 partecipa ai Campionati europei di triathlon di Valencia, dove si classifica 8, a 30 secondi dalla zona podio, ma soprattutto davanti al plurimedagliato connazionale Iv\u00e1n Ra\u00f1a. Nello stesso anno partecipa ai mondiali di triathlon di Funchal in Portogallo, dove arriva nuovamente 8 a meno di 30 secondi dal podio; mondiali vinti da Bevan Docherty su Iv\u00e1n Ra\u00f1a. Non prende parte, per via di scelte tecniche, alle Olimpiadi di triathlon di Atene dello stesso anno.\nNel 2006, dopo aver conseguito vari piazzamenti in gare di coppa del mondo - vince le gare di Madrid, Amburgo e Canc\u00fan e fa podio ad Aqaba, Pechino e Corner Brook - si presenta ai Campionati europei di triathlon di Autun in Francia, ottenendo un prestigioso 5 posto alle spalle dei francesi Belaubre e Fleureton, del britannico Andrew Johns e del ceco Krnavek. Sempre nel 2006 ai Campionati del mondo di triathlon di Losanna non va oltre un 10 posto, complice una frazione in bicicletta non in linea con quella fatta registrare dai best performer.\nSi aggiudica per la prima volta i campionati nazionali spagnoli di triathlon olimpico.\nLa consacrazione nell'\u00c9lite mondiale.\nNel 2007 si laurea Campione europeo di triathlon, davanti all'atleta tedesco che l'anno dopo conquister\u00e0 l'oro alle Olimpiadi di Pechino, Jan Frodeno, e all'altro atleta tedesco, che due mesi dopo vincer\u00e0 i mondiali di triathlon ad Amburgo, Daniel Unger. Ai mondiali di Amburgo arriva secondo, dietro Unger, lasciandosi tuttavia alle spalle il temibile triatleta australiano Brad Kahlefeldt. Nello stesso anno colleziona una serie di 4 vittorie in gare di coppa del mondo (Lisbona, Salford, Tisza\u00fajv\u00e1ros e Pechino).\nNon dovr\u00e0 aspettare molto per salire in vetta al mondo, in quanto si laurea campione del mondo di triathlon nel 2008 a Vancouver in Canada. La vittoria, tanto attesa, arriva ai danni del neozelandese Bevan Docherty e dello svizzero Reto Hug. Nello stesso anno si classifica 7 agli europei di Lisbona, sempre a causa di una frazione in bici non delle migliori e vince di nuovo 4 gare di coppa del mondo (Mooloolaba, New Plymouth, Madrid e Tisza\u00fajv\u00e1ros), oltre ad una gara di coppa d'Africa (Bloemfontein) e ad una di coppa Europa (Pontevedra).\nHa partecipato ai Giochi olimpici estivi di dove, dopo aver condotto una gara di testa nella frazione finale (corsa), cede il passo nell'ultimo chilometro ai tre atleti che andranno a medaglia (Jan Frodeno, Simon Whitfield, Bevan Docherty), conseguendo un amaro - alla vigilia - quarto posto. Alle sue spalle si classifica il sempre presente Iv\u00e1n Ra\u00f1a.\nNel 2009 vince per la seconda volta il titolo di Campione europeo ad Holten nei Paesi Bassi, davanti al nuovo leader mondiale, l'inglese Alistair Brownlee, e all'emergente russo Aleksandr Brjuchankov. Raggiunge 4 volte il podio in gare di coppa del mondo valide per il mondiale - argento a Washington e a Kitzbuehel e bronzo a Madrid e a Yokohama - e conquista il secondo posto nella gran finale di Gold Coast, vinta da Alistair Brownlee. Questi risultati gli permetteranno di aggiudicarsi la medaglia d'argento nella serie dei mondiali del 2009. Vince per la seconda volta i campionati nazionali spagnoli di triathlon olimpico.\nNel 2010 si classifica secondo ai Campionati europei di Athlone, alle spalle dell'inglese Alistair Brownlee e davanti al francese David Hauss.\nNon brilla nella prima apparizione alle gare della serie dei campionati del mondo, arrivando 12\u00ba a Seul. Migliora, arrivando 4\u00ba a Madrid. Si rif\u00e0 ad Amburgo vincendo la quarta gara della serie con una grande frazione podistica. Vince anche la gara di Londra, davanti al pi\u00f9 giovane dei fratelli Brownlee, Jonathan, e al campione olimpico Jan Frodeno.\nVince la medaglia d'argento nella gara di Kitzbuehel alle spalle del britannico Stuart Hayes. Si presenta alla Gran Finale dei Campionati del mondo di triathlon di Budapest con un punteggio accumulato nelle gare della serie che lo colloca al 2\u00ba posto assoluto, dietro al tedesco Frodeno, quest'ultimo favorito dai pronostici. Riesce grazie ad un 2\u00ba posto assoluto alle spalle di Alistair Brownlee e al 41\u00ba posto raggiunto dal tedesco Frodeno a laurearsi Campione del mondo di triathlon del 2010. Vince per la terza volta i campionati nazionali spagnoli di triathlon olimpico.\nHa rappresentato la ai Giochi olimpici estivi di , dove ha vinto la medaglia d'argento nella gara individuale, preceduto sul podio dal britannico Alistair Brownlee.\nAi Giochi olimpici estivi di si \u00e8 classificato 25\u00ba nella prova individuale, vinta dal norvegese Kristian Blummenfelt."}
{"id": "2975722", "revid": "1305772", "url": "https://it.wikipedia.org/wiki?curid=2975722", "title": "Stronghold 3", "text": "Stronghold 3 \u00e8 uno dei giochi della serie di videogiochi di strategia in tempo reale iniziata con \"Stronghold\". Il gioco \u00e8 in esclusiva per PC ed \u00e8 sviluppato da Firefly Studios e pubblicato da SouthPeak Games. Il gioco \u00e8 il sesto della serie dopo diversi spin-off. \u00c8 il seguito diretto di \"Stronghold\", pubblicato nel 2001, e \"Stronghold 2\" pubblicato nel 2005. A differenza dei precedenti titoli della serie che sono stati pubblicati da Take-Two Interactive, questo \u00e8 stato pubblicato da SouthPeak Games che ha pubblicato \"Stronghold Crusader Extreme\" nel 2008, il remake di .\nTrama.\nDopo dieci anni dalla sua presunta morte, il Lupo ritorna pi\u00f9 furioso che mai. Tra gli alleati del Lupo spuntano i 3 figli del Ratto, il Maiale (sopravvissuto misteriosamente), gli eredi del Serpente ed, infine, lo Sciacallo. Quest'ultimo cur\u00f2 il Lupo, il quale scamp\u00f2 alla morte dopo che \"il Ragazzo\" lo trafisse con la sua spada e lo gett\u00f2 dalle mura (Stronghold 1).\nCollegamenti esterni.\nSito Ufficiale"}
{"id": "2975725", "revid": "1702319", "url": "https://it.wikipedia.org/wiki?curid=2975725", "title": "Uniondale", "text": "Uniondale \u00e8 un sobborgo di Hempstead, citt\u00e0 degli Stati Uniti d'America nella contea di Nassau, New York.\nLa localit\u00e0, che \u00e8 anche un \"census-designated place\", si trova nella zona centrale di Long Island.\nSociet\u00e0.\nEvoluzione demografica.\nSecondo il censimento del 2000, ci sono 23.011 persone, 6.026 nuclei familiari e 4.826 famiglie residenti a Uniondale. La densit\u00e0 di popolazione \u00e8 8,676.5 per miglio quadrato (3,352.7 / km\u00b2). Ci sono 6.201 unit\u00e0 abitative con una densit\u00e0 media di 2903.5/km\u00b2.\nLa composizione etnica di Uniondale vede la presenza di un 26,97% bianchi, 55,53% afroamericani, 0,35% nativi americani, 2,10% asiatici, 0,08% Isolani del Pacifico, 9,95% di altre razze, e 5,01% di due o pi\u00f9 razze. Ispanica o di altre razze sono il 22,86% della popolazione. Bianchi non ispanici sono 17,63% della popolazione. A Uniondale vi \u00e8 un'alta concentrazione di immigrati caraibici.\nCi sono 6.026 nuclei familiari, di cui 39,3% bambini al di sotto dei 18 anni che vivono con i genitori, il 52,9% sono coppie sposate, il 20,9% \u00e8 composto da donne con marito assente, e il 19,9% sono conviventi. Il 16.0% di tutti i nuclei familiari \u00e8 composto da singles e 8,5% da singles con pi\u00f9 di 65 anni di et\u00e0. La dimensione media delle famiglie \u00e8 di 3,66 e le dimensioni della famiglia media \u00e8 3,95.\nIn paese: la popolazione \u00e8 distribuita con il 26,5% sotto i 18 anni, il 9,7% 18-24, il 29,3% dai 25 ai 44, 21,9% 45-64, e il 12,6% oltre i 65 anni di et\u00e0 o pi\u00f9 anziani. L'et\u00e0 media \u00e8 35 anni. Per ogni 100 donne ci sono 90,0 maschi. Per ogni 100 donne sopra i 18 anni, ci sono 85,5 maschi.\nIl reddito medio per una famiglia a Uniondale \u00e8 $ 61.410. Gli uomini hanno un reddito medio di $ 32.417 contro $ 31.169 delle donne. Il reddito pro capite \u00e8 $19.069. Circa 6,0% delle famiglie e 8,8% della popolazione vive sotto la soglia di povert\u00e0, tra cui il 9,0% sotto i 18 anni e il 12,9% oltre i 65 anni."}
{"id": "2975728", "revid": "228587", "url": "https://it.wikipedia.org/wiki?curid=2975728", "title": "Giacomo Micaglia", "text": "Biografia.\nGiacomo Micaglia nacque nel villaggio di Peschici nella penisola del Gargano, il 31 marzo 1600 (anche se fino a tempi recenti si riteneva che fosse nato nel 1601). \nLa cittadina al tempo intratteneva scambi commerciali con Venezia e le citt\u00e0 della costa dalmata, come testimoniato da alcuni documenti storici.\nPeschici era, in origine, un insediamento fondato da soldati mercenari Schiavoni al servizio di Ottone I, stabilitisi in quel determinato luogo per scacciare i Saraceni dalla costa settentrionale del Gargano, nel corso X secolo. Al tempo di Micaglia \u2014nel XVII secolo\u2014 era comunque ancora presente, a Peschici, una comunit\u00e0 di minoranza parlante un dialetto di origine serbocroata (spesso identificato come \"croato\"), anche se non relazionata con gli anteriori Schiavoni stabilitisi in loco nel X secolo, essendo stati, questi ultimi, totalmente assorbiti dalla popolazione locale gi\u00e0 alla fine dell'XI secolo.\nAl tempo si credeva che i dialetti slavi dei Balcani derivassero dalla lingua degli antichi illiri, l'insieme di questi dialetti veniva quindi normalmente denominato \"lingua illirica\". Oggigiorno tali dialetti sono stati classificati nella famiglia delle lingue slave, pi\u00f9 precisamente costituiscono l'insieme dei (dialetti serbocroati).\nMicaglia si autodefiniva slavo di lingua, italiano di nazionalit\u00e0.\nLa sua italianit\u00e0 non va, naturalmente, intesa in senso moderno, non essendosi all'epoca ancora sviluppati i moderni sentimenti di appartenenza nazionale.\nMicaglia \u00e8 universalmente considerato italiano, anche dalle fonti croate.\nTuttavia alcune fonti croate (e per riflesso anche anglosassoni) lo indicano erroneamente come il \"croato\" \"Jakov Mikalja\".\nDopo aver completato gli studi in filosofia, nel 1628, Micaglia entr\u00f2 nella Compagnia di Ges\u00f9.\nGrazie alla sua conoscenza dell'illirico, nel 1630 fu mandato nella Repubblica di Ragusa dall'Ordine dei Gesuiti. Per quattro anni (1630-1633) insegn\u00f2 grammatica latina agli studenti slavi, presso il Collegio dei Gesuiti di Ragusa, sotto la supervisione di un altro gesuita, Bartolomeo Cassio, il celebre studioso, linguista, e primo traduttore della Bibbia in lingua illirica. Mentre era Ragusa, il giovane Micaglia ricopi\u00f2 il manoscritto di Cassio del dizionario illirico-italiano, che successivamente espanse.\nMicaglia ritorn\u00f2 a Roma nel 1633 e fu ordinato sacerdote due anni dopo. Mentre era a Roma, insieme con Cassio, prepar\u00f2 una grammatica latina: \"Fondamenti di grammatica latina adattata agli (studenti) illirici\" (\"De institutione grammatica pro Illyricis accommodata\"), edita a stampa nel 1637, adattamento del celebre \"De institutione gramatica libri tres\" di Emanuele Alvares.\nNel 1636 Micaglia invi\u00f2 una lettera alla Sacra congregazione per la propagazione della fede, proponendo una riforma dell'alfabeto latino, onde adattarlo alle esigenze della lingua illirica.\nDal 1637 al 1645, Micaglia fu missionario nell'ottomana Timi\u0219oara, nel Banato (nell'odierna Romania). Oltre a svolgere attivit\u00e0 religiose, insegn\u00f2 in una scuola illirica per i figli di mercanti (della Repubblica di Ragusa e della Bosnia).\nNel 1642, Micaglia pubblic\u00f2 a stampa a Presburgo (Bratislava) un libro di preghiere \"\"Riflessioni sull'amor di Dio nel Padre Nostro tratte dai libri di San Tommaso d'Aquino, il dottore angelico\" (\"Bogoljubno razmisljanje od Ocenasa...\"\"), versione adattata e ampliata di un libro di ascetica di Bartolomeo Cassio, \"Nacin od meditationi i molitve\" (\"La strada per la meditazione e la preghiera\"), pubblicato a Roma nel 1613. .\nNel 1645, dopo aver vissuto per un certo periodo in Slovacchia, Micaglia ritorn\u00f2 in Italia e si stabil\u00ec a Loreto, dove fu \"confessore in lingua illirica\" presso la Basilica della Santa Casa.\nA Loreto, inoltre, insegn\u00f2 presso il locale collegio illirico (Collegio degli Schiavoni).\nIl collegio (assieme al suo omologo di Fermo), era destinato ai giovani chierici illirici (slavi ed albanesi) ed era stato istituito per contrastare l'islamizzazione dei Balcani con il concorso della Congregazione per la Propaganda della Fede. Mor\u00ec il 1\u00ba dicembre 1654.\nMicaglia era probabilmente un prozio del famoso letterato Pietro Giannone, che all'inizio della sua autobiografia afferma: \"\"Io nacqui da onesti parenti a' sette di maggio dell'anno 1676, in una terra del monte Gargano, nella Puglia de' Dauni chiamata Ischitella, prossima a' lidi del mare Adriatico, dirimpetto all'isole Diomedee, ora dette di Tremiti. Allevato nell'infanzia dalla non men pia che savia mia madre, Lucrezia Micaglia\u2026\u201d\".\nDizionario.\nLa pi\u00f9 importante opera di Micaglia \u00e8 il \"\"Vocabolario della lingua illirica e dizionario illirico dove le parole illiriche sono tradotte in italiano e latino\" (\"Thesaurus linguae Illyricae sive Dictionarium Illyricum. In quo verba Illyrica Italice et Latine redduntur\"), pubblicato assiame a \"Grammatika talianska ukratko illi kratak nauk za naucitti latinski\"\"(Breve grammatica italiana e istruzioni in breve su come insegnare latino).\nLe due opere, cominciate a Roma, vennero completate a Loreto. La Congregazione De Propaganda Fide garant\u00ec il sostegno, anche finanziario, alla pubblicazione, riconoscendola consona al proprio disegno istituzionale.\nIl dizionario, destinato principalmente ad insegnare ai giovani chierici di lingua slava, ha circa 25.000 parole.\nL'introduzione al dizionario contiene una dedica ai lettori in italiano (\"Al benigno lettore\"), una presentazione dell'alfabeto e dell'ortografia in latino e in illirico (\"De ortographia pro lingua Illyrica\" o \"Od ortographie jezika slovinskoga ili nacina od pisanja\").\nIl dizionario, stampato nel periodo della controriforma, aveva l'ulteriore scopo di rafforzare l'influenza della Chiesa cattolica nei Balcani, contro possibili espansioni della riforma protestante.\nLa stampa del \"vocabolario\", curata dalla Sacra congregazione per la propaganda della fede, fu affidata ai fratelli Paolo e Gianbattista Serafini a Loreto nel 1649, ma essendo necessaria una macchina da stampa pi\u00f9 efficiente, fu completata dallo stampatore Ottavio Beltrano ad Ancona, nel 1651.\n\u00c8 stato il primo dizionario delle lingue serbo-croate, che avesse il serbo-croato come lingua di partenza, ed il primo a essere impresso a stampa; consta di 926 pagine.\nIl lavoro di Micaglia \u00e8 stato influenzato dal lavoro del dalmata Fausto Veranzio, oltre che dal gi\u00e0 citato Bartolomeo Cassio. Ha inoltre influenzato i successivi lavori di linguistica illirica (tra cui i francescani Mattia Divcovich e Tomo Babi\u0107).\nLa lingua del dizionario.\nMicaglia spiega nella prefazione all'opera, di aver scelto il dialetto Bosniaco come base per il suo lavoro, perch\u00e9 \"Ogn'un dice che la lingua Bosnese sia la pi\u00f9 bella\".\nIl bosniaco \u00e8 oggi identificato come un dialetto \u0161tokavo delle lingue slave meridionali.\nIl vocabolario risulta pertanto basato sul dialetto \u0161tokavo, anche se contiene alcune parti in \u010dakavo, oltre che alcuni termini in kajkavo (sia come ingresso che come sinonimo).\nIl dialetto \u0161tokavo \u00e8 parlato negli attuali stati di Serbia, Croazia, Bosnia ed Erzegovina e Montenegro; assieme a \u010dakavo e kajkavo costituisce un unico diasistema (insieme di dialetti simili e mutualmente comprensibili). Nel corso dell'800, sulla base di tale dialetto, sono state standardizzate sia la lingua croata che quella serba.\nDa un punto di vista prettamente glottologico, pertanto, la lingua studiata da Micaglia dovrebbe essere considerata come \"serbo-croato\". Tuttavia in Croazia il vocabolario \u00e8 descritto universalmente come un'opera di linguistica croata ed \u00e8 considerato parte integrante dello sviluppo e della standardizzazione della lingua croata moderna. Questo punto di vista probabilmente, non \u00e8 bastato su considerazioni esclusivamente glottologiche, ma \u00e8 influenzato dal conflittuale rapporto fra croati e serbi, che porta i primi ad enfatizzare la loro specifica identit\u00e0, anche sul piano linguistico. Micaglia inoltre era cattolico, e questo porta i croati a considerarlo parte della loro cultura (quando i cristiani ortodossi sono considerati serbi). Si ricorda infatti che, nel XIX secolo, quando si svilupparono le coscienze nazionali serbe e croate, il principale fattore discriminante fra le due fu la religione (ortodossa o cattolica). Tale fattore distintivo fu quindi retroproiettato nella storia precedente.\nPrescindendo dalla sua correttezza scientifica, tale punto di vista risulta molto diffuso anche al di fuori della Croazia, sebbene esistano anche fonti che descrivano il vocabolario come \"serbocroato\"."}
{"id": "2975730", "revid": "282579", "url": "https://it.wikipedia.org/wiki?curid=2975730", "title": "Smilo Freiherr von Luttwitz", "text": ""}
{"id": "2975745", "revid": "96758", "url": "https://it.wikipedia.org/wiki?curid=2975745", "title": "Segunda Divisi\u00f3n 1951-1952 (Spagna)", "text": "L'edizione 1951-52 della Segunda Divisi\u00f3n fu il ventunesimo campionato di calcio spagnolo di seconda divisione. Il campionato vide la partecipazione di 28 squadre. Il torneo fu diviso in 2 gruppi e le prime di ogni gruppo furono promosse in Primera Divisi\u00f3n. Le ultime tre di ogni gruppo retrocessero in Tercera Divisi\u00f3n."}
{"id": "2975747", "revid": "842111", "url": "https://it.wikipedia.org/wiki?curid=2975747", "title": "Franchisti", "text": ""}
{"id": "2975749", "revid": "179980", "url": "https://it.wikipedia.org/wiki?curid=2975749", "title": "Miami Fusion F.C.", "text": ""}
{"id": "2975750", "revid": "519862", "url": "https://it.wikipedia.org/wiki?curid=2975750", "title": "Stadio dell'Esercito polacco", "text": "Lo Stadio dell'Esercito Polacco, per esteso Stadio dell'Esercito polacco di Varsavia Maresciallo J\u00f3zef Pi\u0142sudski (), noto dal 19 luglio 2011 al 31 dicembre 2014 come Pepsi Arena per ragioni di sponsorizzazione, \u00e8 uno stadio della capitale polacca Varsavia. Di propriet\u00e0 del comune di Varsavia, ospita le gare casalinghe del . \nStoria.\nLa costruzione dello stadio venne iniziata nel 1927. Inaugurato il 9 agosto 1930, l'impianto ospit\u00f2 il successivo 26 ottobre un incontro tra le nazionali di calcio di Polonia e Lettonia, mentre il 30 agosto erano state ufficialmente aperte la pista ciclabile e la pista di atletica, in occasione di un meeting internazionale tra squadre di atletica cui presero parte le rappresentative di Inghilterra, Germania, Austria, Francia, Egitto e Polonia.\nNel corso della seconda guerra mondiale, durante l'occupazione nazista, lo stadio venne utulizzato per attivit\u00e0 sportive dei soldati della Wehrmacht e venne pesantemente danneggiato durante l'offensiva dell'Armata Rossa.\nDopo i primi lavori di ricostruzione, lo stadio torn\u00f2 ad ospitare un incontro di calcio il 1\u00ba maggio 1945 e nel 1951 fu sede dell'arrivo della Corsa della Pace (de. \"Friedensfahrt\", cs. \"Z\u00e1vod M\u00edru\", pl. \"Wy\u015bcig Pokoju\"), una corsa a tappe maschile di ciclismo su strada.\nDurante tutto il periodo del regime comunista in Polonia, l'impianto era ribattezzato \"Ludowego Wojska Polskiego\" (Stadio dell'Armata Popolare Polacca) e negli anni sessanta fu dotato di un impianto di illuminazione. Dopo la caduta del regime comunista, il nome dello stadio divenne \"Stadion Wojska Polskiego w Warszawie imienia Marsza\u0142ka J\u00f3zefa Pi\u0142sudskiego\" (in italiano: Stadio dell'Esercito Polacco di Varsavia Maresciallo J\u00f3zef Pi\u0142sudski).\nDopo la chiusura dello Stadio Dziesi\u0119ciolecia ha ospitato varie volte incontri della nazionale polacca.\nNel novembre 2008 sono iniziati i lavori di ricostruzione dello stadio che dopo il loro completamento hanno portato la capienza dell'impianto a 31.800 spettatori. La ricostruzione, il cui costo \u00e8 stato di 807.000 Z\u0142oty \u00e8 stata completata nel gennaio 2011."}
{"id": "2975751", "revid": "827882", "url": "https://it.wikipedia.org/wiki?curid=2975751", "title": "William Twisse", "text": "William Twisse, eminente ecclesiastico e teologo scozzese, \u00e8 ricordato oggi in modo particolare per essere stato moderatore dell'Assemblea di Westminster e per essere stato a capo degli ecclesiastici durante il protettorato di Oliver Cromwell (Commonwealth). \u00c8 descritto da un suo membro scozzese, Robert Baillie come: \"buono, amato da tutti e altamente stimato, ma un po' troppo libresco.\nBiografia.\nI suoi genitori erano tedeschi. Riceve la sua istruzione accademica al Winchester College e al New College di Oxford.\n\u00c8 nominato cappellano di Elizabeth di Boemia e di suo padre Giacomo I nel 1612. Serve in questo incarico solo per breve tempo e poi torna in Inghilterra da Heidelberg intorno al 1613.\nRiceve poi una prebenda a Newton Longueville. Collabora con Henri Savile all'edizione del 1618 delle opere di Thomas Bradwardine.\nDal 1620 \u00e8 vicario di Newbury (Berkshire).. Qui si distingue come attivo oppositore di William Laud.\nSepolto nell'Abbazia di Westminster, ne viene per\u00f2 esumato nel 1661.\nPersuasioni teologiche.\nWilliam Twisse sostiene in modo radicale il Calvinismo supralapsariano.\nNel suo \"Vindiciae gratiae\" del 1632 attacca Arminio e in \"Dissertatio de scientia media\" del 1639 adotta certe argomentazioni dei domenicani, sulla Giustificazione. Le sue concezioni sono minoritarie nell'ambito dell'Assemblea di Westminster.\nPremillennialista, scrive una prefazione alla traduzione inglese del 1643 dell'influente \"Chiave all'Apocalisse\" dell'amico e corrispondente Joseph Mede"}
{"id": "2975761", "revid": "122408840", "url": "https://it.wikipedia.org/wiki?curid=2975761", "title": "Diego Matheuz", "text": "Biografia.\nDiego Matheuz rappresenta uno degli esiti pi\u00f9 felici del noto \"sistema\" venezuelano. Ha intrapreso gli studi musicali nella sua citt\u00e0 natale, Barquisimeto, diventando uno dei primi violini dell'Orchestra Giovanile Sim\u00f3n Bol\u00edvar, con la quale \u00e8 stato in tourn\u00e9e in Europa e negli Stati Uniti. Ha inoltre suonato come solista con l'Orchestra Miranda State, con l'Orchestra Sinfonica Lara, con i Jovenes Arcos de Venezuela e con l'Orchestra da Camera UCLA. Continua i suoi studi di violino presso l'Accademia violinistica Latino-Americana, sotto la direzione di Jos\u00e9 Francisco del Castillo.\nNel 2005 ha iniziato gli studi di direzione d'orchestra sotto la supervisione di Jos\u00e9 Antonio Abreu. Sir Simon Rattle, nel luglio 2007 lo ha invitato a dirigere le prove dell'Orchestra Giovanile del Venezuela Sim\u00f3n Bol\u00edvar. Dal 2006 \u00e8 stato in pi\u00f9 occasioni al fianco di Claudio Abbado, sia in Italia che in Venezuela. Del suo pupillo venezuelano ha affermato:\nIl suo debutto come direttore d'orchestra avviene alla guida dell'Orchestra Giovanile Sim\u00f3n Bol\u00edvar il 14 marzo 2008, durante il Casals Festival di Porto Rico, al Centro de Bellas Artes Luis A. Ferr\u00e9.\nNel settembre 2008 ha debuttato in Italia con l'Orchestra Mozart di Claudio Abbado, dirigendola anche nei concerti inaugurali delle stagioni 2009 e 2010. \nFigura come direttore ospite nelle stagioni dell'Accademia Nazionale di Santa Cecilia, del Teatro Lirico di Cagliari, dell'Orchestra Sinfonica Nazionale della RAI di Torino, dell'Accademia Gustav Mahler a Bolzano, del Festspielhaus St. P\u00f6lten con la Tonk\u00fcnstler-Orchester in Austria e della Konzerthaus Berlin con la Filarmonica della Scala.\nMatheuz \u00e8 stato assistente di Gustavo Dudamel sia con l'Orchestra Giovanile Sim\u00f3n Bol\u00edvar sia con l'Orchestra Sinfonica di G\u00f6teborg in Svezia.\nDal 2011 al 2014 \u00e8 stato direttore musicale del Gran Teatro La Fenice di Venezia. Nel 2012 e nel 2014 ha diretto l'Orchestra della Fenice nel tradizionale Concerto di Capodanno di Venezia (in diretta RAI)."}
{"id": "2975763", "revid": "729019", "url": "https://it.wikipedia.org/wiki?curid=2975763", "title": "Simon de Melun", "text": "Biografia.\nQuarto figlio di Adam III visconte di Melun e della contessa di Sancerre, segu\u00ec nel 1269 Luigi IX nell'Ottava crociata, con quattro cavalieri.\nAveva nel 1282 il comando militare della provincia di Linguadoca, con la carica di maestro dei balestrieri.\nIl re di Maiorca, signore di Montpellier, pretendeva di considerarsi sovrano assoluto della citt\u00e0: Simon de Melun lo obblig\u00f2 a riconoscere la sovranit\u00e0 della Corona di Francia; il visconte di Narbona coi suoi fratelli strinse alleanza col re di Castiglia contro la Francia, Simon li fece arrestare. In considerazione dei servigi resi Filippo l'Ardito gli don\u00f2 il castello di Montlaur nella diocesi di Narbona; nel 1290 Simon cedette la propriet\u00e0 all'abbazia della Grasse, e nell'atto di vendita si qualific\u00f2 \"Chevalier et Mar\u00e9chal de France\".\nIl sovrano lo nomin\u00f2 nello stesso anno comandante sulla Catalogna, il Rossiglione e la Linguadoca, con l'ordine di proseguire la guerra contro i re di Maiorca e d'Aragona, ben presto costretti ad una tregua e quindi alla pace.\nSiniscalco del P\u00e9rigord, del Quercy e del Limosino gi\u00e0 prima del 1291, fu inviato nel 1292 a sorvegliare il rispetto della tregua conclusa col re d'Inghilterra Edoardo I.\nCombatt\u00e9 poi nella guerra di Guascogna sotto Carlo di Valois nel 1294, sotto Roberto II d'Artois nel 1296, e nella guerra di Fiandra, di nuovo sotto il conte di Valois nel 1297.\nEra alla testa dell'attacco francese alla battaglia di Courtrai, dove trov\u00f2 la morte."}
{"id": "2975765", "revid": "86599", "url": "https://it.wikipedia.org/wiki?curid=2975765", "title": "C/1925 F1 Shajn-Comas Sol\u00e1", "text": "La Cometa Shajn-Comas Sol\u00e1, formalmente indicata C/1925 F1 (Shajn-Comas Sol\u00e1), \u00e8 una cometa non periodica con orbita iperbolica. La cometa \u00e8 stata scoperta dall'astronomo russo Grigorij Abramovi\u010d \u0160ajn il 22 marzo 1925 e il 23 marzo 1925 dall'astronomo spagnolo Josep Comas i Sol\u00e0."}
{"id": "2975771", "revid": "767487", "url": "https://it.wikipedia.org/wiki?curid=2975771", "title": "Roman Kozak", "text": " \nDal 2001 alla morte \u00e8 stato direttore artistico del teatro Pu\u0161kin di Mosca.\nRoman Kozak era sposato con l'attrice Alla Sigalova.\n\u00c8 morto nel 2010 all'et\u00e0 di 52 anni a causa di un tumore"}
{"id": "2975772", "revid": "767487", "url": "https://it.wikipedia.org/wiki?curid=2975772", "title": "Bandar-e Emam Khomeyni", "text": "Bandar-e Emam Khomeyn\u012b o Bandar-e Imam Khomeini (farsi \u0628\u0646\u062f\u0631 \u0627\u0645\u0627\u0645 \u062e\u0645\u06cc\u0646\u06cc) \u00e8 una citt\u00e0 portuale dello shahrest\u0101n di Mahshahr, circoscrizione di Bandar-e Emam Khomeyni, nella provincia del Kh\u016bzest\u0101n. Le \u00e8 stato dato il nome dell'ayatollah Khomeini, mentre prima della Rivoluzione iraniana del 1979 era conosciuta con il nome di \"Bandar Shahpur\". Aveva, nel 2006, una popolazione di 67.078 abitanti.\nIl porto si trova al termine della linea ferroviaria trans-iraniana che collega il mar Caspio e Teheran con il golfo Persico ed \u00e8 un importante punto di carico di container."}
{"id": "2975774", "revid": "857769", "url": "https://it.wikipedia.org/wiki?curid=2975774", "title": "Jurij Aleksandrovic Kunakov", "text": ""}
{"id": "2975782", "revid": "486946", "url": "https://it.wikipedia.org/wiki?curid=2975782", "title": "Qoph (lettera)", "text": ""}
{"id": "2975783", "revid": "183976", "url": "https://it.wikipedia.org/wiki?curid=2975783", "title": "My Mother's Hymn Book", "text": ""}
{"id": "2975785", "revid": "1305772", "url": "https://it.wikipedia.org/wiki?curid=2975785", "title": "Qof", "text": "Qof o qoph (anche \"Kof\", \"\u05e7\" in ebraico biblico pronunciata /k\u02c1/ o /q/; in ebraico moderno /k/) \u00e8 la diciannovesima lettera dell'alfabeto fenicio e dell'ebraico, rappresentante una Q dura proveniente dal fondo della gola. Nella gematria ebraica ha il valore numerico di 100.\nLa lettera fenicia \u00e8 divenuta nel corso del tempo la lettera Q dell'alfabeto latino e la lettera Qoppa (\u03d8, \u03d9) in talune variet\u00e0 arcaiche dell'alfabeto greco.\nIl termine ebraico \"qof\" significa \"scimmia\". La sua forma ricorda una scure nel carattere ebraico, o una clava nel carattere pi\u00f9 antico.\nOrigini.\n\u05e7\nL'origine di \"qoph\" \u00e8 incerta. Si pensa che venisse originariamente rappresentata da un ago, nello specifico una cruna d'ago ( significa \"foro/apertura\"), o la nuca (\"q\u0101f\" in arabo significa \"nuca\"). Secondo un altro parere pi\u00f9 antico, potrebbe anche essere stata l'immagine di una scimmia con coda.\n\"Qof\" ebraica.\nNella sua translitterazione, la lettera \"Qoph\" viene rappresentata con un valore di 'Q' o 'K'.\nOrtografia ebraica compitata: \nPronuncia.\nNell'ebraico moderno questa lettera viene anche chiamata \"kuf/quf\". La lettera rappresenta ; cio\u00e8 non vien fatta distinzione tra \"Qof\" e \"Kaph\". Tuttavia, molti gruppi storici fanno una distinzione, con gli ebrei iracheni e mizrah\u00ec che pronunciano \"Qof\" e gli ebrei yemeniti , sotto l'influenza dell'arabo yemenita.\nSignificato.\n\"Qof\" in ghematria rappresenta il numero 100 (cento). Sara viene descritta nella midrash di \"Bereshit Rabbah\" come , letteralmente \"A \"Qof\" anni d'et\u00e0, era come se avesse \"Kaph\" anni d'et\u00e0 nel peccato\" (cio\u00e8: quando aveva 100 anni d'et\u00e0, era cos\u00ec senza peccato come se ne avesse avuti 20)."}
{"id": "2975786", "revid": "1573940", "url": "https://it.wikipedia.org/wiki?curid=2975786", "title": "Salanoia concolor", "text": "Salanoia concolor () \u00e8 un carnivoro della famiglia degli Eupleridi, endemico del Madagascar.\nIn malgascio viene chiamato \"vontsira\" (nome utilizzato anche per la mangusta dalla coda ad anelli, \"Galidia elegans\") o \"salano\".\nDescrizione.\nQuesta specie \u00e8 lunga 45\u201355\u00a0cm, dei quali 20-25 spettano alla coda.\nDistribuzione e habitat.\nVive solamente nelle foreste pluviali del Madagascar nord-orientale. La sua presenza \u00e8 stata sicuramente accertata nella penisola di Masoala, nel parco nazionale di Zahamena e nella riserva naturale integrale di Betampona. In anni recenti, per\u00f2, il \"S. concolor\" \u00e8 stato avvistato solamente in quattro aree, tra cui le sponde del lago Alaotra, dove sono stati scoperti due individui dalla colorazione aberrante.\nBiologia.\nAlimentazione.\nLa dieta di \"S. concolor\" si basa probabilmente su piccoli roditori, uccelli ed anfibi vari.\nComportamento.\nSi ritiene che abiti esclusivamente in habitat forestali, trascorrendo il giorno nascosta nelle cavit\u00e0 degli alberi o in tane sotterranee. Le femmine dovrebbero avere parti singoli, ma ci\u00f2 non \u00e8 stato ancora confermato.\nTassonomia.\nCome tutte le specie della sua famiglia, si \u00e8 evoluto indipendentemente da tutti gli altri carnivori sull'isola di Madagascar, separatasi dal continente africano gi\u00e0 dagli inizi dell'era cenozoica. In passato veniva classificato tra le manguste, nella famiglia degli Erpestidi, ma recenti studi di biologia molecolare ne hanno sottolineato la stretta parentela con altri carnivori malgasci."}
{"id": "2975787", "revid": "712828", "url": "https://it.wikipedia.org/wiki?curid=2975787", "title": "Buckburgo", "text": ""}
{"id": "2975788", "revid": "5585", "url": "https://it.wikipedia.org/wiki?curid=2975788", "title": "Lloyd Bacon", "text": "Biografia.\nComincia la sua carriera come attore lavorando al fianco di Broncho Billy e Charlie Chaplin ai tempi in cui il celebre attore e regista inglese lavorava per la Essanay Corporation. Bacon, come molti altri artisti dell'epoca, viene dall'ambiente del vaudeville e pur sentendo una certa inclinazione per gli studi di giurisprudenza \u00e8 alla fine il teatro a prevalere e debutta a Broadway all'inizio degli anni dieci. Lavora come attore e controfigura fino allo scoppio della prima guerra mondiale, quando viene mandato oltreoceano con la Marina: l'ammirazione per questo corpo \u00e8 tale che trasparir\u00e0 da molti dei suoi film.\nDopo la fine del conflitto, si muove per alcuni studios approdando presso quello di Mack Sennett che lo assume come scrittore di gag, ma lo studio del grande pioniere del cinema era ormai in declino e nel 1925 Bacon arriva alla Warner Bros. dove comincia a dirigere alcune pellicole. Gi\u00e0 i suoi primi lavori sono dei successi che fanno incassare parecchi soldi alla casa di produzione. Nel 1933, gira \"Quarantaduesima strada\", un musical con Warner Baxter, un film che diverr\u00e0 uno dei capisaldi della commedia musicale per le complesse coreografie ad opera di Busby Berkeley. Di quattro anni dopo \u00e8 il gangster movie \"Le cinque schiave\" con Bette Davis, un film quasi di denuncia in cui la figura del gangster si ispira al mafioso Lucky Luciano il cui processo iniziava a far emergere il problema delle donne che lavoravano nei locali della mala.\nNel 1938, Bacon torna alla commedia musicale con il film \"Amore in otto lezioni\", sempre con le coreografie di Busby Berkeley. Dopo alcune opere poco riuscite, nel 1943 gira \"Convoglio verso l'ignoto\" un film di guerra con Humphrey Bogart tutto ambientato in un sottomarino. Dell'anno dopo \u00e8 \"La famiglia Sullivan\", ispirato alla storia vera di una famiglia che perse tutti e cinque i figli sul fronte del Pacifico durante il secondo conflitto mondiale. Nel 1951, torna per l'ultima volta al musical con \"Un'avventura meravigliosa\", il film che lancer\u00e0 l'attrice Mitzi Gaynor.\nVita privata.\nFiglio dell'attore teatrale e scrittore Frank Bacon (1864-1922) e fratello dell'attore Irving Bacon, Lloyd Bacon era sposato con Margaret Adele Balch Bacon (1907-1989). Mor\u00ec a 65 anni per un'emorragia cerebrale il 15 novembre 1955. Fu sepolto al Forest Lawn Memorial Park (Hollywood Hills).\nPremi e riconoscimenti.\nPer il suo contributo all'industria cinematografica, gli venne assegnata una stella sulla Hollywood Walk of Fame al 7011 di Hollywood Blvd."}
{"id": "2975794", "revid": "287204", "url": "https://it.wikipedia.org/wiki?curid=2975794", "title": "Geomembrana", "text": "Una geomembrana \u00e8 un film di materiale sintetico utilizzato nelle discariche come barriera sia di fondo sia di copertura, per discariche controllate di rifiuti solidi urbani e rifiuti industriali. Il suo scopo \u00e8 quello di impermeabilizzare il fondo della discarica dal percolato e quello di copertura superiore per impedire l'infiltrazione dell'acqua negli strati inferiori.\nPossono essere definite anche \"geomembrane\" impermeabili tutti i film estrusi o accoppiati con anima tessile purch\u00e9 resi impermeabili alla fonte di produzione , realizzate in altri tipi di polimeri quali PVC (POLIVINLCLORURO) con rete interne in poliestere o PVC omogeneo(senza rete interna) e Tpo (poliolefina) a seconda degli spessori e dei trattamenti superficiali possono essere impiegati in pi\u00f9 usi che variano dalle riserve di acqua per l'irrigazione in agricoltura ad il contenimento per acqua potabile\nGeomembrana in polietilene.\nMateriale: Polietilene (HDPE)\nSpessore: maggiore/uguale ai 2\u00a0mm (per rifiuti pericolosi maggiore/uguale ai 2,5\u00a0mm)\nAvendo un ruolo molto importante, la geomembrana \u00e8 sottoposta a controlli di conformit\u00e0 per determinare il rispetto dei requisiti minimi di qualit\u00e0. Attraverso prelievi in cantiere si verificano le seguenti caratteristiche:\nOltre a queste verifiche, si andr\u00e0 a controllare la tenuta della saldatura tra membrana e membrana. Le prove da effettuare per accertare la tenuta sono:"}
{"id": "2975799", "revid": "729019", "url": "https://it.wikipedia.org/wiki?curid=2975799", "title": "Kati\u00e9na", "text": "Kati\u00e9na \u00e8 un comune rurale del Mali facente parte del circondario di S\u00e9gou, nella regione omonima.\nIl comune \u00e8 composto da 27 nuclei abitati:"}
{"id": "2975800", "revid": "287204", "url": "https://it.wikipedia.org/wiki?curid=2975800", "title": "Katiena", "text": ""}
{"id": "2975807", "revid": "729019", "url": "https://it.wikipedia.org/wiki?curid=2975807", "title": "Konodimini", "text": "Konodimini \u00e8 un comune rurale del Mali facente parte del circondario di S\u00e9gou, nella regione omonima.\nIl comune \u00e8 composto da 24 nuclei abitati:"}
{"id": "2975811", "revid": "287204", "url": "https://it.wikipedia.org/wiki?curid=2975811", "title": "Markala", "text": "Markala \u00e8 un comune rurale del Mali facente parte del circondario di S\u00e9gou, nella regione omonima."}
{"id": "2975812", "revid": "32470345", "url": "https://it.wikipedia.org/wiki?curid=2975812", "title": "Musica semplice", "text": ""}
{"id": "2975814", "revid": "947631", "url": "https://it.wikipedia.org/wiki?curid=2975814", "title": "Angeloid - Sora no otoshimono", "text": ", traducibile in italiano come \"Colei che \u00e8 precipitata dal cielo\" o come \"Colei che apparteneva al cielo\" (\"sora\" = cielo, \"otoshimono\" = propriet\u00e0 perduta), \u00e8 un manga giapponese scritto e disegnato dal \"mangaka\" giapponese S\u016b Minazuki dal 2007. Tale serie successivamente ha ottenuto un primo adattamento ad anime nel 2009 di 13 episodi ed una serie di light novel.\nNel marzo 2010 \u00e8 stata annunciata la realizzazione di una seconda stagione dell'anime dal titolo \"Sora no Otoshimono Forte\", che \u00e8 stata trasmessa dal 1\u00ba ottobre al 17 dicembre 2010. Alla fine del 12\u00ba episodio \u00e8 stato annunciata la produzione di un film su \"Sora no otoshimono\" incentrato sulle vicende riguardanti Hiyori Kazane, non presenti in questa seconda serie. Il lungometraggio, intitolato \"\", \u00e8 uscito nei cinema giapponesi il 25 giugno 2011. La trama del film comunque differisce sostanzialmente da quella del manga.\nNella primavera 2012 si \u00e8 annunciata la futura produzione di una terza stagione. La terza serie \u00e8 poi stata cancellata e sostituita da un secondo film, \"\", uscito in Giappone il 26 aprile 2014 e continuo del primo film.\nIn Italia, i diritti del manga sono stati acquistati da Panini Comics, che ne ha iniziato la pubblicazione sotto l'etichetta Planet Manga dal 28 gennaio 2012 a cadenza mensile. L'adattamento animato \u00e8 invece tuttora inedito.\nTrama.\nLa storia ruota attorno ad un ragazzo della citt\u00e0 di Sorami di nome Tomoki Sakurai che fin da piccolo ha sempre avuto lo stesso strano sogno in cui una bellissima ragazza lo tiene per mano per poi scomparire nel cielo facendolo risvegliare in lacrime. Un giorno Tomoki viene invitato dalla sua amica d'infanzia Sohara Mitsuki e da Eishir\u014d Sugata (il leader del club del \"Nuovo Mondo\") a vedere uno strano oggetto in cielo che credano possa essere il nuovo mondo. Tomoki la notte per\u00f2 \u00e8 l'unico che riesce a presentarsi all'appuntamento e prima che Eishir\u014d lo possa fare scappare uno strano oggetto precipita dal cielo. Questo strano oggetto non \u00e8 nient'altro che una bellissima ragazza con le ali. Tomoki dapprima cercher\u00e0 di fuggire ma vista questa creatura in pericolo si getta su di lei e cerca di portarla in salvo. Questa ragazza \u00e8 in realt\u00e0 un Angeloid di nome Ikaros che si lega a Tomoki tramite l'\"Imprinting\" (registrazione) e la catena che ha al collo si avvolge alla mano del ragazzo incredulo. Ikaros si presenta come un Angeloid di classe inferiore che ha il compito di soddisfare qualsiasi desiderio del suo padrone.\nGrazie alla compagnia di Tomoki inizier\u00e0 a sviluppare sempre pi\u00f9 sentimenti umani e grazie a Nimph, il primo Angeloid inviato a portarla indietro, la sua memoria viene sbloccata definitivamente facendole ricordare il suo vero scopo primario. Diverse avventure coinvolgeranno Tomoki ed i suoi amici ed altri Angeloid come Astraea si uniranno al gruppo che piano piano si avviciner\u00e0 a scoprire quale sia la realt\u00e0 nascosta dietro all'esistenza degli Angeloid.\nPersonaggi.\nAngeli.\nSono gli abitanti che vivono nel pianeta invisibile che orbita intorno alla terra. Verso la fine si scopre che essi sono gli esseri pi\u00f9 antichi dell'universo non che i creatori dello stesso. Come gli umani, gli alati si sono evoluti nel corso dei secoli progredendo sempre di pi\u00f9 nel tempo. La loro prima grande scoperta, che fu anche il primo passo che li condusse alla rovina, fu l'immortalit\u00e0. Successivamente essi crearono La Tavola delle Leggi: un dispositivo tecnologico altamente avanzato che ha la forma di un grande pilastro, e se qualcuno vi scriveva sopra qualcosa, ogni suo desiderio si sarebbe esaudito. Gli Alati poterono possedere cos\u00ec tutto ci\u00f2 che volevano. Col proseguire del tempo, tuttavia, essi cominciarono a provare depressione nella loro vita. Vi furono in seguito suicidi di massa, disperati per non trovare pi\u00f9 senso nella loro esistenza. Il popolo degli alati si ridusse cos\u00ec da milioni a circa 10.000 abitanti. Osservando l'esistenza che gli umani facevano sulla terra, iniziarono ad invidiarli, poich\u00e9, a differenza loro, gli alati, non possedevano il dono di sognare. Tutti i superstiti si misero cos\u00ec a dormire in delle capsule che trasfer\u00ec la loro coscienza sulla terra, facendoli rinascere come avatar umani per potere riavere una vita vera.\nManga.\nIl manga, scritto ed illustrato da S\u016b Minazuki ha iniziato la sua serializzazione sul Kadokawa Shoten's Sh\u014dnen Ace il 26 maggio 2007. Il primo tank\u014dbon \u00e8 stato pubblicato il 26 settembre 2007 ed al 26 novembre 2011 in Giappone ne sono stati pubblicati un totale di 13 volumi. Nel corso del Lucca Comics &amp; Games 2011 la divisione Planet Manga di Panini Comics ha annunciato l'edizione italiana del manga per gennaio 2012.\nL'ultimo volume di \"Sora no otoshimono\" \u00e8 il 20 ed \u00e8 stato pubblicato il 25 ottobre 2014 in Italia.\nAnime.\nUn adattamento anime \u00e8 stato realizzato da Anime International Company A.S.T.A. sotto la direzione di Hisashi Sait\u014d ed \u00e8 stato trasmesso per la prima volta in Giappone nell'ottobre del 2009. La sigla iniziale si intitola \"\"Ring My Bell\" ed \u00e8 interpretata da Blue Drops: la voce cantante principale \u00e8 quella di Hitomi Yoshida per gli episodi dal 1 all'11 e per il 13, mentre per il 12 \u00e8 quella della doppiatrice di Ikaros, Saori Hayami. Come sigle di chiusura sono stati utilizzati 13 brani differenti, ciascuno per ogni episodio. L'anime segue gli eventi narrati nei primi 15 capitoli del manga anche se non nello stesso ordine temporale.\nLa prima stagione era inizialmente composta da 14 episodi, tuttavia ne sono stati trasmessi solo 13. Il quattordicesimo mancante, intitolato \"Project Pink - Paradise\"\", \u00e8 stato rimosso per i contenuti troppo spinti per essere trasmessi in televisione e pertanto sarebbe stato pubblicato direttamente in DVD. Tuttavia tale pubblicazione, prevista per il settimo DVD della serie, non \u00e8 avvenuta e al posto di tale episodio \u00e8 stato pubblicato il video del concerto dal vivo dal titolo \"SoraOto live concert \"Seishun Hit Paradise\"\", tenutosi il 20 marzo 2010. Alla fine il 14\u00ba episodio \u00e8 stato allegato come OAV speciale al nono volume del manga pubblicato in Giappone il 9 settembre 2010 (l'edizione regolare del volume senza DVD \u00e8 stata pubblicata il 25 settembre), anche se con presenti pesanti censure.\nNel marzo 2010 \u00e8 stata annunciata la realizzazione di una seconda stagione dell'anime, trasmessa poi dal 1\u00ba ottobre al 17 dicembre 2010.\nNella primavera 2012 si \u00e8 annunciata la produzione di una terza stagione. La sigla di apertura sar\u00e0 sempre interpretata da Blue Drops."}
{"id": "2975816", "revid": "1983214", "url": "https://it.wikipedia.org/wiki?curid=2975816", "title": "Newbury", "text": ""}
{"id": "2975818", "revid": "834", "url": "https://it.wikipedia.org/wiki?curid=2975818", "title": "Massala (Mali)", "text": "Massala \u00e8 un comune rurale del Mali facente parte del circondario di S\u00e9gou, nella regione omonima.\nIl comune \u00e8 composto da 8 nuclei abitati:"}
{"id": "2975821", "revid": "767487", "url": "https://it.wikipedia.org/wiki?curid=2975821", "title": "Tata Matilda e il grande botto", "text": "Tata Matilda e il grande botto (\"Nanny McPhee and the Big Bang\") \u00e8 un film del 2010 diretto da Susanna White, tratto dalla serie di libri \"Tata Matilda\" della scrittrice inglese Christianna Brand, sequel del film \"Nanny McPhee - Tata Matilda\" del 2005.\nTrama.\nLuned\u00ec 19 Giugno 1944, durante la Seconda guerra mondiale, Isabel Green (Maggie Gyllenhaal) cerca di portare avanti la sua fattoria e il suo negozio dopo la difficile separazione dal marito, partito come soldato; a renderle la vita difficile ci pensano la sua anziana e pasticciona aiutante Mrs. Docherty e i suoi tre figli, Norman, Megsie e Vincent; la situazione diventa impossibile con l'arrivo dei cugini di citt\u00e0 Cyril e Celia Gray, due ragazzini spocchiosi e altezzosi mandati dai loro genitori per allontanarli dalla guerra. Una sera, durante un litigio dei ragazzi, si presenta Tata Matilda, che comincia a impartire le proprie lezioni. Si presenta un altro problema nella fattoria quando lo zio Phil, cognato di Isabel e comproprietario della fattoria, ha perso la propria parte nel gioco e, per saldare il debito, cerca in tutti i modi di convincere la cognata a vendere la fattoria: per farlo non esita a ricorrere a mezzi sleali e scorretti, come far scappare i maialini destinati alla vendita, fino a far credere alla famiglia che il padre \u00e8 caduto in guerra.\nSar\u00e0 la fermezza di Norman, il maggiore dei fratelli, a dimostrare la falsit\u00e0 delle sue parole. Aiutato dal cugino Cyril e da Tata Matilda, Norman si reca a Londra per parlare con il padre di Cyril, Lord Gray, membro del Ministero della guerra; intanto Megsie, Celia e Vincent cercano di evitare la firma di Isabel sul contratto di vendita dello zio. Cos\u00ec tra le varie avventure, i bambini apprendono tutte le lezioni di Tata Matilda, che a quel punto si allontana e se ne va. La situazione lascia tutti sorpresi tranne Mrs. Docherty, che ricorda come Tata Matilda odiasse gli addii, rivelando di essere la piccola Aggie della prima pellicola. La famiglia Green correr\u00e0 a fermare Tata Matilda per convincerla a restare, ma il felice ritorno del padre Rory far\u00e0 capire loro che ormai non hanno pi\u00f9 bisogno di lei."}
{"id": "2975824", "revid": "1543377", "url": "https://it.wikipedia.org/wiki?curid=2975824", "title": "N'Gara", "text": "N'Gara \u00e8 un comune rurale del Mali facente parte del circondario di S\u00e9gou, nella regione omonima.\nIl comune \u00e8 composto da 10 nuclei abitati:"}
{"id": "2975826", "revid": "86343", "url": "https://it.wikipedia.org/wiki?curid=2975826", "title": "Ngara", "text": ""}
{"id": "2975832", "revid": "936348", "url": "https://it.wikipedia.org/wiki?curid=2975832", "title": "Tower", "text": ""}
{"id": "2975833", "revid": "486946", "url": "https://it.wikipedia.org/wiki?curid=2975833", "title": "\u05e7", "text": ""}
{"id": "2975842", "revid": "2182759", "url": "https://it.wikipedia.org/wiki?curid=2975842", "title": "Sanjo", "text": "Biografia.\nIl suo regno ebbe inizio nel 1011 terminando poi nel 1016. \nIl suo nome personale era . Era conosciuto anche con altri nomi quali Iyasada-shinn\u014d e Sukesada-shinn\u014d.\nDalla consorte, l'imperatrice Fujiwara no Seishi (\u85e4\u539f\u5a0d\u5b50) (972-1025), prima figlia di Fujiwara no Naritoki (\u85e4\u539f\u6e08\u6642) ebbe:"}
{"id": "2975843", "revid": "28592", "url": "https://it.wikipedia.org/wiki?curid=2975843", "title": "Supremazia del papa", "text": ""}
{"id": "2975845", "revid": "28592", "url": "https://it.wikipedia.org/wiki?curid=2975845", "title": "Supremazia del Papa", "text": ""}
{"id": "2975848", "revid": "28592", "url": "https://it.wikipedia.org/wiki?curid=2975848", "title": "Supremazia papale", "text": ""}
{"id": "2975852", "revid": "1776051", "url": "https://it.wikipedia.org/wiki?curid=2975852", "title": "L\u00e1szl\u00f3 K\u00f6teles", "text": "Carriera.\nNello spareggio contro il Maccabi Haifa per la qualificazione alla Champions League, conclusosi ai calci di rigore, ha parato due tiri dal dichetto. Durante la fase a gironi, invece, ne ha parato un altro a David Luiz del Chelsea."}
{"id": "2975855", "revid": "6923", "url": "https://it.wikipedia.org/wiki?curid=2975855", "title": "Claro (compagnia telefonica)", "text": "Claro \u00e8 un marchio messicano che identifica le attivit\u00e0 di telefonia di Am\u00e9rica M\u00f3vil in America Latina.\nClaro opera in Argentina, Brasile, Cile, Costa Rica, Repubblica Dominicana, El Salvador, Guatemala, Honduras, Giamaica, Nicaragua, Panama, Paraguay, Per\u00f9, Porto Rico e Uruguay, Colombia ed Ecuador.\nIn Brasile fu lanciato nel 2003, dalla fusione dell'operatore ATL (di America Movil) dello stato brasiliano di Rio de Janeiro e di Esp\u00edrito Santo, BCP che serviva l'area metropolitana di S\u00e3o Paulo, Pernambuco, Alagoas, Cear\u00e1, Para\u00edba, Piau\u00ed e Rio Grande do Norte, Americel, che operava ad Acre, Tocantins, Rond\u00f4nia, Goi\u00e1s, Mato Grosso, Mato Grosso do Sul, Tess Celular in alcune aree di S\u00e3o Paulo e Claro Digital (che operava in Rio Grande do Sul).\nClaro nacque in Argentina, Paraguay e Uruguay il 25 marzo 2008 dalla rinomina del marchio CTI M\u00f3vil.\nNelle pi\u00f9 grandi citt\u00e0 di queste tre nazioni forniva comunicazione via UMTS e HSDPA.\nIn Cile arriv\u00f2 il 6 agosto 2006, dopo l'acquisizione di Smartcom PCS.\nFornisce un servizio di GSM/GPRS/EDGE, e dal dicembre 2007 di UMTS/HSDPA.\nCollegamenti esterni.\naltri marchi di telefonia mobile"}
{"id": "2975870", "revid": "1784425", "url": "https://it.wikipedia.org/wiki?curid=2975870", "title": "Odvar Nordli", "text": "Membro del Partito Laburista Norvegese, ha ricoperto la carica di Primo ministro dal 1976 al 1981; precedentemente era stato ministro del secondo governo di Trygve Bratteli."}
{"id": "2975872", "revid": "767487", "url": "https://it.wikipedia.org/wiki?curid=2975872", "title": "Am\u00e9rica M\u00f3vil", "text": "Am\u00e9rica M\u00f3vil \u00e8 un operatore di telefonia mobile messicano, con sede a Citt\u00e0 del Messico; \u00e8 il quarto pi\u00f9 grande operatore del mondo per numero di abbonati (oltre 200 milioni in America centrale e nei Caraibi), e una delle pi\u00f9 grandi imprese dell'America latina. \u00c8 stata fondata nel 2000 dall'imprenditore messicano Carlos Slim Hel\u00fa, indicato da Forbes nell'aprile 2011 come la persona pi\u00f9 ricca del mondo.\nSport.\nDalla stagione 2015 di Formula 1, la Scuderia Ferrari comunica di aver raggiunto un accordo di sponsorizzazione con il gruppo messicano e a presenza dei marchi a esso collegati sar\u00e0 visibile a partire dalla stagione 2015 sulle monoposto della Scuderia, sulla tuta dei piloti ufficiali, Sebastian Vettel e Kimi R\u00e4ikk\u00f6nen, e su quella del collaudatore e terzo pilota Esteban Guti\u00e9rrez, proprio quest'ultimo \u00e8 stato il motivo dell'entrata dell'Am\u00e9rica M\u00f2vil, che da anni sponsorizza il pilota messicano."}
{"id": "2975873", "revid": "54354", "url": "https://it.wikipedia.org/wiki?curid=2975873", "title": "Open standard", "text": ""}
{"id": "2975880", "revid": "767487", "url": "https://it.wikipedia.org/wiki?curid=2975880", "title": "Ramona e Beezus", "text": "Ramona e Beezus (\"Ramona and Beezus\") \u00e8 un film del 2010, basato sul romanzo di Beverly Cleary \"Beezus and Ramona\", diretto da Elizabeth Allen distribuito nelle sale cinematografiche il 23 luglio 2010 negli Stati Uniti.\nTrama.\nLa piccola Ramona ha una vivida immaginazione, un'energia senza limiti ed \u00e8 soggetta a buffi incidenti che fanno rimanere in punta di piedi le persone che incontra. Beatrice \"Beezus\" Quimby \u00e8 una ragazza che deve sopportare le buffonate di sua sorella minore, Ramona Quimby, la quale le ha dato il soprannome Beezus poich\u00e9 non riusciva a dire Beatrice quando ha imparato a parlare. Beezus \u00e8 spesso infastidita o imbarazzata dal comportamento di Ramona. Inoltre nel corso del film cerca di trovare il coraggio di chiedere a Henry, un suo grandissimo amico di cui \u00e8 innamorata, di uscire con lei. Le due sorelle vivono felici in una bella casa, con la sorellina pi\u00f9 piccola e con i genitori. Un brutto giorno il sig. Quimby torna a casa e dice che \u00e8 stato licenziato; siccome non ha pi\u00f9 soldi, vuole vendere la casa. Ma l'insopprimibile senso di divertimento, avventura e malizia di Ramona si riveler\u00e0 utile quando si metter\u00e0 in testa di salvare la casa della sua famiglia prima che sia troppo tardi.\nDistribuzione.\n\"Ramona e Beezus\" \u00e8 uscito nelle sale cinematografiche il 23 luglio 2010, distribuito da 20th Century Fox e Walden Media per 2719 cinema a livello nazionale USA. L'anteprima del film \u00e8 avvenuta a New York il 20 luglio 2010.\nNelle sale italiane, \u00e8 uscito l'11 marzo 2011 con una diffusione limitata (ovvero, \u00e8 stato possibile vederlo solo in alcune regioni d'Italia) e per questo ha incassato, durante il primo fine settimana di programmazione, solo \u20ac 4.460. A livello mondiale, la pellicola ha incassato oltre 27 milioni di dollari.\nColonna sonora.\nAttualmente, vi \u00e8 un solo brano per la colonna sonora del film intitolato \"Live Like There's No Tomorrow\", eseguito dalla band Selena Gomez &amp; The Scene. Il brano \u00e8 stato pubblicato come singolo il 13 luglio 2010. Altre canzoni nel film, che possono essere incluse nella colonna sonora sono anche \"A Place in This World\" di Taylor Swift, \"Say Hey (I love you)\" di Michael Franti &amp; Spearhead, \"Here It Goes Again\" dei OK Go e \"Walking on Sunshine\" delle 78violet."}
{"id": "2975891", "revid": "1705737", "url": "https://it.wikipedia.org/wiki?curid=2975891", "title": "Operazione Granby", "text": "L'operazione Granby \u00e8 l'operazione militare britannica durante la guerra del Golfo nel 1991. Lo scopo di quest'operazione era di fornire appoggio alla difesa dell'Arabia Saudita (operazione Desert Shield) e liberare il Kuwait (operazione Desert Storm) dall'occupazione delle forze armate irachene.\nIl nome di tale operazione militare deriva da John Manner, Marchese di Granby e comandante britannico durante la guerra dei sette anni.\nComandanti.\nEsercito.\nIl comando era situato a Riad e venne dato a:"}
{"id": "2975893", "revid": "118563877", "url": "https://it.wikipedia.org/wiki?curid=2975893", "title": "Psicologia delle masse", "text": "La psicologia delle masse \u00e8 quella branca della psicologia che studia l'influsso dei fenomeni collettivi sul comportamento individuale.\nContesto storico: allargamento della base politica.\nLa Rivoluzione francese e i Moti del '48 hanno scosso la societ\u00e0 europea rivelandosi come simboliche tappe di un lungo processo di rielaborazione della distribuzione del potere.\nI moti della prima met\u00e0 dell'800 ridefiniscono gli equilibri sociali, preparano il terreno per le successive agitazioni, e lasciano la societ\u00e0 in preda agli squilibri. La borghesia elabora le teorie sui diritti naturali degli individui per giustificare la lotta con gli antichi regimi, ma una parte sempre pi\u00f9 consistente delle popolazioni, che si andava versando dalle campagne alle citt\u00e0, se ne appropria generando un moto rivoluzionario che si estende per tutto l'800 e oltre: nascita della Prima Internazionale (1864-1876), movimenti popolari, grandi scioperi, crescita dei sindacati e inserimento dei partiti socialisti nel mondo politico.\nNelle societ\u00e0 occidentali tra il 1880 e il 1920, la proporzione degli individui aventi diritto al voto approssimativamente triplic\u00f2. In Gran Bretagna e negli Stati Uniti il suffragio si estese dal 10-15% al 40-50% della popolazione. Il risultato era che \"sempre pi\u00f9 persone stavano iniziando a pensare alla politica\"\nDi fronte agli esplosivi ideali democratici, la richiesta di partecipazione politica e la crescita dei tumulti per l'affermazione dei 'diritti del lavoro', per la classe dirigente l'uso della forza indiscriminata non era pi\u00f9 sostenibile (come gi\u00e0 dimostrato ampiamente dai disastrosi risultati del \u201cpugno duro\u201d di Luigi XVI durante le prime fasi della rivoluzione francese).\nPer le nuove classi dirigenti, le strategie della legge sociale andavano rielaborate ed adattate alla nuova realt\u00e0.\nFine XIX secolo: nascita della Psicologia delle folle (o delle masse).\nI primi studi di psicologia delle folle sono una conseguenza degli sviluppi a cui andarono incontro le societ\u00e0 dell'Occidente nel corso del XIX secolo, e non \u00e8 un caso che vengano dalla Francia: sia lo psicologo sociale Gustave Le Bon, sia l'amico e collega Gabriel Tarde, appartenevano a quella generazione di borghesia illuminata e stanca di lotte che aveva assistito alla Comune di Parigi (1870) e alla crescita politica del socialismo.\nGustave Le Bon, saggista e positivista francese, con \"La Folla: Studio della mentalit\u00e0 popolare\" (1895), pone le fondamenta della Psicologia delle masse. Il libro ebbe un vasto successo, tradotto in inglese l'anno dopo, ristampato pi\u00f9 volte nei decenni successivi, divenne una sorta di manuale utilizzato per gli studi di psicologia sociale.\nNel libro si spiega come \"l'opinione delle masse\", dopo essere stata soppressa con successo per quasi tutta la storia dell'umanit\u00e0, sia ormai diventata incontenibile.\nFinora gli effetti caotici dell'irrazionalit\u00e0 dell'uomo erano stati contenuti dalla rigida gerarchia sociale e dalla guida dei pochi intelligenti. Ma i tempi stavano portando le masse in politica e vedevano il declino delle gerarchie religiose e sociali..\nNel 1887 il sociologo tedesco Ferdinand T\u00f6nnies in \"Gemeinschaft und Gesellschaft\" (Comunit\u00e0 e Societ\u00e0), descrivendo la rivoluzione in corso d'opera della societ\u00e0 e del mondo delle comunicazioni, aveva indicato nella stampa uno straordinario strumento per la manifattura dell'opinione pubblica, un canale attraverso il quale un gruppo particolare avrebbe potuto \u201cpresentare la propria volont\u00e0 come la razionale volont\u00e0 generale\u201d .\nGabriel Tarde, famoso sociologo e criminologo francese, professore di filosofia moderna al Coll\u00e8ge de France, nel 1901 contraddisse l'amico Le Bon l\u00e0 dove questi considerava preponderante la voce delle masse: la folla era infatti per Tarde \"il gruppo sociale del passato\". Era il pubblico, il \"gruppo sociale del futuro\".\nIl pubblico moderno era un'entit\u00e0 un po' diversa dalla massa: pi\u00f9 ristretta, economicamente superiore, lontano dalla piazza, dalle conversazioni faccia-a-faccia e dal dibattito politico diretto. Si trattava essenzialmente di \"una collettivit\u00e0 spirituale, una dispersione di individui fisicamente separati la cui coesione \u00e8 interamente mentale\".\nGli studi di Le Bon e Tarde arrivarono subito negli Stati Uniti, il cui ordine sociale era travagliato quanto quello europeo. Uno dei primi e maggiori sostenitori di Gustave Le Bon in America fu proprio il presidente Theodore Roosevelt: nel corso della sua presidenza (1901-1908) \"teneva gli scritti del francese sempre a portata di mano\", e fu dopo numerose insistenze del presidente che alla fine i due si incontrarono nel 1914.\nGli sviluppi della psicologia delle masse ai primi del '900.\nRobert Ezra Park,uno dei maggiori sociologi degli Stati Uniti, nel 1904 scrisse \"La folla e il pubblico\". Park portava Le Bon in America e, dopo aver affrontato il tema dello sviluppo dei media, not\u00f2 come l'opinione pubblica stesse diventando sempre meno distinguibile dalla mente delle masse:\n\"la cosiddetta opinione pubblica \u00e8 generalmente niente pi\u00f9 che un semplice impulso collettivo che pu\u00f2 essere manipolato dagli slogan. ... Il giornalismo moderno, che dovrebbe istruire e dirigere l'opinione pubblica riportando e discutendo gli eventi, solitamente si sta rivelando come un semplice meccanismo per controllare l'attenzione della collettivit\u00e0. L'opinione che si viene a formare in questa maniera, ha una forma logicamente simile al giudizio derivato da una percezione irriflessiva: l'opinione si forma direttamente e simultaneamente alla ricezione dell'informazione\u201d\nNel 1908 nasce ufficialmente la Psicologia sociale: gli autori sono lo statunitense Edward A. Ross e il britannico William McDougall (in quell'anno pubblicarono due libri con lo stesso titolo, \"Social Psychology\"). Nel libro di Ross si rende noto come i nuovi media abbiano la facolt\u00e0, senza precedenti nella storia dell'uomo, di \"annichilire lo spazio\", e di rendere possibile l'uniformit\u00e0 della moderna opinione pubblica:\n\"La presenza non \u00e8 essenziale per la suggestione della massa. Il contatto mentale non \u00e8 pi\u00f9 vincolato dalla prossimit\u00e0 fisica... I nostri espedienti annullano lo spazio, rendono uno shock quasi simultaneo. Un vasto pubblico condivide la stessa rabbia, allarmi, entusiasmi e orrori. Quindi, quando una parte della massa viene a conoscenza dei sentimenti della restante parte, le sensazioni si generalizzano e si intensificano.\"\nNello stesso anno Graham Wallas, prestigioso docente di Harvard ed insegnante, tra gli altri, del giovane Walter Lippman, pubblic\u00f2 \"Human Nature in Politics\":\n\"Chiunque cerchi di basare il suo pensiero politico su di un riesame del funzionamento della natura umana, deve iniziare col tentare di superare la tendenza alla sopravvalutazione delle facolt\u00e0 intellettive della razza umana [...]\nPossiamo assumere che ogni azione umana \u00e8 il risultato di un processo intellettuale, attraverso il quale l'uomo prima pensa ad un fine desiderato e dopo calcola gli strumenti attraverso i quali quell'obbiettivo pu\u00f2 essere raggiunto. [...]\nL'empirica arte della politica consiste largamente nella creazione di opinioni, nel deliberato sfruttamento delle inferenze subconsce e non-razionali\""}
{"id": "2975895", "revid": "496444", "url": "https://it.wikipedia.org/wiki?curid=2975895", "title": "Nancy Lagat", "text": ""}
{"id": "2975896", "revid": "118834", "url": "https://it.wikipedia.org/wiki?curid=2975896", "title": "Lavieri Editrice", "text": ""}
{"id": "2975898", "revid": "1005847", "url": "https://it.wikipedia.org/wiki?curid=2975898", "title": "Elezioni parlamentari in Slovacchia del 2010", "text": "Le elezioni parlamentari in Slovacchia del 2010 si tennero il 12 giugno per il rinnovo del Consiglio nazionale. In seguito all'esito elettorale, Iveta Radi\u010dov\u00e1, espressione dell'Unione Democratica e Cristiana Slovacca - Partito Democratico, divenne Presidente del Governo."}
{"id": "2975899", "revid": "599013", "url": "https://it.wikipedia.org/wiki?curid=2975899", "title": "\u017deljko Ze\u010devi\u0107", "text": "Carriera.\nNel 1999-2000 subentra a Gaetano Russo alla guida del CUS Catania, che conduce alla salvezza dopo i play-out contro Matera e Anguillara.\nNel 2001-02 ritorna sulla panchina della squadra universitaria, intanto scesa in Serie C1. L'inizio promettente (l'obiettivo erano i play-off) viene vanificato dalla crisi societaria, che porta all'addio di vari giocatori. Lo stesso Ze\u010devi\u0107 \u00e8 esonerato e poi richiamato e la squadra, alla fine, retrocede in Serie C2.\nNel 2021 allena la Nazionale della che conquista la qualificazione all'AfroBasket 2021, dopo il quarto posto ai campionati africani Under-18 2020."}
{"id": "2975904", "revid": "107754468", "url": "https://it.wikipedia.org/wiki?curid=2975904", "title": "Pierre de Guibours", "text": "Biografia.\nEntrato nell'ordine degli Agostiniani il 31 marzo 1644, dedic\u00f2 la propria intera vita agli studi genealogici, pubblicando:\nIl lavoro fu ripreso e continuato da due confratelli di Guibours, Fran\u00e7ois Baffard e Paul Lucas, che pubblicarono il primo ed il secondo volume della terza edizione nel 1726; tale edizione si componeva di nove volumi in folio, costituendo una storia genealogica e cronologica della Casa reale francese, dei Pari, dei Marescialli di Francia, dei Grand'Ufficiali della Corona e della Casa reale, oltre che delle pi\u00f9 antiche casate del Paese."}
{"id": "2975912", "revid": "287204", "url": "https://it.wikipedia.org/wiki?curid=2975912", "title": "Aleksander Rajcevic", "text": ""}
{"id": "2975913", "revid": "287204", "url": "https://it.wikipedia.org/wiki?curid=2975913", "title": "Marcos Caceres", "text": ""}
{"id": "2975918", "revid": "287204", "url": "https://it.wikipedia.org/wiki?curid=2975918", "title": "Antolin Alcaraz", "text": ""}
{"id": "2975921", "revid": "287204", "url": "https://it.wikipedia.org/wiki?curid=2975921", "title": "Nestor Ortigoza", "text": ""}
{"id": "2975922", "revid": "287204", "url": "https://it.wikipedia.org/wiki?curid=2975922", "title": "Osvaldo Martinez", "text": ""}
{"id": "2975925", "revid": "767487", "url": "https://it.wikipedia.org/wiki?curid=2975925", "title": "Arcabas", "text": "Biografia.\nDi madre tedesca e di padre francese, Arcabas trascorre l'infanzia a Metz. Durante la Seconda guerra mondiale viene arruolato nell'esercito tedesco, ma riesce a disertare e a rifugiarsi a Parigi, dove frequenta l\"'\u00c9cole nationale sup\u00e9rieure des beaux-arts\" e si diploma nel 1949.\nDal 1986 fino alla morte ha vissuto a Saint-Pierre-de-Chartreuse, in Is\u00e8re.\nL'insegnamento.\nNel 1950 inizia a insegnare presso l\"'Ecole des arts d\u00e9coratifs\" di Grenoble, dove nel 1960 ottiene la cattedra di pittura, che mantiene fino al 1969.\nDal 1969 al 1972 \u00e8 stato \"artista invitato\" dal Consiglio Nazionale della Arti del Canada, e professore presso l'Universit\u00e0 di Ottawa, dove ha creato l'\"Atelier collectif exp\u00e9rimental\".\nTorna in Francia, dove fonda l'atelier di arti plastiche \"Eloge de la Main\" a Grenoble.\nLa produzione artistica.\nLa sua opera principale sono le decorazioni nella chiesa di Saint-Hugues-de-Chartreuse, che inizi\u00f2 a realizzare nel 1953. Dal 1984 la chiesa \u00e8 diventata \"Museo Dipartimentale di Arte Sacra\" e racchiude una porzione significativa delle opere di Arcabas.\nArcabas ha usato varie tecniche artistiche: scultura, incisione, arazzo, mosaico, le vetrate, ma la sua tecnica principale \u00e8 la pittura. La sua fonte principale d'ispirazione \u00e8 la Bibbia e il suo campo artistico di espressione \u00e8 l'arte sacra.\nHa ricevuto numerose richieste da parte del governo francese e di diverse istituzioni religiose. Le sue opere si trovano in Francia, Germania, Messico, Italia, Canada, Stati Uniti, in diversi musei (museo di Grenoble, Biblioth\u00e8que Nationale di Parigi, museo di Cuernavaca in Messico) e molteplici collezioni private.\nL'opera di Arcabas si segnala per l'inserimento di temi e figure profane all'interno dei cicli religiosi e per l'uso esuberante del colore, che sembra quasi aggredire l'occhio e per la presenza del colore oro, legato alla tradizione dell'arte sacra europea.\nDal 1961 al 1972 ha lavorato anche nel teatro come scenografo."}
{"id": "2975928", "revid": "599013", "url": "https://it.wikipedia.org/wiki?curid=2975928", "title": "K\u00f4ji Suzuki", "text": ""}
{"id": "2975931", "revid": "125901053", "url": "https://it.wikipedia.org/wiki?curid=2975931", "title": "Casa Cecilia", "text": "Casa Cecilia \u00e8 una serie televisiva italiana di Lidia Ravera ed Emanuele Vacchetto, diretta da Vittorio De Sisti, con protagonisti Delia Scala e Giancarlo Dettori, innovativa per i temi trattati e il linguaggio utilizzato. \nProduzione.\nAnd\u00f2 in onda su Raiuno per tre stagioni in prima serata: nel 1982, nel 1983 con il titolo \"Casa Cecilia (un anno dopo) e\" nel 1987 con il titolo \"Casa Cecilia (Anno 3\u00b0\").\nLa prima puntata fu trasmessa mercoled\u00ec 3 marzo 1982, l'ultima il 17 giugno 1987. La prima serie si componeva di 6 episodi, la seconda e la terza di 7. La seconda serie si distinse dalle altre per una particolarit\u00e0: dopo la messa in onda dell'episodio, prevedeva anche un'appendice, \"La posta di Casa Cecilia,\" in cui Delia Scala leggeva e rispondeva ad alcune lettere inviate da telespettatori, che le rivolgevano domande riguardanti la vita familiare.\nLe serie sono state replicate da TV2000 dal 30 luglio al 24 agosto 2012, dal luned\u00ed al venerd\u00ec in prima serata e poi riproposte dal 10 settembre 2020 su Rai1 a cadenza settimanale durante la fascia notturna, solo le prime due stagioni, fino al 3 dicembre 2020, e ripreso dal 14 gennaio 2021, con la terza stagione, sempre nella fascia notturna, fino al 25 febbraio 2021.\nDescrizione.\nLa serie ha per protagonista la famiglia Tanzi: il capofamiglia, Aldo Tanzi (Giancarlo Dettori), \u00e8 uno scrittore di gialli non proprio di successo, la moglie, Cecilia (Delia Scala), \u00e8 un'affermata dentista. La coppia ha tre figli di et\u00e0 e caratteri differenti: Terry (Stefania Graziosi), Ugo (Davide Lepore) e Gabriele (Claudio Mazzenga), e si trova quotidianamente alle prese con i problemi di coppia e quelli adolescenziali dei figli.\nGuest-star apparse nella serie.\nOgni puntata della serie prevedeva solitamente la presenza di qualche guest-star. Tra queste, figurano (in ordine alfabetico):\nSigle.\nVanno ricordate le sigle iniziali e finali delle tre stagioni diverse, realizzate a cartoni animati.\nNella prima stagione la sigla animata \u00e8 stata realizzata da Giuliana Serano e Giorgio Castrovillari, con la musica eseguita da Paolo Casa. Nella seconda stagione, invece, venne realizzata da Francesco Maurizio Guido in arte Gibba e Lello Fantasia, che quest'ultimo realizza solo la terza stagione, mentre la sigla intitolato: \"Day After Day\", eseguito da Pippo Caruso in due distinte versioni, la sigla di apertura eseguito in modo strumentale accompagnato dal sassofono e dalla chitarra elettrica, mentre in sigla di chiusura in versione cantata. Infine nella terza stagione eseguito da Guido e Maurizio De Angelis, che nella sigla di apertura venne suonato in modo breve, mentre in quello di chiusura in modo estesa."}
{"id": "2975934", "revid": "712828", "url": "https://it.wikipedia.org/wiki?curid=2975934", "title": "Capitano Silver", "text": ""}
{"id": "2975939", "revid": "712828", "url": "https://it.wikipedia.org/wiki?curid=2975939", "title": "Ottone (personaggio)", "text": ""}
{"id": "2975941", "revid": "339392", "url": "https://it.wikipedia.org/wiki?curid=2975941", "title": "Citt\u00e0 dell'Ovest", "text": ""}
{"id": "2975943", "revid": "767487", "url": "https://it.wikipedia.org/wiki?curid=2975943", "title": "Pensionario", "text": "Per pensionario si intende un'importante carica politica, presente nella Repubblica delle Sette Province Unite, che deve il suo nome al salario, o \"pensione\", che ricevevano durante il loro incarico\nInizialmente erano noti come \"avvocati\". La carica nacque nelle Fiandre. I primi pensionari in Olanda sono stati quelli di Dordrecht (1468) e di Haarlem (1478). Essi gestivano gli affari legali della citt\u00e0 ed erano segretari dell'assemblea cittadina, nonch\u00e9 rappresentanti e portavoce di essa durante le riunioni degli Stati provinciali. La carica del pensionario era permanente e godeva di notevole autorit\u00e0.\nVeniva eletto fra le classi dell'alta borghesia, quindi i mercanti, che, nella repubblica, ebbero grande influenza, dato che lo stato era la maggiore potenza mondiale riguardo ai commerci a quei tempi. La sua importanza crebbe parecchio nel periodo della rivolta del 1572, e ancor di dal 1586 al 1619, quando John van Oldenbarneveldt fu in carica. L'avvocato elaborava e introduceva tutte le risoluzioni, poneva fine ai dibattiti e contava i voti nell'assemblea provinciale. Quando esso non era in seduta, il pensionario era un membro permanente del collegio dei consiglieri deputati che gestivano l'amministrazione. Era ministro della giustizia e della finanza.\nOgni corrispondenza passava fra le sue mani ed era capo e portavoce della deputazione, oltre a rappresentare la provincia negli Stati Generali dell\u2019Aia. La gestione degli affari esteri, in particolare, era affidata quasi completamente a lui.\nDopo l'esecuzione di Oldenbarneveldt, un nuovo incarico, occupabile per soli cinque anni, fu stabilita al suo posto con titolo di \"Raad-Pensionaris\" o \"pensionario del Concilio\", pi\u00f9 semplicemente e frequentemente chiamato gran pensionario. I primi che occuparono questa carica furono Anthony Duyck, Jacob Cats e Adrian Pauw, che governarono contemporaneamente agli statolder Federico Enrico e Guglielmo II di Orange doverono subire la diminuzione del loro potere, ma nel primo periodo di assenza degli statolder, (1650\u20131672) i grandi pensionari divennero ancora pi\u00f9 influenti dello stesso Oldenbarneveldt, dal momento che non c'era principe di Orange che occupava l'incarico di statolder, e di ammiraglio e generale dell'Unione. Dal 1653 al 1672 Johan de Witt, eletto due volte, ha reso la carica di \"gran pensionario di Olanda\" famosa in eterno ai tempi delle guerre contro l'Inghilterra. Il pi\u00f9 conosciuto dei suoi successori \u00e8 stato Anthony Heinsius, che fu pensionario dal 1688 fino alla sua morte, nel 1720. Era amico intimo di Guglielmo III d'Inghilterra, e dopo il decesso del sovrano continu\u00f2 a svolgere le proprie mansioni nel periodo di assenza di statolder. La carica \u00e8 stata abolita dopo la conquista dei Paesi Bassi da parte dei francesi nel 1795."}
{"id": "2975945", "revid": "125485858", "url": "https://it.wikipedia.org/wiki?curid=2975945", "title": "Eric Carle", "text": "Biografia.\nCarle divenne noto principalmente per il suo libro \"Il piccolo Bruco Maisazio \"(titolo originale \"The Very Hungry Caterpillar\") che tradotto in 62 lingue (in italiano da Glauco Arneri) ha venduto ben 46 milioni di copie. A partire dalla sua prima pubblicazione nel 1969, Eric Carle illustr\u00f2 oltre 70 libri divenuti bestseller, molti dei quali scritti da lui stesso, per un totale di circa 145 milioni di copie vendute in tutto il mondo.\nFu il fondatore, insieme alla moglie, del \"The Eric Carle Museum of Picture Book Art\".\nTitolare di un blog su internet per anni, mor\u00ec nel maggio del 2021, ultranovantenne. Lasci\u00f2 due figli: un maschio e una femmina."}
{"id": "2975947", "revid": "119786150", "url": "https://it.wikipedia.org/wiki?curid=2975947", "title": "La libreria del mistero", "text": "La libreria del mistero (\"Mystery Woman\") \u00e8 una serie statunitense di film per la televisione andati in onda su Hallmark Channel tra il 2003 e il 2007.\nTrama.\nNel primo episodio la protagonista, Samantha Kinsey, eredita una libreria specializzata in letteratura gialla. La sua passione per questo genere la porta a voler risolvere alcuni misteri in cui si imbatter\u00e0, insieme a Ian Philby, un uomo che lavora per lei e condivide il suo interesse per l'investigazione."}
{"id": "2975950", "revid": "518050", "url": "https://it.wikipedia.org/wiki?curid=2975950", "title": "Jean-Marie Pirot", "text": ""}
{"id": "2975958", "revid": "119786198", "url": "https://it.wikipedia.org/wiki?curid=2975958", "title": "Episodi de La libreria del mistero", "text": "La serie televisiva La libreria del mistero \u00e8 composta da 11 episodi.\nSegreti e nostalgie.\nTrama.\nAltri interpreti: David Naughton, John Getz, Ellen Greene, Tina Lifford, Brad Rowe, James Intveld.\nPremonizioni.\nTrama.\nAltri interpreti: Georg Stanford Brown, Charles Shaughnessy, Felicia Day, Lisa Dean Ryan, Allison Smith, Bess Meyer, Bellamy Young, Christopher Cousins, Scott Grimes, Ylfa Edelstein, Tess Drake.\nChi \u00e8 stato?\nTrama.\nAltri interpreti: William Katt (Fiske), Jamie Elman, Eddie Mills, Sheree Wilson, A.J. Trauth, Ada Maris.\nA prima vista.\nTrama.\nAltri interpreti: Eyal Podell, Kathryn Harrold, Christine Lakin, John Aprea, Michael Cole, Charlie Schlatter, Scott Michael Campbell, Sean Moran, Mark Lacy.\nLibri, ricatti e biberon.\nTrama.\nAltri interpreti: Vicki Davis (Suzi), Richard Lee Jackson (Johnny), Christopher Curry (Jackson Chandler), Travis Schuldt (Evan Chandler), David Chokachi (Dave), Ray Proscia (Ben), Alex Paez (Ortiz), Pamela Dunlap (Mrs. Marris), Sean Whalen (Jake Cowlings), Tom Bresnahan (Stan Ferrone), Ron Michaelson (Motel Manager), Patricia Gebhard (Mrs. Jones), Tom Hallick (Doctor Reynolds), David S. Cass Sr. (Limbo Man), Kyle Barker (Baby Josh), Julian Barker (Baby Josh), Adrian Barker (Baby Josh), Lance Patrick.\nPiccoli semplici indizi.\nTrama.\nAltri interpreti: John Ratzenberger, Raymond J. Barry, Tina Lifford, Candy Clark, Ed O'Ross, David Lascher, David Spielberg.\nLe ombre.\nTrama.\nAltri interpreti: Malachi Throne (Alexsandr), Michael Ensign (Yuri Slipchenko), Arye Gross (Jonathan Stansfield), Brandon Keener (Wes Bosworth), Diane Robin (Mary Hofstedter), Nina Mann (Lydia Cranston), Alejandro Furth (Mike), Shane Callahan (Rookie Cop), Andre Ware, Michele Spears (medico), Baadja-Lyne Odums (infermiera), Chris Farah (infermiera), Norm Lewis (medico), Don Swayze (Bishop), Eugene Lee (Ned Campbell), Boo Arnold, Joe Souza, Tricia Gilfone, Yvette Brooks, Keith P. Scott."}
{"id": "2975964", "revid": "287204", "url": "https://it.wikipedia.org/wiki?curid=2975964", "title": "Il nemico dei Vor", "text": "Il nemico dei Vor (\"Brothers in Arm\") \u00e8 un romanzo di fantascienza del 1989 della scrittrice statunitense Lois McMaster Bujold. Pubblicato in Italia nel 1994, appartiene al \"ciclo dei Vor\".\nTrama.\nLa flotta dei Liberi Mercenari Dendari \u00e8 sulla Terra per procedere alle riparazioni delle astronavi ed alla cura ed al riposo dei soldati dopo le ultime avventure.\nMiles Vorkosigan si deve presentare a rapporto nell'ambasciata di Barrayar per avere nuovi ordini e soprattutto il pagamento dei compensi dei suoi mercenari.\nGli ordini dal comando vengono manipolati ed il suo diretto superiore \u00e8 originario del pianeta Komarr a suo tempo sottomesso dal padre di Miles, Aral Vorkosigan.\nInoltre la doppia personalit\u00e0 di Miles gli giocher\u00e0 un brutto scherzo, o ce ne sono veramente due di lui? "}
{"id": "2975981", "revid": "339392", "url": "https://it.wikipedia.org/wiki?curid=2975981", "title": "Muscle Tower", "text": ""}
{"id": "2975983", "revid": "712828", "url": "https://it.wikipedia.org/wiki?curid=2975983", "title": "Ninja Murasaki", "text": ""}
{"id": "2975985", "revid": "339392", "url": "https://it.wikipedia.org/wiki?curid=2975985", "title": "Villaggio Jingle", "text": ""}
{"id": "2975988", "revid": "1305772", "url": "https://it.wikipedia.org/wiki?curid=2975988", "title": "Polperro", "text": "Polperro (in lingua cornica: \"Porthpyra\") \u00e8 un villaggio antico di pescatori (e meta turistica) della costa sud-orientale della Cornovaglia, situato lungo il corso del \"fiume Pol\" e facente parte della parrocchia di Lansallos, distretto di Caradon, dell'Inghilterra sud-occidentale.\nGeografia fisica.\nPolperro si trova a circa 11\u00a0km ad est di Fowey e a circa 6\u00a0km ad ovest dalla nota localit\u00e0 turistica di Looe e a circa 40\u00a0km ad ovest dalla citt\u00e0 portuale di Plymouth.\nStoria.\nOrigini del nome.\nIl termine deriva, oltre che dal nome del \"fiume Pol\" anche dal termine cornico \"Porthpyra\", che significa \u00ab porto di Pyra \u00bb, in cui \"Pyra\" sarebbe un nome di persona.\nFondazione.\nPolperro era in origine sotto la giurisdizione del maniero di \"Raphael\", menzionato anche nel \u00ab Domesday Book \u00bb.\nPolperro e i contrabbandieri.\nA partire dal XII secolo, la localit\u00e0 ebbe un forte sviluppo come cittadina portuale, e, parallelamente a ci\u00f2, si svilupp\u00f2 anche il contrabbando di merci quali brandy, t\u00e8, tabacco, ecc.\nIl contrabbando raggiunse il proprio apice nel XVIII secolo. Uno dei contrabbandieri pi\u00f9 famosi legati a Polperro fu un ebraico certo \"Zephaniah Job\" (1749 \u2013 1822).\nEconomia.\nPesca.\nLa tradizionale attivit\u00e0 di sostentamento degli abitanti di Polperro \u00e8, sin dal XIII secolo, la pesca;\nTurismo.\nIl turismo \u00e8 diventata l'attivit\u00e0 principale di Polperro a partire dal XX secolo: nell'estate del 1970, il villaggio fu visitato da 25.000 persone;"}
{"id": "2975989", "revid": "287204", "url": "https://it.wikipedia.org/wiki?curid=2975989", "title": "Leonardo Ulloa", "text": "Carriera.\nClub.\nPrima di trasferirsi al Castell\u00f3n, nel 2008, vince la Copa Sudamericana 2007 con la maglia dell'Arsenal Sarand\u00ec.\nNel 2010 viene acquistato dall'Almer\u00eda, club con cui \u00e8 retrocesso al termine della stagione 2010-2011. L'anno successivo, in Segunda Division, si \u00e8 aggiudicato il titolo di capocannoniere con 28 reti.\nNel gennaio del 2013 si trasferisce al Brighton &amp; Hove Albion, in Inghilterra.\nIl 22 luglio 2014 viene acquistato dal Leicester City, compagine neopromossa in Premier League.Nella prima stagione d\u00e0 un importante contributo alla salvezza del club con 37 presenze e 11 gol. Nella stagione 2015-16 trova meno spazio da titolare, ma si rende molto importante soprattutto con il suo apporto nel finale di campionato. Segna il primo gol stagionale il 21 novembre 2015 contro il Newcastle in trasferta. Il 24 aprile 2016 segna una doppietta nella vittoria per 4 a 0 contro lo Swansea City al King Power Stadium.\nIl 2 maggio 2016 il Leicester - complice il pareggio ottenuto dal Tottenham contro il Chelsea - si laurea campione d'Inghilterra per la prima volta nella storia.\nIl 29 gennaio 2018, a distanza di tre anni e mezzo dall'ultima esperienza, il Brighton &amp; Hove Albion annuncia il ritorno in prestito fino al termine della stagione dell'attaccante argentino proveniente dal Leicester City\nStatistiche.\nPresenze e reti nei club.\n\"Statistiche aggiornate al 4 maggio 2021\""}
{"id": "2975990", "revid": "1543377", "url": "https://it.wikipedia.org/wiki?curid=2975990", "title": "Silvana Lazzarino", "text": "\u00c8 stata una delle pi\u00f9 grandi giocatrici italiane del secondo dopoguerra. Fu semifinalista agli Internazionali di Francia 1954 e due volte semifinalista agli Internazionali d'Italia (1954 e 1957). Al Foro Italico si \u00e8 classificata altre quattro volte nelle prime otto, nel singolare ed \u00e8 giunta cinque volte in finale nel doppio, in coppia con Lea Pericoli. \u00c8 stata undici volte campionessa d'Italia (7 volte nel singolare, due nel doppio con Lea Pericoli e due nel doppio misto con Giorgio Fachini e Orlando Sirola). Lazzarino ha giocato otto incontri in Fed Cup dal 1963, vincendone 5, di cui 1 (perso) in singolare e 7 in doppio con due sole sconfitte.\nBiografia.\nSilvana Lazzarino nasce a Roma e si avvicina allo sport nella Societ\u00e0 Ginnastica Roma, di Via del Muro Torto, dove il padre \u00e8 istruttore. Inizia a giocare a tennis tirando contro le Mura aureliane; si iscrive poi al Tennis Club Parioli. \nCarriera.\nGi\u00e0 rivelatasi nell'attivit\u00e0 giovanile nei campionati di terza categoria del 1947, vince i campionati di seconda nel 1951 e quattro titoli assoluti juniores consecutivi dal 1948 al 1951. Nel 1951 \u00e8 finalista al torneo juniores di Wimbledon. Nel 1952 \u00e8 campionessa d'Italia assoluta nel singolare e nel misto, con Giorgio Fachini.\nL'anno dopo raggiunge i quarti di finale agli Internazionali d'Italia. A Parigi, agli Internazionali di Francia \u00e8 testa di serie n. 14 e si conferma tra le prime sedici, raggiungendo gli ottavi di finale. Nel doppio, in coppia con Nicla Migliori, \u00e8 testa di serie n. 4 e raggiunge le semifinali. Nel misto, con Marcello Del Bello si ferma al secondo turno. A fine anno, \u00e8 campionessa d'Italia nel singolare.\nIl 1954 \u00e8, forse, il suo anno migliore. A soli ventuno anni, vince il Torneo di Monte Carlo, battendo la francese Jacqueline Kermina. Raggiunge le semifinali nel singolare agli Internazionali d'Italia ed \u00e8 ammessa come testa di serie n. 4 agli Internazionali di Francia. \u00c8 semifinalista anche a Parigi arrendendosi soltanto alla fuoriclasse americana Maureen Connolly, imbattuta da sette tornei slam e prima donna a conquistare il Grande Slam, l'anno precedente. La Connolly vincer\u00e0 anche quel torneo. Con questa impresa Lazzarino \u00e8 una delle poche tenniste italiane ad aver raggiunto una semifinale in un torneo del Grande Slam, dopo Maud Rosenbaum (U.S. National Championships 1930) e Annalisa Bossi (Internazionali di Francia 1949). Francesca Schiavone, nel 2010, riusc\u00ec a eguagliare e poi migliorare tale impresa solo dopo cinquantasei anni, vincendo il torneo di Parigi; Flavia Pennetta e Roberta Vinci ripeteranno l'impresa agli US Open 2014. Nello stesso 1954, nel doppio, Lazzarino si ferma al primo turno, in coppia con Nicla Migliori. Nel misto, con Mario Belardinelli, al terzo. Il doppio Lazzarino-Migliori si rif\u00e0 sull'erba di Wimbledon, entrando tra le prime otto.\nLazzarino \u00e8 campionessa d'Italia, nel singolare, sia nel 1954 che nel 1956. Nel 1957 raggiunge nuovamente le semifinali agli Internazionali d'Italia. \u00c8 testa di serie n. 7 agli Internazionali di Francia ma si ferma al secondo turno; nel doppio, raggiunge la semifinale con Annelies Ullstein Bellani. Si conferma campionessa d'Italia nel singolare.\nL'anno dopo entra tra le prime otto agli Internazionali d'Italia. \u00c8 testa di serie n. 11 agli Internazionali di Francia e si ferma al secondo turno. A Parigi, debutta il doppio Pericoli-Lazzarino che raggiunge i quarti di finale.\nNel 1959, Lazzarino raggiunge i quarti di finale agli Internazionali d'Italia. \u00c8 testa di serie n. 14 agli Internazionali di Francia e perde dalla brasiliana Maria Bueno, dopo essere entrata tra le prime sedici. Nel doppio, raggiunge il terzo turno con Lucia Bassi. \u00c8 campionessa d'Italia nel singolare e nel misto, con Orlando Sirola.\nNel 1960, raggiunge ancora una volta i quarti di finale agli Internazionali d'Italia, risultando tra le prime otto, in questo torneo, per la sesta volta in sette anni. \u00c8 testa di serie n. 11, agli Internazionali di Francia e si conferma tra le prime sedici giocatrici del mondo, sulla terra battuta, raggiungendo gli ottavi di finale, quando, in vantaggio 5-4 al terzo set, si ritira contro Doris Hart, che poi vince il torneo. Nel doppio, raggiunge i quarti di finale con Lucia Bassi. Al torneo di Wimbledon, raggiunge i quarti di finale nel doppio femminile, in coppia con Lea Pericoli, che diviene la sua partner abituale. \u00c8 campionessa d'Italia nel singolare e, con Lea Pericoli, anche di doppio.\nLazzarino non gioca a Roma, nel 1961. A Parigi perde al terzo turno contro Ann Haydon-Jones che poi vince il torneo. Raggiunge il terzo turno anche nel doppio, in coppia con Lucia Bassi. A Wimbledon, raggiunge il terzo turno nel doppio, in coppia con Lea Pericoli.\nL'anno dopo, partecipa agli Internazionali d'Italia e raggiunge la sua prima finale nel doppio, con Lea Pericoli; le due italiane sono sconfitte da Maria Bueno e Darlene Hard. A Parigi, la Lazzarino si ferma ai sedicesimi di finale; nel doppio, con la Pericoli (sono testa di serie n. 4), raggiunge i quarti di finale. A Wimbledon, si ferma al terzo turno, nel doppio, sempre con la Pericoli. In ottobre si laurea campionessa italiana, agli \u201cassoluti\u201d, nel doppio (sesto titolo), con la Pericoli.\nAgli Internazionali d'Italia del 1963, Silvana Lazzarino disputa un'altra finale nel doppio femminile, in coppia con Lea Pericoli (nuova sconfitta contro Margaret Smith Court e Robyn Ebbern). A Parigi, nel singolare, \u00e8 testa di serie n. 16 agli Internazionali di Francia e raggiunge il secondo turno, sempre in coppia con Lea Pericoli.\nNel marzo del 1964, il doppio Pericoli-Lazzarino vince il Torneo di Monte Carlo e poi disputa ancora una sfortunata finale, agli Internazionali d'Italia, contro due fuoriclasse come Margaret Court e Lesley Turner. Al Roland Garros, si ferma ai sedicesimi di finale, ancora contro Margaret Court che poi vince il torneo. Il doppio Pericoli-Lazzarino cede soltanto in semifinale, ma anche in questo caso contro le future vincitrici Margaret Court e Lesley Turner.\nNuova vittoria al Torneo di Monte Carlo del 1965, invece, per il doppio Pericoli-Lazzarino e quarta finale persa consecutiva, agli Internazionali d'Italia, da parte delle sudafricane Schacht-Van Zyl ma, stavolta, soltanto 12-10 al terzo set. A Wimbledon, nel doppio, Pericoli-Lazzarino sono eliminate al secondo turno.\nNell'aprile del 1966, il doppio Pericoli-Lazzarino vince per la terza volta consecutiva il Torneo di Monte Carlo. A Wimbledon, sono sconfitte al primo turno. Si rifanno vincendo i Campionati assoluti.\nA Monte Carlo, nel 1967, dopo tre finali vinte consecutivamente, il doppio Pericoli-Lazzarino \u00e8 sconfitto in finale. Stesso risultato agli Internazionali d'Italia, dove raggiunge la finale per la quinta volta. Successivamente, Silvana Lazzarino dirada l'attivit\u00e0 agonistica, che lascia definitivamente a trentasette anni, nel 1970, dopo un'altra sfortunata finale nel doppio al Torneo di Montecarlo.\nCaratteristiche tecniche.\nIn una intervista alla Gazzetta dello Sport, Lazzarino si definisce \"una \"scugnizza\"\" in un tennis dove ancora prevalevano le doti naturali e il puro talento; mentre l'intervistatore la ha definita \"tutto pepe e dal gioco aggressivo\". Nel doppio, le sue doti atletiche a la velocit\u00e0 negli spostamenti erano assolutamente complementari alla capacit\u00e0 di giocare sotto rete di Lea Pericoli."}
{"id": "2975996", "revid": "161273", "url": "https://it.wikipedia.org/wiki?curid=2975996", "title": "C/2010 J1 Boattini", "text": "C/2010 J1 (Boattini) \u00e8 la quattordicesima cometa scoperta dall'astronomo italiano Andrea Boattini nel corso del programma osservativo Catalina Sky Survey: si tratta di una cometa non periodica perch\u00e9 il suo periodo eccede, anche se di poco, il limite convenzionale che separa le comete periodiche da quelle non periodiche."}
{"id": "2975997", "revid": "106908", "url": "https://it.wikipedia.org/wiki?curid=2975997", "title": "Ichij\u014d", "text": "Biografia.\nFiglio dell'imperatore En'y\u016b e della sorella di Fujiwara no Michitaka e Michinaga il suo regno ebbe inizio nel 986 terminando poi nel 1011. Il suo nome personale era .\nFra le sue consorti Fujiwara no Teishi (\u85e4\u539f\u5b9a\u5b50) (977-1001), la prima figlia di Fujiwara no Michitaka (\u85e4\u539f\u9053\u9686) da cui ebbe:\nAltra sua celebre consorte fu Fujiwara no Sh\u014dshi (\u85e4\u539f\u5f70\u5b50) (988-1074), la figlia di Fujiwara no Michinaga (\u85e4\u539f\u9053\u9577) da cui ebbe:"}
{"id": "2975999", "revid": "120818550", "url": "https://it.wikipedia.org/wiki?curid=2975999", "title": "Sayaji Rao Gaekwad III", "text": "Biografia.\nI primi anni.\nSayajirao nacque a Kavlana l'11 marzo 1863 col nome di Gopalrao Gaekwad, figlio secondogenito di Kashirao Bhikajirao [Dada Sahib] Gaekwad (1832\u20131877) e di Akhand Soubhagyavati Ummabai Sahib. Il ramo a cui apparteneva era un ramo collaterale della famiglia reale e discendeva da un matrimonio morganatico del primo Raja di Baroda e come tale egli non era previsto nella successione al trono.\nLa questione della successione.\nA seguito della morte di Khanderao Gaekwad (1828\u20131870), maharaja molto popolare e benvoluto a Baroda, nel 1870, era prevista la successione di suo fratello Malharrao (1831\u20131882). Malharrao, invece, venne accusato dell'omicidio del fratello, venne arrestato e venne posto in prigione. Dal momento che la vedova di Khanderao, Maharani Jamnabai (1853\u20131898), era nuovamente incinta di un figlio nato postumo, il successore sarebbe stato deciso dal sesso del nascituro. Il bambino che nacque si dimostr\u00f2 una femmina e dalla sua nascita il 5 luglio 1871, Malharrao ascese al trono in mancanza di altri eredi.\nMalharrao spendeva il denaro pubblico deliberatamente, svuotando in breve tempo le casse di Baroda (egli commission\u00f2 ad esempio un paio di cannoni di oro solido e un tappeto di perle) e presto i rapporti tra il residente britannico e il maharaja divennero pessimi, accentuati dalla tirannia e dalla crudelt\u00e0 del sovrano indiano. Malharrao tent\u00f2 quindi di avvelenare il residente britannico con una coppa di vino e arsenico e dopo questo atto, per ordine del Segretario di Stato per l'India, Lord Salisbury, Malharrao venne deposto il 10 aprile 1875 ed esiliato a Madras, dove mor\u00ec in oscurit\u00e0 nel 1882.\nAscesa al trono.\nCol trono di Baroda ora vacante, Maharani Jamnabai venne chiamata a proporre il nuovo successore maschio della dinastia di Baroda che dovette necessariamente essere ricercato tra i rami collaterali della famiglia reale.\nKashirao e i suoi tre figli, Anandrao (1857\u20131917), Gopalrao (1863\u20131938) e Sampatrao (1865\u20131934) si incamminarono in cerimonia verso Baroda da Kavlana dove risiedevano (per una distanza di circa 600 chilometri). Malgrado Anandrao fosse il maggiore dei fratelli e quindi il primogenito con diritto di successione, si prefer\u00ec scegliere un monarca giusto e come tale si lasci\u00f2 ad un'attenta analisi dei tre fratelli la scelta del futuro successore al trono. Secondo le cronache d'epoca, a ciascuno dei tre venne chiesto per quale motivo si fosse portato nella capitale e Gopalrao disse:\n\"Sono venuto qui per governare\"\nPer la sua tenacia e per la sua intelligenza venne scelto dal governo britannico come successore e venne adottato da Maharani Jamnabai il 27 maggio 1875. Egli ottenne inoltre un nuovo nome, \"Sayajirao\". Egli ascese al \"gadi\" (trono) di Baroda il 16 giugno 1875 ma essendo ancora in minore et\u00e0 venne costituito per lui un consiglio di reggenza sin quando non avesse raggiunto la maggiore et\u00e0, fatto che accadde il 28 dicembre 1881. Durante la reggenza egli ebbe per tutore Raja Sir T. Madhava Rao che crebbe il suo giovane protetto nel rispetto del buon governo e del bene per il proprio popolo, contribuendo anche a ripulire lo Stato da tutte quelle ingiustizie che il precedente governo di Malharrao si era lasciato dietro.\nRegno e modernizzazione.\nAssumendo le redini del governo, tra le sue prime opere fu quello di occuparsi della riforma del sistema giudiziario, dell'agricoltura e delle riforme sociali. Egli gioc\u00f2 un ruolo chiave nello sviluppo dell'industria tessile a Baroda e le sue riforme sull'educazione e sulla societ\u00e0 prevedevano, tra le altre cose, il vietare il matrimonio tra minori, la legislazione sul divorzio, la rimozione della casta degli \"intoccabili\" prevista dall'induismo oltre ad una diffusione dell'educazione scolastica che comprendesse il sanscrito, evolvendo gli studi religiosi e letterari, incoraggiando nel contempo le belle arti.\nLe sue iniziative di sviluppo economico includevano la formazione di una serie ferroviaria (vedi in seguito) e la fondazione nel 1908 della Bank of Baroda, che continua ad esistere tutt'oggi come una delle maggiori banche indiane.\nAppassionato anche di cultura, la sua biblioteca divenne il nucleo dell'attuale Central Library of Baroda e con tale scopo fond\u00f2 molte biblioteche e librerie nello Stato.\nVedute di governo.\nPur da principe indiano, Sayyaji Rao Gaekwad III fu un grande ammiratore del governo britannico anche se non mancarono gli screzi con gli stessi coloni, soprattutto in materia di governo e di indipendenza d'azione del maharaja, con molte dispute verbali e scritte con il locale residente cos\u00ec come col Vicer\u00e9 e con gli ufficiali governativi dell'India Britannica.\nUna dimostrazione d'indipendenza.\nAl grande e storico Delhi Durbar del 1911 al quale prese parte lo stesso Giorgio V del Regno Unito, Imperatore d'India (la prima volta che un regnante del Regno Unito si era portato in India), ogni regnante dei principati indiani era tenuto a prestare giuramento d'obbedienza al re-imperatore inchinandosi dinanzi a lui per tre volte e poi andandosene dalla stanza senza voltargli le spalle.\nDal momento che egli era il terzo principe pi\u00f9 prestigioso dell'India, Sayajirao era il terzo in ordine di presentazione a Giorgio V; gi\u00e0 in un primo momento egli era stato sull'orlo di un incidente diplomatico essendosi rifiutato di indossare tutte le proprie regal\u00ece al gran completo oltre ai gioielli ed alle medaglie. A differenza di tutti gli altri, per\u00f2 Sayajirao si inchin\u00f2 una sola volta dinanzi al re-imperatore ed usc\u00ec voltandogli le spalle.\nQuesta fu una prima dimostrazione della volont\u00e0 forte d'indipendenza che Sayajirao pose dinanzi a tutti gli altri principi indiani e dinanzi agli inglesi, fatto che lo mise in luce di sospetto dall'amministrazione britannica ma che diede del resto un forte segnale di quanto sarebbe successo pochi decenni dopo.\nLavori pubblici.\nFerrovie e acquedotti.\nDurante il suo regno vennero costruite le prime ferrovie di Baroda con il centro principale a Dabhoi, luogo d'incontro dei molti binari che ancora oggi \u00e8 la principale stazione dello Stato federato.\nSayajirao predispose anche la creazione di una rete di acquedotti per Baroda a partire dal 1892. Il percorso delle acque si originava da Ajwa e come per gli acquedotti romani utilizzava la forza di gravit\u00e0 per portare l'acqua potabile alla cittadinanza di Baroda. Ancora oggi questa rete di acquedotti \u00e8 in funzione.\nParchi pubblici e universit\u00e0.\nIl grande parco pubblico originariamente chiamato Kamati Baug ed oggi definito Sayaji Baug fu uno dei regali predisposti dal maharaja per la citt\u00e0 di Baroda. In occasione del giubileo di diamante della sua ascesa al trono, egli prese una grande parte delle proprie propriet\u00e0 fondiarie per dare spazio alla fondazione dell'Universit\u00e0 di Baroda, progetto che venne completato da suo nipote Pratap Singh Gaekwad, che fond\u00f2 la Maharaja Sayajirao University e la pose nel luogo ove gi\u00e0 il nonno aveva predisposto l'esistenza di questa struttura.\nInteressi culturali e materiali.\nIl Maharaja era un noto patrono delle arti. Durante il suo regno, Baroda divenne un luogo d'incontro per artisti e scolari. Il celebre pittore indiano Raja Ravi Varma fu tra quelli che trascorsero alcuni anni alla sua corte.\nEgli fu anche un grande patrono dei talenti del suo paese: tra gli altri egli patrocin\u00f2 largamente Dr. Babasaheb Bhimrao Ambedkar, architetto della futura costituzione indiana; Dadabhai Naoroji, che fu suo Dewan (primo ministro) a partire dal 1874 e poi divenne il primo membro asiatico della House of Commons inglese, rappresentando in quella sede circa 250.000.000 di indiani.\nSayajirao aveva inoltre l'abitudine di recarsi una volta all'anno in Inghilterra al fine di scegliere i giovani talentuosi che potessero far parte del proprio entourage di governo.\nGioielleria.\nSayajirao aveva anche una passione per i gioielli e la gioielleria e la sua collezione era una delle pi\u00f9 invidiabili al mondo. Essa comprendeva anche il diamante \"Stella del Sud\" che aveva un peso di circa 262 carati (52.4 g), seguito dal diamante \"Akbar Shah\" e dal \"Princess Eugenie\".\nMusica classica.\nSayajirao fu anche patrono della musica classica indiana. Ustad Moula Bux fond\u00f2 l'Accademia di Musica Indiana sotto il suo patronato. Questa accademia divenne successivamente il collegio musicale ed attualmente fa parte dell'Universit\u00e0 di Baroda come dipartimento. Oltre a quest'iniziativa, alla corte di Sayajirao si trovarono molti artisti famosi nella loro epoca come Ustad Inayat Khan e Ustad Faiyyaz Khan. Nel 1914, la prima Conferenza Musicale Indiana si tenne proprio a Baroda. Il Maharaja Sayajirao protesse largamente anche la danza.\nMatrimoni e figli.\nIl maharaja Sayajirao spos\u00f2 in prime nozze Chimnabai di Tanjore (Chimnabai I) (1864\u20131884) il 6 gennaio 1880, dalla quale ebbe un figlio e due figlie:\nLa sua prima moglie mor\u00ec di tubercolosi ed egli si rispos\u00f2 il 28 dicembre 1885 con Likshmibai Mohite (1871\u00a0\u2013 1958), che divenne regina col nome di Chimnabai II col suo matrimonio. Una dura oppositrice della liberalizzazione dei diritti della donna in India. Da questo matrimonio nacquero molti figli e una sola figlia femmina:\nAltri discendenti del Maharaja furono regnanti del Kolhapur, Sawantwadi, Akkalkot, Jath, Dewas, , Dhar, Jasdan, Sandur e Gwalior.\nMorte.\nDopo un lungo regno di 63 anni, Sayajirao Gaekwad III mor\u00ec il 6 febbraio 1939 all'et\u00e0 di 76 anni. Suo nipote ed erede, Pratap Singh Gaekwad, divenne suo successore come Maharaja di Baroda."}
{"id": "2976005", "revid": "1543377", "url": "https://it.wikipedia.org/wiki?curid=2976005", "title": "Standard aperto", "text": "Uno standard aperto (dall'inglese: \"open standard\") \u00e8 uno standard disponibile al pubblico con diversi diritti ad esso associati e con diverse propriet\u00e0 con cui \u00e8 stato progettato (es. processo aperto).\nDescrizione.\nI termini \"aperto\" e \"standard\" assumono una serie di diversi significati a seconda del loro uso.\nC'\u00e8 un certo numero di definizioni di standard aperti che enfatizza diversi aspetti dell'essere aperto (\"openness\"), includendo anche i risultati di specifiche, l'apertura ai processi di bozze, e la propriet\u00e0 dei diritti nello standard.\nIl termine standard invece \u00e8 talvolta ristretto a tecnologie approvate da commissioni formalizzate che sono aperte alla partecipazione di tutte le parti interessate e opera con un consenso di base.\nLa definizione usata dal mondo accademico, dall'Unione europea e da membri del governo o dei parlamenti di stati come Danimarca, Francia e Spagna preclude che gli standard aperti richiedano tasse sull'uso, come per i governi della Nuova Zelanda, del Sudafrica e del Venezuela.\nDa parte dell'organizzazione dello standard, il W3C assicura che le sue specifiche siano implementate libere da royalty.\nLe molteplici definizioni del termine standard permettono ai detentori di brevetti di imporre \"in modo ragionevole e non discriminatorio\" delle royalty e altri termini di licenza a chi implementa tali standard.\nPer esempio, le regole per gli standard pubblicati dai pi\u00f9 grandi enti di standardizzazione come IETF, ISO, IEC, e ITU-T concedono il permesso che i loro standard contengano specifiche la cui implementazione richieder\u00e0 un pagamento di una tassa per il brevetto.\nTra queste organizzazioni solo IETF e ITU-T si riferiscono esplicitamente ai loro standard come standard aperti mentre gli altri si riferiscono solamente a standard.\nIl termine standard aperto \u00e8 anche a volte associato all'open source (sorgente aperto/risorsa aperta) con l'idea che uno standard non \u00e8 veramente aperto se non sono disponibili pubblicamente le specifiche con cui \u00e8 stato progettato e successivamente implementato.\nCi si riferisce a formati aperti per gli standard aperti che specificano tali formati.\nMolte specifiche a cui si fa talvolta riferimento come standard sono proprietarie e disponibili solamente sotto termini di contratto restrittivi da organizzazioni che possiedono il diritto di propriet\u00e0 (Copyright) sulle specifiche.\nQuesta tipologia di specifiche non \u00e8 considerata pienamente aperta."}
{"id": "2976007", "revid": "4175", "url": "https://it.wikipedia.org/wiki?curid=2976007", "title": "Newlands Stadium", "text": "Newlands Stadium () \u00e8 un impianto sportivo polivalente sudafricano di Citt\u00e0 del Capo.\nInaugurato nel 1890, \u00e8 dedito principalmente al rugby ed \u00e8 di propriet\u00e0 della federazione rugbistica del Capo Occidentale le cui due squadre, gli in Super Rugby e il in Currie Cup, ivi disputano gli incontri interni.\nSi tratta del pi\u00f9 antico stadio di rugby del Paese e il quarto pi\u00f9 antico del mondo, che ospit\u00f2 diversi incontri della compresa una delle semifinali, e fu per circa un quinquennio anche terreno interno della squadra di calcio dell'.\nNonostante le quattro ristrutturazioni cui \u00e8 stato sottoposto nella sua ultracentenaria storia, Newlands \u00e8 destinato alla demolizione, presumibilmente nel 2021 dopo che la Western Province Rugby Union ha annunciato la presa in gestione per 99 anni del pi\u00f9 nuovo impianto cittadino Cape Town Stadium, costruito in occasione del mondiale di calcio 2010, in quanto l'obsolescenza della struttura non permette pi\u00f9 ammodernamenti in economia.\nStoria.\nIl terreno su cui sorge l'impianto, nel quartiere semicollinare di Newlands a Citt\u00e0 del Capo, fu acquistato dalla Western Province Rugby Union nel 1888 e due anni dopo, il , fu inaugurato con un incontro tra due squadre locali davanti a circa spettatori, ma gi\u00e0 l'anno successivo ospit\u00f2 il suo primo incontro internazionale, l'esordio assoluto degli \"Springbok\", la nazionale sudafricana di rugby, contro i British and Irish Lions in \"tour\".\nPer circa trent'anni l'impianto non sub\u00ec trasformazioni fino al 1919, quando fu eretta la prima tribuna in cemento.\nPochi anni pi\u00f9 tardi, nel 1927, fu edificata la tribuna centrale con rotazione di 90 gradi del terreno di gioco e allineamento longitudinale in direzione nord-sud.\nNel 1931, inoltre, giunse una nuova gradinata sul lato meridionale.\nNei suoi primi quarant'anni di vita Newlands ospit\u00f2 solo \"test match\" dei locali contro i ; la prima selezione internazionale al di fuori di quella interbritannica fu la che ivi vinse 13-7 durante il suo tour in Rhodesia e Sudafrica del 1928; a livello di rugby di club, altres\u00ec, era stabilmente usato come campo interno del .\nNegli anni cinquanta furono ampliate e completate le tribune centrali e meridionali, aggiunti gli ascensori, e negli anni settanta il South African Rugby Board (la federazione rugbistica \"bianca\" preesistente all'attuale South African Rugby Union) trasfer\u00ec la propria sede presso lo stadio, con conseguente installazione di postazioni riservate e private a disposizione della federazione.\nNegli anni novanta giunse un'ulteriore e pi\u00f9 importante ristrutturazione, alla luce della ventilata assegnazione al Sudafrica della a seguito della fine del regime segregazionista razziale ivi in vigore per pi\u00f9 di quarant'anni: il torneo fu effettivamente assegnato al Paese e Newlands ospit\u00f2 l'incontro di apertura della terza Coppa del Mondo, la vittoria degli \"Springbok\" per 27-24 sull'.\nFu, anche, teatro della semifinale tra e , vinta dagli \"All Blacks\" 45-29 e che vide l'esplosione e l'affermazione internazionale di Jonah Lomu, autore di una spettacolare meta agli inglesi dopo solo 90 secondi di gioco.\nCon l'avvento del professionismo, inoltre, la federazione del Capo Occidentale istitu\u00ec anche una propria squadra, gli , che rappresentasse la provincia nel neonato torneo per \"franchise\", il Super 12, e Newlands fu lo stadio d'elezione della neonata formazione.\nLa federazione inizi\u00f2 anche a vendere i diritti di \"naming\" dell'impianto, che nel 1996 furono ceduti per 4 anni all'impresa di assicurazioni Norwich, poi rilevata nel 2000 da Fedsure Insurance; nel 2002 la banca sudafricana Investec prefer\u00ec lasciare il nome originale di Newlands allo stadio e, successivamente, nel 2005 Vodacom per un breve periodo rinomin\u00f2 l'impianto Vodacom Park per poi tornare anch'essa al nome originario.\nGli ultimi anni.\nA inizio anni duemila il Sudafrica fu designato dalla FIFA all'organizzazione del diciannovesimo campionato mondiale di calcio, in programma per il 2010.\nIl comitato organizzatore, nel \"dossier\" consegnato alla FIFA, aveva originariamente indicato Newlands Stadium, che sorge in una zona benestante della citt\u00e0, come impianto di Citt\u00e0 del Capo destinato a ospitare gare del torneo, ma la nuova maggioranza provinciale dell'ANC era pi\u00f9 orientata a portare la manifestazione all'Athlone Stadium, che si trova in un quartiere popolare in prevalenza di colore, allo scopo di promuovere lo sviluppo delle infrastrutture sportive in tale zona.\nIn un'ispezione del 2005, tuttavia, la FIFA pose il veto a tale soluzione, per via dell'impatto negativo sui media e sugli spettatori paganti, e impose di fatto la costruzione di un nuovo impianto, successivamente noto come Cape Town Stadium, riservando Athlone agli allenamenti. \nCon il Cape Town Stadium fresco di costruzione, la demolizione di Newlands fu paventata una prima volta nel 2009 anche se all'epoca la WPRU sment\u00ec categoricamente ogni proposito di abbandono della struttura a breve termine.\nLa destinazione finale di Newlands fu, tuttavia, solo rimandata di un decennio: nel 2019 Investec propose alla WPRU, in difficolt\u00e0 finanziarie, il trasferimento al Cape Town Stadium dal 2021 e la vendita dello stadio, ormai troppo vecchio per poterlo ristrutturare in economia: \u00e8 infatti definito al di sotto di qualsiasi moderno standard di fruibilit\u00e0.\nL'accordo proposto dalla municipalit\u00e0 di Citt\u00e0 del Capo, proprietaria del nuovo impianto, fu accettato con conseguente vendita di Newlands a Investec dietro corrispettivo di di rand (circa ) pi\u00f9 il 5% sui profitti da ristrutturazione e il 3,5% del ricavo da rivendita.\nIn base a tale accordo, WPRU acquisisce la concessione per 99 anni del Cape Town Stadium e ne diventa il gestore a partire dal ; nonostante le proteste in citt\u00e0 e i tentativi di impedire la demolizione di Newlands e la trasformazione dell'area, il presidente di WPRU Zelt Marais conferm\u00f2 che la stagione 2020 \u00e8 l'ultima di scena nel vecchio stadio, e che ragioni economiche indifferibili rendono indispensabile l'adozione del pi\u00f9 moderno impianto.\nIl progetto di sviluppo presentato da Investec prevede la costruzione di unit\u00e0 di edilizia residenziale e commerciale sull'area fino al 2021 occupata dallo stadio.\nUsi sportivi.\nA fronte di un significativo utilizzo nel rugby internazionale (a parte gli incontri di altre squadre durante la , Newlands ospit\u00f2 54 volte il tra il 1881 e il 2018, con 35 vittorie, 2 pareggi e 17 sconfitte), lo stadio fu pochissimo usato, come del resto l'intera Citt\u00e0 del Capo, come sede interna degli incontri dei \"Bafana Bafana\", la nazionale maschile di calcio: se infatti il calcio internazionale giunse in citt\u00e0 solo nel 1992 al Goodwood Showgrounds, Newsland ospit\u00f2 il suo primo incontro tra nazionali di tale disciplina solo il 18 settembre 1999, quando il incontr\u00f2 l' in occasione dell'incontro di andata della Coppa delle nazioni afro-asiatiche 1997.\nA livello di club, come detto, fu la casa del sin dall'inaugurazione, e degli dalla loro nascita nel 1997; tra il 2001 e il 2005, fu, altres\u00ec, anche il campo interno della formazione calcistica dell' in via continuativa; la squadra torn\u00f2 a giocare saltuariamente a Newlands anche dopo il trasferimento all'Athlone Stadium."}
{"id": "2976017", "revid": "91533", "url": "https://it.wikipedia.org/wiki?curid=2976017", "title": "Caff\u00e8 Passalacqua", "text": ""}
{"id": "2976023", "revid": "149485", "url": "https://it.wikipedia.org/wiki?curid=2976023", "title": "Javier Gomez", "text": ""}
{"id": "2976031", "revid": "54354", "url": "https://it.wikipedia.org/wiki?curid=2976031", "title": "Open Graphics Project", "text": ""}
{"id": "2976032", "revid": "196390", "url": "https://it.wikipedia.org/wiki?curid=2976032", "title": "The Tall Ships' Race", "text": ""}
{"id": "2976043", "revid": "767487", "url": "https://it.wikipedia.org/wiki?curid=2976043", "title": "Progetto grafica aperta", "text": "Il Progetto grafica aperta (dall'inglese: Open Graphics Project) in sigla OGP \u00e8 un progetto con lo scopo di costruire un'architettura e uno standard aperto con hardware libero per le schede grafiche dei computer, mirando in particolare ai sistemi operativi open source e al software libero."}
{"id": "2976053", "revid": "827882", "url": "https://it.wikipedia.org/wiki?curid=2976053", "title": "Gwalior (stato)", "text": "Lo Stato di Gwalior fu uno stato principesco del subcontinente indiano, avente per capitale Gwalior ().\nPosizione geografica.\nLo Stato aveva un'ampiezza totale di 64.856\u00a0km\u00b2, ma era composto di vari territori separati. Genericamente era suddiviso in due parti: il Gwalior propriamente detto a nord e il Malwa a sud.\nLa parte a nord era una regione unica, di 44.082\u00a0km\u00b2, il cui confine settentrionale era segnato dal fiume Chambal, che la separava dagli stati indigeni di Dholpur, Karauli e Jaipur nella regione del Rajputana; a est confinava con i distretti britannici di Jalaun e Jhansi nelle Province unite di Agra e Oudh, e con il distretto di Sagar nelle Province Centrali; a sud gli stati confinanti erano Bhopal, Khilchipur, Rajgarh e il territorio di Sironj nello Stato di Tonk; a ovest confinava con gli Stati di Jhalawar, Tonk e Kota nella regione del Rajputana.\nA sud, il Malwa includeva la citt\u00e0 di Ujjain e, con le sue diverse pertinenze in un frammentato intrico di sovranit\u00e0, aveva un'estensione di 20.774\u00a0km\u00b2.\nStoria.\nLa dinastia Sindhia fa risalire le proprie origini ad una famiglia che aveva ottenuto per diverso tempo il posto ereditario di patil a Kannerkhera, un villaggio a 16 chilometri a est di Satara. Il capofamiglia ricevette una patente di nomina da parte del Gran Mogol Aurangzeb, mentre una delle sue figlie spos\u00f2 Shahu, figlio e successore di Sambhaji. Nel 1726, assieme a Malhar Rao Holkar, il fondatore della casata venne autorizzato a percepire il 25% delle entrate del distretto di Malwa. Ranoji fiss\u00f2 il proprio quartiere nell'antica citt\u00e0 di Ujjain, che divenne la capitale dei domini Sindhia, e nel 1745 egli mor\u00ec presso Shujalpur, dove ancora oggi si trova il suo cenotafio. Egli lasci\u00f2 tre figli legittimi, Jayappa, Dattaji e Jotiba, e due illegittimi, Tukaji e Mahadji. Jayapa succedette nei territori di Ranoji, buma venne ucciso a Nagaur nel 1759. Egli venne seguito da suo figlio Jankoji, che venne fatto prigioniero nella Terza battaglia di Panipat del 1761 e messo a morte in seguito, venendo succeduto da Mahadjji.\nMahadji Sindhia (1761-1794).\nMadhavrao I, popolarmente conosciuto come Mahadji, e il suo successore Daulatrao ebbero una parte rilevante nella storia dell'India durante i loro governi. Mahadji torn\u00f2 dal Deccan a Malwa nel 1764, e dal 1769 ristabil\u00ec qui il suo potere. Nel 1772 Madhavrao Peshwa mor\u00ec, e nelle lotte che seguirono Mahadji ebbe una parte importante, cogliendo ogni occasione per accrescere il proprio potere nei suoi possedimenti. Nel 1775 Raghoba Dada Peshwa si pose sotto la protezione dei britannici. Le avversit\u00e0 che le forze di Sindhia incontrarono col colonnello Goddard dopo la sua famosa marcia dal Bengala al Gujarat (1778) Gwalior cadde sotto il maggiore Popham (1780), e nella notte l'attacco del maggiore Camac, gli apr\u00ec gli occhi per la fortificazione di una nuova potenza che entrava ormai a far parte dell'arena politica indiana. Nel 1782 il Trattato di Salbai venne siglato tra Sindhia e i britannici a nord della Yamuna. Questo atto apparentemente secondario rese in realt\u00e0 i britannici arbitri della pace in India e virtualmente stabil\u00ec la loro predominanza nell'area, sebbene questi si fossero immediatamente premurati di riconoscere formalmente il ruolo di Sindhia quale capo locale indipendente e non vassallo del Peshwa. Un residente britannico, Mr. Anderson (che aveva negoziato il trattato), venne nominato come rappresentante alla corte di Sindhia.\nSindhia si appoggi\u00f2 al sistema di neutralit\u00e0 perseguito dai britannici per affermare il loro dominio nell'India settentrionale. In questo egli venne assistito dal genio di Beno\u00eet de Boigne, la cui influenza nel consolidare il potere di Mahadji Sindhia venne stimata come valore fondamentale. Questi era un sabaudo, nativo di Chamb\u00e9ry, che aveva prestato servizio sotto lord Clare nella famosa Irish Brigade a Fontenoy e altrove, e dopo diverse vicissitudini, tra cui l'imprigionamento ad opera dei turchi, raggiunse l'India ed entr\u00f2 nel 6\u00ba reggimento di fanteria di Madras. Dopo aver rinunciato al proprio incarico viaggi\u00f2 in Russia per poi entrare definitivamente al servizio di Mahadji ove inizi\u00f2 a divenire noto per la sua competenza in campo militare.\nNel 1785 Sindhia si rec\u00f2 in visita all'imperatore mughal Shah 'Alam II a Delhi, ricevendo in cambio il titolo di \"Vakil-ul-Mutlak\" o vicereggente dell'Impero. Molti dei principali signori feudali dell'impero si rifiutarono di pagare un tributo a Sindhia. Sindhia lanci\u00f2 una spedizione contro il Raja di Jaipur, ma si ritirarono dopo l'inconcludente Battaglia di Lalsot nel 1787. Il 17 giugno 1788 le armate di Sindhia sconfissero Isma'il Beh, un nobile mughal che gli opponeva resistenza. Il capo degli afghani, Ghulam Kadir, alleato di Isma'il Beg, prese Delhi e depose l'imperatore Sh\u0101h \u02bf\u0100lam accecandolo, mettendo al suo posto un sovrano fantoccio. Sindhia intervenne prendendo possesso di Delhi il 2 ottobre, restaurando Sh\u0101h \u02bf\u0100lam sul trono e agendo quale suo protettore. Mahadji invi\u00f2 de Boigne a reprimere le forze di Jaipur a Patan (20 giugno 1790) e le armate di Marwar a Merta il 10 settembre 1790. Dopo il trattato di pace con Tipu, sultano di Mysore nel 1792, Sindhia estese la propria influenza tra i britannici, il Nizam di Hyderabad, e il Peshwa, tutti contro Tipu. In quello stesso anno Sindhia ottenne l'investitura a Pasha. Durante la cerimonia egli mostr\u00f2 grande umilt\u00e0 ma i vecchi nobili maratha erano disgustati dalla sua persona e si rifiutarono di tributargli onori e regal\u00ece. De Boigne sconfisse le forze di Tukaji Holkar a Lakheri il 1\u00ba giugno 1793. Mahadji era ora allo zenith del suo potere, quando tutti i suoi progetti vennero interrotti dalla sua improvvisa morte nel 1794 presso Wanowri (Puna).\nDaulatrao Sindhia (1794-1827).\nMahadji non ebbe eredi e venne succeduto da Daulat Rao, nipote di suo fratello Tukaji, che aveva appena 15 anni all'epoca della sua ascesa al trono. Daulat Rao si riteneva pi\u00f9 il sovrano di tutta l'India che il capo della confederazione maratha. All'epoca della morte del giovane Pasha, Madhav Rao II (1795), e coi problemi che seguirono, le dimissioni di Tukaji Holkar e l'ascesa del turbolento Yashwant Rao Holkar, assieme agli intrighi di Nana Fadnavis, gettarono il paese in una confusione totale che permise a Sindhia di continuare la sua discendenza. Egli pass\u00f2 anche sotto l'influenza di Sarje Rao Ghatke, che aveva sposato sua figlia (1798). Pressato probabilmente da questo consigliere, Daulat Rao propese per incrementare i propri domini a tutti i costi, assediando il territorio da Dhar e Dewas. L'ascesa al potere di Yashwant Rao Holkar di Indore, ad ogni modo, lo allarm\u00f2. Nel luglio del 1801, Yashwant Rao si pales\u00f2 presso la capitale di Ujjain, e dopo aver sconfitto alcuni battaglioni al comando di John Hessing, riusc\u00ec ad estorcere agli abitanti locali una grande somma di denaro, ma non si vendic\u00f2 sul villaggio. Nell'ottobre di quell'anno, ad ogni modo, Sarje Rao Ghatke si vendic\u00f2 saccheggiando il Indore, razziando gran parte delle terre coltivate e praticando ogni genere di atrocit\u00e0 sugli abitanti. Da quel periodo ha inizio il tradizionale \"gardi-ka-wakt\", o 'periodo del risveglio', durante il quale tutta l'India centrale venne piagata dalle armate di Sindhia e Holkar e dalle loro bande predatorie (pindari) al comando di Amir Khan ed altri. De Boigne si era ritirato nel 1796 ed il suo successore, Pierre Cuillier-Perron, era un uomo di stampo completamente differente, che era favorevole unicamente agli ufficiali francesi, creando malcontento tra le truppe regolari del regno.\nInfine, il 31 dicembre 1802, il Pasha sigl\u00f2 il Trattato di Bassein, col quale gli inglesi vennero riconosciuti come la potenza principale dell'India. L'evasione continua di Sinshia a tutti i tentativi di negoziati lo port\u00f2 in conflitto con gli inglesi e la sua potenza venne completamente distrutta sia da ovest che da nord grazie alle vittorie di Ahmadnagar, Assaye, Asirgarh e Laswari. Le sue famose brigate vennero annientate e la sua potenza militare venne inevitabilmente spezzata. Il 30 dicembre 1803, egli firm\u00f2 il Trattato di Surji Anjangaon, col qual venne obbligato a rinunciare ai suoi possedimenti tra la Yamuna ed il Gange, al Distretto di Bharuch District e ad altri territori a sud dei suoi domini; poco dopo il trattato di Burhanpur egli si accord\u00f2 per mantenere una forza sussidiaria pagata con le rendite dei territori ceduti dal trattato. Sulla base dell'art.9 del trattato di Sarji Anjangaon egli venne privato delle fortezze di Gwalior e Gohad. Il malcontento prodotto da quest'ultima condizione caus\u00f2 dei problemi e rivolte tra la popolazione. Nel 1805, sotto la nuova politica di lord Cornwallis, Gohad e Gwalior vennero restaurate ed il fiume Chambal venne reso il nuovo confine settentrionale dello Stato, mentre altre pretese su stati del Rajput vennero abolite, dal momento che il governo britannico era intenzionato a stilare trattati con Udaipur, Jodhpur, Kotah, o altri stati tributari di Sindhia a Malwa, Mewar o Marwar. Nel 1811, Daulat Rao riusc\u00ec ad annettere il vicino regno di Chanderi. Nel 1816 Sindhia venne chiamato ad assistere alla soppressione dei pindari ed infine nel 1817 firm\u00f2 il Trattato di Gwalior col quale promise piena cooperazione agli inglesi.\nJankojirao II Sindhia (1827-1843).\nNel 1827 Daulat Rao mor\u00ec, non lasciando eredi n\u00e9 eredi adottati. La sua vedova, Baiza Bai, adott\u00f2 Mukut Rao, un ragazzo di undici anni che apparteneva ad un ramo distante della famiglia, che quindi succedette al trono col nome di Jankojirao Sindhia. Jankojirao fu un governante debole e vi furono costanti faide alla sua corte, mentre l'esercito era in uno status cronico di ammutinamento. Al momento della sua ascesa molti questionarono anche sul ruolo di sua madre come reggente, al punto che ella venne costretta ad abbandonare il paese per qualche tempo, facendovi in seguito ritorno e morendovi nel 1862. Lo zio materno del sovrano, Mama Sahib, era nel frattempo divenuto ministro. L'evento pi\u00f9 importante durante questo periodo fu la revisione del trattato del 1817 per il mantenimento del contingente britannico in loco.\nJayajirao Sindhia (1843-1886).\nJankojirao mor\u00ec nel 1843 ed in assenza di un erede la sua vedova Tara Bai adott\u00f2 Bhagirath Rao, figlio di Hanwant Rao, chiamato comunemente Babaji Sindhia. Egli succedette al trono sotto il nome di Jayajirao Sindhia e Mama Sahib venne prescelto quale suo reggente. Tara Bai, ad ogni modo, pass\u00f2 sotto l'influenza di Dada Khasgiwala, il controllore della sua casata, avventuriero senza scrupoli che voleva a tutti i costi ottenere il potere per s\u00e9. Fece seguito una complicata serie di intrighi e Dada riusc\u00ec a cacciare Mama Sahib dallo Stato e a divenire ministro. Non contento, egli assembl\u00f2 un gruppo di soldati per assediare Sironj, dove Mama Sahib risiedeva. La guerra non poteva dilagare anche nel Punjab inglese e per questo i britannici decisero di interferire nel conflitto. Il colonnell Sleeman, residente alla corte, ottenne di rientrare in patria e venne chiesa la resa di Dada Khasgiwala.\nUna forza inglese al comando di Sir Hugh Gough si mosse verso Gwalior, ed attravers\u00f2 il Chambal nel dicembre del 1843. Il 29 dicembre seguirono le simultanee battaglie di Panniar e Maharajpur, nelle quali l'esercito di Gwalior venne annientato. Venne realizzato quindi un trattato secondo il quale terre per 1.8\u00a0milioni di sterline, tra cui il Distretto di Chanderi, vennero cedute all'Inghilterra in liquidazione delle spese di guerra, l'esercito venne ridotto e venne nominato un consiglio di reggenza durante la minore et\u00e0 del sovrano.\nNel 1852 Dinkar Rao divenne ministro, e sotto la sua abile capacit\u00e0 di riforme radicali venne introdotta l'amministrazione per ogni dipartimento. Srimant Maharaja Jayavirao era favorevole alla guerra contro gli inglesi. Il 17 giugno 1858 Gwalior venne presa da Sir Hugh Rose ed il maharaja Jayajirao venne reinstallato al trono. Gli venne inoltre concessa una parte del distretto di Chanderi ad ovest del fiume Betwa e la sua fanteria venne portata da 3000 uomini a 5000, con un'artiglieria da 32 a 36 cannoni.\nLo sviluppo dello stato di Gwalior.\nIl maharaja Jayajirao Shinde \u00e8 considerato l'iniziatore dello sviluppo a Gwalior dopo il 1857 e lavor\u00f2 per la popolazione interessandosene sotto molteplici aspetti. Egli era inoltre un ottimo musicista di musica Gharana ed apr\u00ec per questo scopo diverse scuole per apprendere e praticare musica.\nNel 1872 lo Stato spese 7,5\u00a0milioni di sterline per la costruzione della porzione Agra-Gwalior della Grande Ferrovia Peninsulare Indiana, ed un importo simile venne speso nel 1873 per la Indore-Nimach. Nel 1877 il maharaja ottenne un saluto a cannonate a salve personale di 21 colpi e Jayajirao divenne consigliere dell'Imperatrice d'India.\nMadhavrao II Sindhia (1886-1925).\nJayaji Rao mor\u00ec nel 1886 e venne succeduto da suo figlio, Madhav Rao Sindhia, un ragazzo di appena 10 anni. L'amministrazione venne condotta da un consiglio di reggenza sino al 1894 quando il maharaja ottenne i pieni poteri. Egli prese un interesse profondo per l'amministrazione dello Stato. Nel 1900 il maharaja si rec\u00f2 in Cina durante la Ribellione dei Boxer, predisponendo una nave per l'accoglienza dei feriti.\nGeorge Jiyajirao Sindhia (1925-1948).\nGeorge Jivajirao Sindhia govern\u00f2 lo Stato di Gwalior come monarca assoluto sino all'indipendenza dell'India il 15 agosto 1947. I regnanti degli stati principeschi indiani dovettero scegliere se aderire all'India o al Pakistan oppure se rimanere indipendenti. Jivajirao sigl\u00f2 la convenzione per entrare a far parte dell'Unione Indiana. Il nuovo status delle cose vedeva Gwalior membro dello Stato indiano ma governato dal maharaja non pi\u00f9 come monarca assoluto ma come \"Rajpramukh\". Jivajirao divenne il primo rajpramukh dello Stato il 28 maggio 1948, rimanendo in carica sino al 31 ottobre 1956 quando lo Stato venne unito al Madhya Pradesh."}
{"id": "2976062", "revid": "1543377", "url": "https://it.wikipedia.org/wiki?curid=2976062", "title": "Sant'Elena e Costantino ai lati della croce", "text": "Sant'Elena e Costantino ai lati della Croce e predella con episodi della Leggenda della Vera Croce \u00e8 un dipinto olio su tavola di Cima da Conegliano, databile al 1501-1503 e conservata a San Giovanni in Bragora a Venezia.\nDescrizione.\nIl dipinto \u00e8 databile tra il febbraio 1501 e l'aprile 1503 come attesta una serie di pagamenti versati all'artista in tale periodo per la sua esecuzione.\nVenne realizzato per decorare l'altare della croce che conservava una reliquia del sacro legno, altare che venne distrutto in epoca settecentesca comportando altres\u00ec la perdita della cornice lignea originale del dipinto. La struttura simmetrica \u00e8 determinata dalla croce centrale ai cui lati si dispongono l'imperatore Costantino e la madre Elena. Le figure sono descritte con il consueto nitore plastico e con una particolare attenzione ai dettagli degli abiti connessa all'elevato censo degli effigiati. Come rilevato dalla critica, l'immagine di Costantino sembra ispirarsi alle sculture di uomini d'armi che compaiono nel monumento funebre di Gabriele Vendramin (Basilica dei Santi Giovanni e Paolo, Venezia) opera di Tullio Lombardo, mentre la posa di Elena richiama quella di Longino nella stampa di Andrea Mantegna con Cristo tra Sant'Andrea e San Longino (Amsterdam, Rijksmuseum).\nNel paesaggio di citt\u00e0 sullo sfondo \u00e8 stato riconosciuto un riferimento alla nativa Conegliano. Nella predella tripartita, scene affollate di figure che raccontano gli episodi pi\u00f9 significativi legati al ritrovamento della croce di Cristo; la qualit\u00e0 appare pi\u00f9 bassa, complice anche la loro mediocre condizione conservativa."}
{"id": "2976064", "revid": "599013", "url": "https://it.wikipedia.org/wiki?curid=2976064", "title": "Giuseppe Merlo", "text": "\u00c8 stato due volte finalista degli Internazionali d'Italia (1955 e 1957), due volte semifinalista agli Internazionali di Francia (1955 e 1956), quattro volte campione italiano assoluto nel singolare e ha fatto parte della squadra italiana di Coppa Davis, vincendo 25 incontri su 35.\nBiografia.\nCarriera.\nFiglio del custode del circolo cittadino di Merano, la sua carriera ha inizio quando, nel 1945, si trasferisce a Bologna per giocare nella Virtus. Esordisce vittoriosamente in Coppa Davis nel 1951, schierato contro la Polonia a risultato acquisito.\nNel 1952, viene inviato dalla Federazione in California, insieme a Gardini, per migliorare il gioco; \u00e8 allenato da Mark Tennant che gli fa disputare anche alcuni incontri con i fuoriclasse Jack Kramer e Pancho Gonzales, gi\u00e0 passati al professionismo. Nello stesso anno esordisce agli Internazionali di Francia, dove \u00e8 eliminato al terzo turno da Lew Hoad; a Wimbledon, si ferma al primo turno. Incappa nell'australiano anche l'anno dopo, agli Internazionali d'Italia e, nuovamente, al Roland Garros, con lo stesso esito, rispettivamente, al primo e al terzo turno. Lo stesso anno \u00e8 titolare in Coppa Davis, giocando e vincendo entrambi i singolari contro Paesi Bassi e Svezia. In tale occasione l'Italia raggiunge le semifinali della zona europea ma \u00e8 eliminata 2-3 dal Belgio a Bruxelles. Merlo batte Jacques Brichant ma \u00e8 sconfitto da Philippe Washer. Nella Coppa Davis 1954 Merlo \u00e8 messo da parte, insieme a Fausto Gardini. Gli sono preferiti Marcello Del Bello e Orlando Sirola e poi \u00e8 promosso titolare l'esordiente Nicola Pietrangeli ma l'Italia, dopo il superamento del primo turno, non va oltre i quarti di finali, perdendo con la Svezia per 5-0. \nNel 1955, Merlo si trova a un passo dalla grande affermazione, agli Internazionali d'Italia. Nella finale contro Fausto Gardini, infatti, \u00e8 in vantaggio per due set a uno: ha due match point sul 6-5, nel quarto set, ma viene colpito dai crampi; in tali condizioni riesce anche a procurarsene un terzo, ma inutilmente ed \u00e8 costretto al ritiro, sul 6-6, in preda a una crisi di nervi. Poche settimane dopo, \u00e8 ammesso come testa di serie n. 7 agli Internazionali di Francia; sconfigge l'americano Vic Seixas nei quarti di finale e raggiunge le semifinali, dove perde dallo svedese Davidson, da lui superato qualche settimana prima, nel torneo di Roma. Prima di allora, solo Giorgio De Stefani nel 1932, tra gli italiani, aveva fatto di meglio nel torneo parigino. Nello stesso anno, raggiunge il quarto turno a Wimbledon dove \u00e8 eliminato dal fuoriclasse Ken Rosewall. Fa un'apparizione agli Internazionali degli Stati Uniti, dove si ferma al primo turno. In Coppa Davis, Merlo torna titolare conquistando entrambi i punti contro la Germania e la Danimarca; \u00e8 poi sostituito in semifinale contro la Gran Bretagna. Rientra nella vittoriosa finale europea, battendo Lennart Bergelin ma nella finale interzone, a Filadelfia contro l'Australia, gli \u00e8 nuovamente preferito Sirola.\nL'anno dopo raggiunge i quarti di finale agli Internazionali d'Italia. Disputa ancora uno splendido Roland Garros, dove \u00e8 iscritto come testa di serie n. 5. Raggiunge nuovamente, infatti, la semifinale, dove \u00e8 sconfitto solo dall'australiano Lew Hoad, poi vincitore del torneo e dei due successivi tornei di Wimbledon. In Coppa Davis, \u00e8 schierato anche quest'anno sino alla vittoriosa finale della zona europea, sempre contro la Svezia. A ottobre, sconfigge Nicola Pietrangeli in cinque set e si laurea per la prima volta campione italiano assoluto. In Coppa Davis \u00e8 nuovamente titolare nel singolare. Conquista i due punti al primo turno contro la Polonia. Contro la Danimarca perde in apertura contro il forte Kurt Nielsen ma poi conquista il punto decisivo per il passaggio del turno. Nella difficile trasferta del Roland Garros (3-2 per l'Italia) perde con Paul Remy ma poi batte Pierre Darmon. Contribuisce al trionfo italiano nella finale europea in trasferta contro la Svezia (5-0) battendo Ulf Schmidt. Tuttavia ancora una volta, nella finale interzone contro gli Stati Uniti, sull'erba di Forrest Hills, \u00e8 lasciato a casa, per far posto a Sirola anche nel singolare. Risultato\u02d0 4-1 per gli Stati Uniti.\nNel 1957, Merlo raggiunge nuovamente la finale agli Internazionali d'Italia ma, pur con i favori del pronostico, \u00e8 sconfitto in tre soli set da Nicola Pietrangeli. Al Roland Garros \u00e8 testa di serie n. 4 e raggiunge i quarti di finale. Torna titolare nella squadra nazionale azzurra che raggiunge la finale nella zona europea ma si trova davanti l'insormontabile ostacolo belga, a cui regala entrambi i punti (sconfitte con Brichant e Washer). . A fine anno si conferma campione italiano assoluto nel singolare, battendo in finale Orlando Sirola in cinque set.\nAgli Internazionali d'Italia del 1958, Merlo raggiunge i quarti di finale, cos\u00ec come agli Internazionali di Francia, dove \u00e8 testa di serie n. 8. \u00c8 schierato una sola volta, in Coppa Davis, nella facile semifinale interzone contro le Filippine. Raggiunge ancora i quarti di finale agli Internazionali d'Italia del 1959, dove \u00e8 sconfitto dal cileno Ayala, che lo supera anche agli ottavi di finale del Roland Garros. Nello stesso anno, raggiunge il secondo turno a Wimbledon ed \u00e8 schierato ancora due volte in Coppa Davis, a risultati acquisiti.\nNel 1960, Merlo disputa un altro splendido torneo di Roma: sconfigge l'australiano Neale Fraser nei quarti di finale e si arrende soltanto in semifinale, all'americano Barry MacKay. Al Roland Garros \u00e8 testa di serie n. 12 e raggiunge gli ottavi di finale. Sull'erba di Wimbledon, si ferma al secondo turno. Non \u00e8 titolare della squadra azzurra che contende all'Australia la Coppa Davis nella finalissima. Gli si continua a preferire come singolarista Orlando Sirola e addirittura il giovane Sergio Tacchini, a risultato acquisito. In ottobre, per\u00f2, si laurea per la terza volta campione italiano assoluto battendo in finale proprio Tacchini in tre set.\nAgli Internazionali d'Italia del 1961, Merlo cede soltanto ai quarti di finale al fuoriclasse Rod Laver. Non gareggia a Parigi, dove \u00e8 stato testa di serie per sei anni consecutivi; perde al primo turno a Wimbledon. Ormai trentaquattrenne, \u00e8 schierato una sola volta in Coppa Davis, a risultato acquisito. \nAnche nel 1962, tuttavia, entra nei primi sedici, agli Internazionali di Francia. Nel 1963, \u00e8 campione italiano per la quarta volta battendo ancora Tacchini in tre set. Due anni dopo, la crisi della nazionale di Coppa Davis costringe il capitano non giocatore Vasco Valerio a richiamarlo come titolare e, a trentasette anni, gioca gli ultimi incontri di singolare ma non riesce a conquistare il terzo punto contro il modesto ma pi\u00f9 fresco Hole\u010dek. L\u2019Italia \u00e8 cos\u00ec eliminata dalla Cecoslovacchia per 3-2.\nComplessivamente ha giocato, con la maglia azzurra, 35 incontri di Coppa Davis, vincendone 25. Ha gareggiato sino al 1970, vincendo in tutto ventidue tornei.\nCaratteristiche tecniche.\nFu tra i primi al mondo ad effettuare il rovescio a due mani, colpo grazie al quale costru\u00ec un gioco di grande efficacia, integrandolo con doti naturali di precisione, resistenza e recupero.\nI risultati e le sue caratteristiche tecniche, tuttavia, non gli evitarono di essere ferocemente criticato come \"gracile dongiovanni della racchetta\", nelle vignette satiriche del \"magazine\" \"Il Guerin Sportivo\"."}
{"id": "2976065", "revid": "287204", "url": "https://it.wikipedia.org/wiki?curid=2976065", "title": "Zeljko Zecevic", "text": ""}
{"id": "2976070", "revid": "1305772", "url": "https://it.wikipedia.org/wiki?curid=2976070", "title": "Mario Picchi", "text": "Biografia.\nOrdinato sacerdote nel 1957 a Tortona dopo aver prestato la sua opera in Piemonte nel 1967 viene inviato a Roma con l'incarico di capellano del lavoro, presso la Pontificia Opera di Assistenza. Nei primi anni '70 d\u00e0 vita al Ceis. A partire dagli anni settanta dirige la propria attenzione verso il problema della tossicodipendenza e della lotta alla droga.\nIspirate al \"Progetto Uomo\" nascono diverse esperienze sia a Roma sia in diversi paesi.\n\u00c8 considerato alla stregua di altri importanti attivisti impegnati sul campo contro la droga, dagli anni '70 ad oggi tra i quali: don Pierino Gelmini, don Luigi Ciotti, Vincenzo Muccioli, don Oreste Benzi. Nel 1983 apre il suo modello di recupero \u201cProgetto Uomo\u201d anche a tecniche di psicoterapia di gruppo come lo psicodramma e il sociodramma, chiamando Ottavio Rosati, con Zerka T. Moreno e Lewis Yablonsky, ad applicarlo alla Scuola \u201cCasa del Sole\u201d di Castelgandolfo nella quale si formano operatori di CC TT provenienti da tutto il mondo.\nNel 1981, si fa promotore e sar\u00e0 poi presidente fino al 1994 della Federazione Italiana delle Comunit\u00e0 Terapeutiche (FICT), come luogo dove avviare una forte condivisione delle esperienze, mettendo al centro l'uomo, merito suo se dopo trent'anni dalla sua nascita la federazione riunisce 50 centri in tutta Italia, impegnati tutti i giorni nella lotta all'esclusione, fornendo circa 600 servizi. Muore a Roma il 29 maggio 2010. \nIl 26 febbraio 2016 Papa Francesco ha voluto visitare il Ceis, rendendo omaggio alla sua opera.\nIl 5 marzo 2019 il cardinale vicario di Roma Angelo De Donatis ha dato il via libera alla causa di beatificazione e canonizzazione di don Mario Picchi."}
{"id": "2976071", "revid": "287204", "url": "https://it.wikipedia.org/wiki?curid=2976071", "title": "6566 Shafter", "text": "6566 Shafter \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,2769853\u00a0UA e da un'eccentricit\u00e0 di 0,1689981, inclinata di 3,94127\u00b0 rispetto all'eclittica.\nL'asteroide \u00e8 dedicato allo statunitense Allen Shafter, professore di astronomia all'Universit\u00e0 di San Diego."}
{"id": "2976072", "revid": "200154", "url": "https://it.wikipedia.org/wiki?curid=2976072", "title": "Teatro Bellini di Palermo", "text": ""}
{"id": "2976075", "revid": "2143258", "url": "https://it.wikipedia.org/wiki?curid=2976075", "title": "NoSQL", "text": "NoSQL \u00e8 un movimento che promuove sistemi software dove la persistenza dei dati \u00e8 in generale caratterizzata dal fatto di non utilizzare il modello relazionale, di solito usato dalle basi di dati tradizionali (RDBMS). L'espressione fa infatti riferimento al linguaggio SQL, che \u00e8 il pi\u00f9 comune linguaggio di interrogazione dei dati nei database relazionali, qui preso a simbolo dell'intero paradigma relazionale.\nQuesti archivi di dati il pi\u00f9 delle volte non richiedono uno schema fisso (\"schemeless\"), evitano spesso le operazioni di giunzione (join) e puntano a scalare in modo orizzontale. Gli accademici e gli articoli si riferiscono a queste basi di dati come memorizzazione strutturata (\"structured storage\").\nEtimologia del termine.\nIl termine NoSQL fu usato per la prima volta nel 1998 per una base di dati relazionale open source che non usava un'interfaccia SQL.\nL'autore Carlo Strozzi, dichiar\u00f2 che \"come movimento, NoSQL diparte in modo radicale dal modello relazionale, e quindi andrebbe chiamato in modo pi\u00f9 appropriato \"NoREL\", o qualcosa di simile\".\nAll'opposto di quanto si potrebbe pensare, il movimento NOSQL non \u00e8 contrario all'utilizzo di database relazionali. Il termine NOSQL infatti \u00e8 acronimo di \"Not Only SQL\", a significare che esistono diversi casi d'uso per i quali il modello relazionale rappresenta una forzatura, ma tanti altri per i quali tale modello \u00e8 ancora la soluzione migliore.\nIl termine fu riutilizzato nel 2009 da un dipendente di Rackspace, Eric Evans, quando Johan Oskarsson di Last.fm volle organizzare un evento per discutere di basi di dati distribuite open source.\nIl nome era un tentativo per etichettare il crescente numero di data base non relazionali e distribuiti che spesso non forniscono le classiche caratteristiche ACID: atomicit\u00e0, coerenza, isolamento, durabilit\u00e0. Il motivo per il quale tali caratteristiche non venivano fornite \u00e8 il cosiddetto teorema CAP.\nImplementazioni.\nImplementazioni degne di nota sono Cloudant di IBM, BigTable di Google e Dynamo di Amazon.com, e le varianti open source come Apache Accumulo, HBase e Cassandra.\nClassificazione.\nLe implementazioni di NoSQL possono essere categorizzate dal tipo di modello di dati adottato. Segue una descrizione delle categorie pi\u00f9 diffuse.\nBasi di dati orientate al documento.\nUna Base di dati orientata al documento \u00e8 un programma per applicazioni orientate al documento. Questi sistemi potrebbero essere implementati come strato sopra un database relazionale o a oggetti.\nLe basi di dati orientate al documento non memorizzano i dati in tabelle con campi uniformi per ogni record come nei database relazionali, ma ogni record \u00e8 memorizzato come un documento che possiede determinate caratteristiche. Qualsiasi numero di campi con qualsiasi lunghezza pu\u00f2 essere aggiunto al documento. I campi possono anche contenere pezzi multipli di dati.\nAlcuni esempi di basi dati di questo tipo sono:\nBase di dati a grafo.\nUna base di dati a grafo usa nodi e archi per rappresentare e archiviare l'informazione.\nLa rappresentazione dei dati mediante grafi offre un'alternativa al modello relazionale che fa uso di tabelle, alle basi di dati orientate al documento (che usano documenti), o altri, come i sistemi ad archivi strutturati (structured storage) basati su colonne o su cesti non interpretati di dati.\nI database a grafo sono spesso pi\u00f9 veloci di quelli relazionali nell'associazione di set di dati, e mappano in maniera pi\u00f9 diretta le strutture di applicazioni orientate agli oggetti.\nScalano pi\u00f9 facilmente a grandi quantit\u00e0 di dati e non richiedono le tipiche e onerose operazioni di unione (join). \nDipendono meno da un rigido schema entit\u00e0-relazione e sono molto pi\u00f9 adeguati per gestire dati mutevoli con schemi evolutivi.\nAl contrario, i database relazionali sono tipicamente pi\u00f9 veloci nell'eseguire le stesse operazioni su un grande numero di dati.\nAlcuni esempi di basi dati di questo tipo sono:\nBasi di dati a oggetti.\nUn modello di banca dati ad oggetti \u00e8 un modello in cui l'informazione \u00e8 rappresentata in forma di oggetti come nei linguaggi di programmazione ad oggetti.\nLe banche dati a oggetti sono situate in un mercato di nicchia rispetto al modello relazionale (RDBMS).\nVennero prese in considerazione sin dagli anni ottanta e novanta, ma ebbero uno scarso impatto commerciale e vennero usate solo in campi specifici.\nI campi d'applicazione sono: ingegneria, banche dati spaziali, telecomunicazioni, e aree scientifiche come la fisica delle alte energie e la biologia molecolare.\nI database a oggetti detengono il record per la pi\u00f9 grande base di dati al mondo (essendo il primo a contenere oltre 1000 TB allo Stanford Linear Accelerator Center) e il pi\u00f9 alto tasso di assorbimento mai registrato per un database commerciale di oltre 1 TB per un'ora.\nUn altro gruppo di database a oggetti si focalizza sull'uso in sistemi real time.\nAlcuni esempi di basi dati di questo tipo sono:"}
{"id": "2976096", "revid": "86633049", "url": "https://it.wikipedia.org/wiki?curid=2976096", "title": "Open Mobile Alliance", "text": "La Open Mobile Alliance (OMA), in italiano: \"Alleanza mobile aperta\" \u00e8 un ente di standardizzazione che sviluppa standard aperti per l'industria della telefonia mobile.\nL'OMA fu creata nel giugno del 2002 come risposta alla proliferazione di forum dell'industria dove ognuno dialogava con pochi protocolli di applicazioni: il Forum WAP, Il Village Wireless, l'iniziativa SyncML il Forum sull'interoperabilit\u00e0 in loco il forum sull'interoperabilit\u00e0 dei giochi su dispositivi mobili e il Forum sull'internet senza fili nei dispositivi mobili. Vi era cos\u00ec una sovrapposizione delle specifiche, causando una raddoppio del lavoro. L'OMA \u00e8 nata per portare sotto lo stesso tetto tutte queste iniziative.\nSpecifiche Standard.\nL'OMA ha mantenuto un certo numero di specifiche, includendo"}
{"id": "2976097", "revid": "1226", "url": "https://it.wikipedia.org/wiki?curid=2976097", "title": "Koneffke", "text": ""}
{"id": "2976098", "revid": "54354", "url": "https://it.wikipedia.org/wiki?curid=2976098", "title": "LiMo Foundation", "text": ""}
{"id": "2976109", "revid": "767487", "url": "https://it.wikipedia.org/wiki?curid=2976109", "title": "Linux Phone Standards Forum", "text": "Il Linux Phone Standards Forum (LiPS Forum) \u00e8 un consorzio di un gruppo di compagnie per creare standard per l'uso di Linux su dispositivi mobili. L'obiettivo principale del Forum LiPS \u00e8 di creare API che permettano agli sviluppatori di costruire applicazioni per operare su dispositivi Linux fabbricati da qualsiasi produttore.\nI membri fondatori sono: ARM Ltd, Cellon, Esmertec, France T\u00e9l\u00e9com, Telecom Italia, FSM Labs, Huawei, Jaluna, MIZI Research, MontaVista Software, Open-Plug e PalmSource (nel marzo 2007 PalmSource cambi\u00f2 il suo nome in quello della compagnia madre, Access Inc)."}
{"id": "2976111", "revid": "287204", "url": "https://it.wikipedia.org/wiki?curid=2976111", "title": "Willem de Heusch", "text": "Biografia.\nFu un pittore paesaggista appartenente al gruppo dei \"Dutch Italianates\".\nProbabilmente fu un allievo di Jan Both; comunque il suo stile ricorda molto da vicino quello del maestro, soprattutto nella composizione e negli effetti della calda luce meridionale, tanto da rendere difficile l'attribuzione delle opere. Ad esempio, nel dipinto \"Paesaggio italiano con carro trainato da buoi\", non solo il soggetto della campagna ondulata e piacevolmente soleggiata, ma anche il disegno, la tonalit\u00e0 e la tavolozza dei colori sono ispirati all'arte del suo probabile insegnante.\nSembra che nel 1640 si fosse recato in Italia, giungendo a Roma nel 1645, e che vi fosse rimasto fino al 1649, anno in cui \u00e8 documentata la sua presenza ad una lotteria di dipinti ad Utrecht, in qualit\u00e0 di esperto. Nello stesso documento ci si riferisce a lui come al Decano del Collegio dei Pittori di Utrecht, accanto, tra gli altri, a Jan Both che in quel periodo presiedeva la gilda di Utrecht, e a Cornelis van Poelenburch. Tale carica fu assunta anche da de Heusch nel 1655-1656, nel 1660-1664 e nel 1669.\nCi sono giunte parecchie incisioni da sue composizioni rappresentanti paesaggi con figure ed animali.\nCollabor\u00f2 con altri artisti come Willem Schellinks, Cornelis van Poelenburch, Nicolas van Held Stockade, Johannes Lingelbach, Nicolaes Berchem e Adriaen van de Velde, che inserivano le figure nei suoi paesaggi.\nIl pittore Jacob de Heusch era suo nipote."}
{"id": "2976113", "revid": "54354", "url": "https://it.wikipedia.org/wiki?curid=2976113", "title": "Lips forum", "text": ""}
{"id": "2976114", "revid": "339392", "url": "https://it.wikipedia.org/wiki?curid=2976114", "title": "Isola Papaya", "text": ""}
{"id": "2976121", "revid": "1543377", "url": "https://it.wikipedia.org/wiki?curid=2976121", "title": "Germanenorden", "text": "Il Germanenorden (\"Ordine dei germani\") \u00e8 stato una societ\u00e0 occulta tedesca, caratterizzato dalla pratica di diversi riti esoterici neopagani. Fu formalmente costituito nel 1912.\nStoria.\nIl Germanenorden venne fondato a Monaco di Baviera (ma secondo altre fonti a Lipsia) nel 1912 ad opera di Theodor Fritsch, autore di un \"Catechismo antisemita\" e primo traduttore tedesco dei \"Protocolli dei Savi di Sion\".\nPer far parte del Germanenorden i membri dovevano provare la loro appartenenza alla razza ariana. L'ideologia del gruppo si collegava ad alcuni aspetti del Movimento v\u00f6lkisch e all'Ariosofia di Guido von List.\nTra le sue proposte figurava la deportazione di Ebrei, meticci, anarchici, Zingari e altri gruppi di persone considerati nemici della nazione tedesca. Nel corso delle riunioni i membri della societ\u00e0 vestivano in genere di bianco e indossavano elmi sormontati da corna. Tra i simboli utilizzati compariva la croce uncinata, spesso con l'accompagnamento della musica di Wagner.\nFino allo scoppio della prima guerra mondiale, il capo della societ\u00e0 fu Hermann Pohl, durante la guerra la setta inizi\u00f2 a sfaldarsi. Ad ogni modo, nonostante la guerra, nel 1918 la societ\u00e0 segreta contava circa 1.500 membri. Il 18 agosto 1918, il ramo bavarese del Germanenorden Walvater, guidato da Rudolf von Sebottendorff, prese il nome di Thule-Gesellschaft."}
{"id": "2976122", "revid": "256896", "url": "https://it.wikipedia.org/wiki?curid=2976122", "title": "Lucia Valerio", "text": "Biografia.\nFiglia del calciatore Guido Valerio, fondatore e poi dirigente del Milan, pratica equitazione, sci e scherma, prima di dedicarsi completamente al tennis. Al Tennis Club Milano, \u00e8 stata vista palleggiare fino all\u2019et\u00e0 di 91 anni, ossia fino a poche settimane prima di morire, nel 1996.\nCarriera.\nNel 1926, appena ventunenne, vince il primo dei suoi dieci Campionati italiani, nel singolare e bissa nel doppio misto. Si ripete l'anno successivo in entrambe le specialit\u00e0 e, nel 1928, nel solo singolare. Giunge in finale nel Torneo di Mentone, dove perde dalla spagnola Lil\u00ed de \u00c1lvarez, una delle pi\u00f9 forti tenniste dell'epoca. \nNel 1929 vince il torneo di doppio, a Mentone, in coppia con Marjorie Morrill. Partecipa agli Internazionali di Francia e raggiunge il secondo turno, perdendo dalla beniamina di casa Simonne Mathieu per 6-4, 6-3. Si ripete, agli \"assoluti\", per la quarta volta, nel singolare e per la terza volta nel \"misto\". Da quel momento \u00e8 considerata la numero uno in Italia, sino al suo ritiro. \nL'anno successivo \u00e8 finalista a Cannes, dove perde in tre set da Elizabeth Ryan. Sono inaugurati, a Milano, gli Internazionali d'Italia e Lucia Valerio \u00e8 subito protagonista, giungendo in finale nel singolare, per cedere nuovamente a Lil\u00ed de \u00c1lvarez(3-6 8-6 6-0) ma vincendo il torneo di doppio, in coppia con la spagnola. Giunge in finale anche nel doppio misto, in coppia con il britannico Pat Hughes. Ai Campionati assoluti ripete l'accoppiata singolare-misto, in coppia con Giorgio De Stefani. \nNel 1931 \u00e8 ancora finalista a Cannes, sia nel singolare che nel doppio. Vince il torneo di doppio, a Monaco, in coppia con Cilly Aussem e, con la stessa, raggiunge la finale di doppio agli Internazionali d'Austria. Trionfa, nel singolare, agli Internazionali d'Italia, sconfiggendo, in finale, la forte statunitense Dorothy Andrus, per 2-6 6-2 6-2; si aggiudica anche il \"misto\", sempre con Pat Hughes, mentre, nel doppio, con la Andrus, cede alle italiane Anna Luzzatti e Rosetta Gagliardi. Al Roland Garros raggiunge i quarti di finale nel singolare, eliminata da Cilly Aussem e il secondo turno nel doppio. \u00c8 finalista, sia nel singolare che nel doppio al Torneo di Le Touquet e agli Internazionali della Svizzera, a Montreux. Si ripete ancora con l'accoppiata singolare-misto, agli \"assoluti\".\nVince i Campionati del Mediterraneo, a Cannes, nel 1932, battendo la francese Ida Adamoff. \u00c8 finalista anche nel doppio. Sette giorni dopo, sempre a Cannes, raggiunge la finale in tutte e tre le specialit\u00e0 (singolare, doppio e doppio misto). \u00c8 finalista anche a Mentone, dove cede a Simonne Mathieu e a Napoli, al Campionato partenopeo. In questo torneo, tuttavia, si aggiudica il trofeo del doppio, in coppia con la statunitense Dorothy Burke. Agli Internazionali d'Italia, dopo aver superato, in semifinale, la fortissima tedesca Cilly Aussem, cede a Ida Adamoff in due set. Perde la finale anche nel torneo di doppio. Raggiunge gli ottavi di finale, nel singolare e il secondo turno, nel doppio, al Roland Garros del 1932. Esordisce sull'erba di Wimbledon, perdendo ancora una volta, al terzo turno, da Simonne Mathieu. Stesso risultato nel doppio, in coppia con Dorothy Andrus. In agosto, vince il torneo di Villa d'Este e conferma ancora una volta la sua superiorit\u00e0 in campo nazionale, sia nel singolare che nel doppio misto, ai Campionati assoluti. Infine, con la squadra italiana, intraprende una tourn\u00e9e in India e vince il singolare nell'East and West of India Championships.\nNel 1933, \u00e8 ancora finalista, nel doppio, agli Internazionali d'Italia, in coppia con Elizabeth Ryan. Raggiunge il secondo turno, sia in singolare che nel doppio, al Roland Garros ma a Wimbledon, ottiene il suo miglior risultato internazionale raggiungendo i quarti di finale. Bisogner\u00e0 attendere 56 anni per vedere un'altra italiana, la milanese Laura Golarsa, ripetere l'impresa. Nel doppio raggiunge gli ottavi di finale. \u00c8 per l'ottava volta consecutiva campionessa italiana assoluta, nel singolare.\nL'anno dopo \u00e8 finalista a Mentone, Bordighera e a Sanremo, sempre nel singolare. Vince sia nel singolare che nel doppio, il Torneo di Capri e in tutte e tre le specialit\u00e0 al Campionato partenopeo. Agli Internazionali d'Italia del 1934, cede ancora una volta in finale ma soltanto alla statunitense Helen Hull Jacobs, forse la pi\u00f9 forte tennista tra le due guerre e una delle pi\u00f9 forti di tutti i tempi (6-3 6-0). Al Roland Garros giunge nuovamente ai quarti di finali, eliminata nuovamente dalla Mathieu. Solo anni pi\u00f9 tardi, tra le tenniste italiane, Annalisa Bossi Bellani riuscir\u00e0 a collocarsi per tre volte tra le prime otto nei tornei del Grande Slam, record poi uguagliato e superato da Francesca Schiavone e altre campionesse del XXI secolo. A Wimbledon raggiunge il secondo turno ma si aggiudica il Plate, cio\u00e8 il torneo londinese di consolazione. Agli \"assoluti\" vince nuovamente il titolo italiano del singolare.\nNel 1935 giunge in finale, nel doppio, a Beaulieu-sur-Mer e, nel singolare, a Monte Carlo. A Sanremo si aggiudica il torneo di doppio ed \u00e8 finalista nel singolare e nel \"misto\". Agli Internazionali d'Italia, allestiti a Roma, al Foro Mussolini, batte in semifinale Cilly Aussem ma cede in finale a un'altra grandissima campionessa, la danese Hilde Sperling (6-4, 6-1). Vince i Campionati del Mediterraneo Orientale ad Atene. Raggiunge gli ottavi di finale al Roland Garros. Al Torneo di Wimbledon si ferma ancora al secondo turno ma si aggiudica nuovamente il torneo di consolazione. Agli \"assoluti\" vince il decimo titolo italiano nel singolare. Si ritira nel 1936, accettando un incarico tecnico nella federazione.\nCaratteristiche tecniche.\nIl giornalista specializzato Gianni Clerici la definisce una regolarista da fondo campo, pi\u00f9 forte nel dritto che nel rovescio. Vestiva sempre in tenuta rigorosamente bianca, gonna lunga e calze fitte, ampia visiera."}
{"id": "2976125", "revid": "6923", "url": "https://it.wikipedia.org/wiki?curid=2976125", "title": "Comit\u00e9 d'Organisation des Jeux des Iles", "text": "Il Comitato d'Organizzazione dei Giochi delle Isole, noto anche come COJI (dalle iniziali del nome originale francese \"Comit\u00e9 d'Organisation des Jeux des Iles\"), \u00e8 un'organizzazione non governativa creata da Pierre Santoni nel 1997, per organizzare i Giochi delle Isole, la manifestazione sportiva giovanile per atleti provenienti dalle isole dei cinque continenti.\nMissioni del COJI.\nIl COJI, attraverso l'organizzazione dei Jeux des Iles, \u00e8 una organizzazione il cui obiettivo \u00e8 quello di promuovere attraverso lo sport, i valori della vita comunitaria e l'integrazione sociale, promuovendo la collaborazione tra le isole del mondo.\nI Giochi delle Isole puntano quindi a rendere le giovani generazioni pi\u00f9 solidali tra loro, le educa al fair play nello sport e al rispetto del loro ambiente.\nIl COJI lavora anche:\nMembri del COJI.\nIl COJI \u00e8 amministrato da un'Assemblea Generale. Essa \u00e8 formata dai Soci fondatori, dai Membri attivi e infine dai Membri associati.\nSoci Fondatori.\nI \"Soci Fondatori\" hanno carica fissa dal 1997, anno di fondazione del COJI.\nMembri Attivi.\nI \"Membri Attivi\" non hanno carica fissa e sono dei rappresentanti di ciascuna isola membro del COJI.\nMembri Associati.\nI \"Membri Associati\" non hanno carica fissa e sono dei rappresentanti di ciascuna isola membro del COJI."}
{"id": "2976126", "revid": "110157", "url": "https://it.wikipedia.org/wiki?curid=2976126", "title": "Serie B 1979 (calcio femminile)", "text": "L'edizione 1979 \u00e8 stata la decima edizione del campionato F.I.G.C.F. di Serie B femminile italiana di calcio. Corrisponde al campionato 1978-1979 del calcio maschile.\nIl campionato \u00e8 iniziato l'8 aprile 1979 ed \u00e8 terminato il 7 ottobre 1979 senza assegnazione del titolo di campione di Serie B 1979.\nStagione.\nNovit\u00e0.\nVariazioni prima dell'inizio del campionato:\ncambio di denominazione e sede:\nhanno rinunciato al campionato di Serie B:\nFormula.\nVi hanno partecipato 34 squadre divise in quattro gironi. La prima classificata di ognuno dei quattro gironi viene promossa in Serie A. L'ultima squadra di ognuno dei quattro gironi \u00e8 relegata in Serie C (regionale).\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:"}
{"id": "2976128", "revid": "547034", "url": "https://it.wikipedia.org/wiki?curid=2976128", "title": "Madho Rao Scindia di Gwalior", "text": "\u00c8 stato un Maharaja di Gwalior 1886 al 1925.\nBiografia.\nMadho Rao Scindia ascese al trono giovanissimo nel 1886 e govern\u00f2 Gwalior sino alla propria morte. Sino al raggiungimento della maggiore et\u00e0 il 15 dicembre 1894, Madho Rao govern\u00f2 sotto la tutela di un consiglio di reggenza, poi autonomamente.\nFu particolarmente degno di nota presso il governo coloniale britannico che in pi\u00f9 di un'occasione lo ricord\u00f2 come governante progressista e attento alle esigenze del suo popolo. Il maharaja ricevette diverse onorificenze e decorazioni dal Regno Unito e da altri stati indiani, venendo nominato aiutante di campo di re Edoardo VII nel 1901 in riconoscimento del supporto dato dal suo stato agli inglesi durante la rivolta dei Boxer in Cina, occasione nella quale, come membro del British Army, si era portato in soccorso dei soldati e dei feriti durante gli scontri. Nel maggio dell'anno successivo ricevette una laurea \"honoris causam\" in legge dall'Universit\u00e0 di Cambridge ed il 9 agosto venne invitato all'incoronazione di re Edoardo VII a Londra. Ai Delhi Durbar tenutisi rispettivamente nel 1903 e nel 1911, ricevette come saluto 21 salve di cannone, il massimo di quelle previste dal protocollo onorifico per i principi degli stati indiani. Nel 1918, alla fine della prima guerra mondiale, re Giorgio V del Regno Unito gli confer\u00ec il grado di tenente generale dell'esercito britannico.\nFervido sostenitore della necessit\u00e0 di cooperazione tra differenti civilt\u00e0, anche con diverse culture, religioni e lingue, sostenne economicamente il completamento di una serie di mosaici nella chiesa dell'Ascensione a Timoleague, nella Contea di Cork, in Irlanda, il quale li dedic\u00f2 all'amico e medico militare tenente colonnello Crofts di Councamore (non lontano da Timoleague) che salv\u00f2 la vita a suo figlio.\nMadho Rao Scindia si spos\u00f2 due volte, ma ebbe un solo figlio dal suo secondo matrimonio nel 1913 ed una figlia. Il figlio primogenito, George Jivaji Rao Scindia, venne tenuto a battesimo proprio dal re-imperatore Giorgio V del Regno Unito e succedette al trono alla morte del padre, mentre sua figlia mor\u00ec nel 1934 dopo essersi sposata ma senza avere avuto figli.\nMor\u00ec improvvisamente il 5 giugno 1925 mentre si trovava a Parigi, nel corso di un suo viaggio in Francia. Il suo corpo venne cremato e sepolto nel Cimitero di P\u00e8re-Lachaise."}
{"id": "2976132", "revid": "80598", "url": "https://it.wikipedia.org/wiki?curid=2976132", "title": "Karabigniere blues/Io sono un autonomo", "text": ""}
{"id": "2976133", "revid": "838137", "url": "https://it.wikipedia.org/wiki?curid=2976133", "title": "Base di dati a oggetti", "text": "Un modello di base di dati a oggetti o base di dati orientata agli oggetti o database a oggetti (in sigla ODBMS, cio\u00e8: \"Object Database Management System\") \u00e8 un modello di base di dati in cui l'informazione \u00e8 rappresentata in forma di oggetti come nei linguaggi di programmazione ad oggetti, situate in un mercato di nicchia rispetto al modello relazionale (RDBMS).\nPrese in considerazione sin dagli anni ottanta e novanta, ma con uno scarso impatto commerciale, vennero usate solo in alcuni campi di applicazione quali ingegneria, basi di dati spaziali, telecomunicazioni, e aree scientifiche come la fisica delle alte energie e la biologia molecolare. Un altro gruppo di database a oggetti si focalizza sull'uso in sistemi real time.\nSQL.\nIn una base di dati relazionale:\n CREATE TABLE Customers (\n Id CHAR(12) NOT NULL PRIMARY KEY,\n Surname VARCHAR(32) NOT NULL,\n FirstName VARCHAR(32) NOT NULL,\n DOB DATE NOT NULL\n SELECT InitCap(Surname) || ', ' || InitCap(FirstName)\n FROM Customers\n WHERE Month(DOB) = Month(getdate())\n AND Day(DOB) = Day(getdate())\nIn una base di dati relazionale ad oggetti:\n CREATE TABLE Customers (\n Id Cust_Id NOT NULL PRIMARY KEY,\n Name PersonName NOT NULL,\n DOB DATE NOT NULL\n SELECT Formal( C.Id )\n FROM Customers C\n WHERE BirthDay ( C.DOB ) = TODAY;"}
{"id": "2976134", "revid": "339392", "url": "https://it.wikipedia.org/wiki?curid=2976134", "title": "ODBMS", "text": ""}
{"id": "2976135", "revid": "339392", "url": "https://it.wikipedia.org/wiki?curid=2976135", "title": "Database a oggetti", "text": ""}
{"id": "2976136", "revid": "486946", "url": "https://it.wikipedia.org/wiki?curid=2976136", "title": "Object Database Management System", "text": ""}
{"id": "2976138", "revid": "486946", "url": "https://it.wikipedia.org/wiki?curid=2976138", "title": "Modello a oggetti", "text": ""}
{"id": "2976139", "revid": "80598", "url": "https://it.wikipedia.org/wiki?curid=2976139", "title": "MONOtono", "text": ""}
{"id": "2976143", "revid": "54354", "url": "https://it.wikipedia.org/wiki?curid=2976143", "title": "ORDBMS", "text": ""}
{"id": "2976149", "revid": "1386670", "url": "https://it.wikipedia.org/wiki?curid=2976149", "title": "Base di dati relazionale a oggetti", "text": "Il modello di base di dati relazionale a oggetti o database relazionale a oggetti in sigla ORDBMS (\"object-relational database management system\") \u00e8 un modello di base di dati in cui convergono aspetti del modello relazionale e aspetti del modello a oggetti.\nMolte delle idee dei database relazionali a oggetti sono state largamente incorporate in SQL:1999 ed infatti ogni prodotto che ader\u00ec a quello standard venne descritto come un software di Base di dati relazionale a oggetti, come: PostgreSQL, DB2, Oracle e Microsoft SQL Server.\nI tipi e le tabelle tipizzate.\nPer lo standard SQL-2003 per le basi di dati ad oggetti esistono i tipi predefiniti, i tipi costruiti (array, multiset, ref e row) e i tipi definiti dagli utenti basati su tipi predefiniti (tipi semplici, strutturati e abstract data type). I tipi e le tabelle tipate possono essere anche ereditate.\nLa creazione di un tipo semplice (id_impiegato) considerato un intero (INTEGER) e il suo uso in una tabella:\nCREATE TYPE id_impiegato AS INTEGER;\nCREATE TABLE Impiegati(\nid id_impiegato,\nnome VARCHAR(50),\net\u00e0 INTEGER,\nid_manager id_impiegato);\nLa creazione di un tipo strutturato:\nCREATE TYPE t_film AS\n(titolo VARCHAR(30),\nregista VARCHAR(20),\nanno DECIMAL(4),\ngenere CHAR(15),\nvalutaz NUMERIC(3,2))\nNOT FINAL;\nIl tipo riferimento, REF(t) \u00e8 il tipo di un identificatore di una tabella tipata\nREF (&lt;tipo strutturato&gt;) [SCOPE &lt;nome_tabella&gt; ]\nUna tabella tipata \u00e8 una tabella in cui la struttura di un tipo coincide con quella di un tipo.\nLe tuple della tabella tipata sono istanze del tipo mentre le colonne corrispondono agli attributi del tipo.\nUna tabella tipata ha un suo identificatore e non ha bisogno di chiave primaria.\nLa creazione di una tabella tipata:\nCREATE TABLE &lt;nome_tabella&gt;\nOF &lt;nome_tipo_complesso&gt;\n[&lt;opzioni attributi&gt;]\n[&lt;vincoli&gt;]\n[&lt;identificazione&gt;]\nProgettazione di un ORDBMS.\nPer la conversione di una base di dati relazionale in una relazionale ad oggetti si parte dall'analisi dello schema ER della prima e si individuano gli attributi compositi che diventeranno tipi strutturati, gli attributi multivalore che diventeranno array o multiset, per un'entit\u00e0 rilevante per la base di dati si creer\u00e0 una tabella.\nInfine si opta per una tabella tipata, in combinazione con tipi riferimento quando una entit\u00e0 dello schema ER ha un'associazione 1-n.\nPer la scelta della direzione delle associazioni in casi di bidirezionalit\u00e0 tra le varie entit\u00e0 \u00e8 a discrezione del progettista che la sceglier\u00e0 in base alla tipologia di interrogazioni che verranno fatte nella base di dati."}
{"id": "2976152", "revid": "54354", "url": "https://it.wikipedia.org/wiki?curid=2976152", "title": "Database relazionale a oggetti", "text": ""}
{"id": "2976153", "revid": "54354", "url": "https://it.wikipedia.org/wiki?curid=2976153", "title": "Object-relational database management system", "text": ""}
{"id": "2976154", "revid": "54354", "url": "https://it.wikipedia.org/wiki?curid=2976154", "title": "Modello relazionale a oggetti", "text": ""}
{"id": "2976155", "revid": "54354", "url": "https://it.wikipedia.org/wiki?curid=2976155", "title": "OQL", "text": ""}
{"id": "2976158", "revid": "37401", "url": "https://it.wikipedia.org/wiki?curid=2976158", "title": "Conferenza di Yalta", "text": ""}
{"id": "2976161", "revid": "751106", "url": "https://it.wikipedia.org/wiki?curid=2976161", "title": "Object Query Language", "text": "L'Object Query Language (OQL) \u00e8 uno standard di linguaggio di interrogazione per Basi di dati a oggetti sul modello di SQL.\nOQL fu sviluppato dall'Object Data Management Group (ODMG).\nA causa della sua complessit\u00e0 nessuno ha mai implementato completamente il linguaggio.\nOQL ha comunque influenzato il progetto di alcuni pi\u00f9 nuovi linguaggi di interrogazione come JDOQL e EJB QL, ma non possono essere considerati come una differente variet\u00e0 di OQL.\nEsempio di interrogazione.\nL'esempio seguente illustra come si potrebbe recuperare la velocit\u00e0 del processore del computer di tutti i computer con pi\u00f9 di 64MB di RAM da un finto database.\ncodice_1\nVoci correlate.\nODMG - Object Data Management Group"}
{"id": "2976164", "revid": "54354", "url": "https://it.wikipedia.org/wiki?curid=2976164", "title": "Base di dati a grafi", "text": ""}
{"id": "2976168", "revid": "144796", "url": "https://it.wikipedia.org/wiki?curid=2976168", "title": "Madho Rao Scindia", "text": ""}
{"id": "2976169", "revid": "2219486", "url": "https://it.wikipedia.org/wiki?curid=2976169", "title": "Base di dati a grafo", "text": "In informatica una base di dati a grafo, o database a grafo, \u00e8 una tipologia di database che utilizza nodi e archi per rappresentare e archiviare l'informazione.\nLa rappresentazione dei dati mediante grafi offre un'alternativa al modello relazionale che fa uso di tabelle, ai database orientati al documento (che usano documenti), o altri, come i sistemi ad archivi strutturati (\"structured storage\") basati su colonne o su cesti non interpretati di dati.\nI database a grafo sono spesso pi\u00f9 veloci di quelli relazionali nell'associazione di insiemi di dati, e mappano in maniera pi\u00f9 diretta le strutture di applicazioni orientate agli oggetti.\nScalano pi\u00f9 facilmente a grandi quantit\u00e0 di dati e non richiedono le tipiche e onerose operazioni di unione (\"join\"). \nDipendono meno da un rigido schema entit\u00e0-relazione e sono molto pi\u00f9 adeguati per gestire dati mutevoli con schemi evolutivi.\nAl contrario, i database relazionali sono tipicamente pi\u00f9 veloci nell'eseguire le stesse operazioni su un grande numero di dati.\nModelli di riferimento.\nQuando si parla di modelli dei dati basati su grafo \u00e8 inevitabile fare riferimento alla teoria dei grafi. In origine, i modelli di riferimento per l'implementazione dei database a grafo erano due: il \"property graph model\" e il \"resource description framework graph\" (RDF). Il primo fa riferimento principalmente al progetto Tinkerpop, mentre il secondo \u00e8 il modello di riferimento del Web semantico. I database a grafo che utilizzano il modello RDF sono anche noti come \"Triple Store\", \"Quad Store\", o \"RDF Store\".\nI due modelli non sono del tutto coincidenti, anche se solitamente il passaggio da uno all'altro \u00e8 molto intuitivo. Per entrambi esistono dei linguaggi di interrogazione specifici, ma solo per RDF esiste uno standard riconosciuto in SPARQL.\nSuccessivamente ne sono stati sviluppati altri, di seguito i modelli ad oggi esistenti,\nInterrogazioni delle basi di dato a grafo.\nDi seguito le tipologie di interrogazioni usate nelle basi di dato a grafo:\nEsempio: restituire le persone in cui l'attributo nome corrisponde a \u201cJames\u201d.\nSELECT ?X\nFROM &lt;http://www.socialnetwork.org&gt;\nSELECT ?X\nMATCH (person:Person)\nWHERE person.firstName=\"James\"\nEsempio: trovare il nome delle persone che possono essere raggiunte da \u201cJames\u201d dalla relazione \u201cknows\u201d (sa, sapere).\nPREFIX sn: &lt;http://www.socialnetwork.org/&gt;\nSELECT ?N\nWHERE { ?X sn:type sn:Person . ?X sn:firstName \"James\" .\n?X sn:knows* ?Y .\nDRAFT\nSELECT ?N\nWHERE { ?X @type \"Person\" . ?X @firstName \"James\" .\n?X knows* ?Y .\nMATCH (james:Person)-[:knows*]-(reachablePerson:Person)\nWHERE james.firstName=\"James\"\nRETURN DISTINCT reachablePerson\nChe si declinano nei linguaggi: SPARQL, G-SPARQL e Cypher.\nSistemi di gestione delle basi di dato a grafo.\nI sistemi di gestione delle basi di dato a grafo (\"Graph Database Management System\") si classificano in due categorie: Basi di dato a grafo, e framework elaboratori di grafi (\"graph processing framework\").\nI primi hanno l'obiettivo di gestire in maniera persistente il dato permettendo di archiviare transazionalmente e di accedervi in maniera persistente i secondi invece forniscono processi di batch e analisis su grandi grafi spesso in un ambiente distribuito con molte\nmacchine.\nBase di dato a grafo.\nDi seguito basi di dato a grafo native:\nDi seguito basi di dato a grafo non native:\nFramework elaboratori di grafi.\nsistemi analitici a grafi non in rete:\nSistemi di elaborazione di dati generici anche per grafi:\nProgetti di database a grafo.\nDi seguito un elenco di vari progetti su basi di dati a grafo molto conosciuti:"}
{"id": "2976170", "revid": "54354", "url": "https://it.wikipedia.org/wiki?curid=2976170", "title": "Database a grafo", "text": ""}
{"id": "2976174", "revid": "594829", "url": "https://it.wikipedia.org/wiki?curid=2976174", "title": "Brenda Asnicar", "text": "Biografia.\nBrenda Asnicar nasce a Buenos Aires il 17 ottobre 1991, da Gustavo Asnicar e Adriana Mendoza; ha un fratello maggiore, Iv\u00e1n Asnicar, dirigente di un'impresa di animazione digitale, musicista e regista cinematografico.\nDa sempre appassionata di spettacolo, frequenta, durante la sua infanzia, il Centro Culturale Italiano di Villa Adelina, dove impara a parlare fluentemente l'italiano e l'inglese.\nCarriera.\nIl debutto e la partecipazione a \"Il mondo di Patty\" (2001-2009).\nInizia la sua carriera televisiva all'et\u00e0 di undici anni, prendendo parte al reality show \"Cantani\u00f1o\" come parte del coro. L'anno successivo conduce un programma insieme a Jimena Cyrulnik, mentre nel 2003 viene selezionata per essere la co-conduttrice della trasmissione \"Chicos argentinos\", insieme a Pablo Arias.\nLa sua carriera come attrice in TV inizia nel 2007, con la telenovela argentina per ragazzi \"Il mondo di Patty\", scelta per interpretare l'antagonista principale, Antonella Lamas Bernardi. Questo serial televisivo ottiene successo in diversi paesi. Insieme al cast, registra diverse colonne sonore, tra cui \"Il mondo di Patty - La storia pi\u00f9 bella\" (che contiene la canzone \"Las Divinas\", interpretata dalla Asnicar, con pi\u00f9 di 60.000 download digitali e uno dei brani con maggiori successo della serie) e \"Il mondo di Patty - La vita \u00e8 una festa\". Partecipa, inoltre, alle due tourn\u00e9e della serie.\nSuccessivamente, nel 2009, viene scelta per interpretare nella telenovela \"M\u00eda, mi amiga invisible\" la protagonista, una ragazza proveniente dal mondo della fantasia. Viene girato un trailer per essere spedito e proposto al MIPCOM di Cannes in Francia. Della telenovela viene realizzato solamente l'episodio pilota.\n\"Sue\u00f1a conmigo\", il tour \"Antonella Divina in Concerto\" e \"Coraz\u00f3n valiente\" (2010-2012).\nNel 2010 Brenda viene scelta da Nickelodeon per interpretare l'antagonista, Nuria Gomez, in \"Sue\u00f1a conmigo\", per la quale incide \"Hablan de m\u00ed\" e \"Siempre te esperar\u00e8\" per \"\", la prima colonna sonora della serie, e \"Hagas lo que hagas\" per Sue\u00f1a conmigo 2, il secondo album della serie. Non partecipa alla versione teatrale della serie, in quanto nelle stesse date \u00e8 in Italia per un altro spettacolo.\nNello stesso anno, insieme a Camila Salazar e Camila Outon (entrambe antagoniste ne \"Il mondo di Patty\"), l'artista avrebbe dovuto intraprendere il \"A-Divina Tour\" in Spagna. A causa dell'eruzione dell'Eyjafj\u00f6ll del 2010 e la conseguente cancellazioni di voli, lo show \u00e8 stato cancellato.\nNel marzo 2011 arriva in Italia con il tour \"Antonella in concerto\". Il tour, che per quasi un mese e mezzo ha toccato le principali citt\u00e0 italiane, \u00e8 un corso di 10 regole su come diventare delle \"Divine\", che comprende coreografie, le canzoni de \"Il mondo di Patty\" e quattro inediti: \"Donde me lleve el coraz\u00f3n\", \"Nunca hay que dejar de so\u00f1ar\", \"Una vez me enamore\" e \"Ser Divina\". Durante il tour, in un'intervista, Brenda annuncia di non aver ancora cominciato a registrare il suo album, perch\u00e9 i produttori le propongono musica troppo commerciale per i suoi gusti, e che lei cerca qualcosa di pi\u00f9 latino, rivisto in chiave internazionale.\nNel 2011 prende parte alla sfilata di moda di Ver\u00f3nica de la Canal, occasione nella quale sfila e annuncia la sua partecipazione come Keira Beltran nella seconda stagione di \"Los \u00fanicos\". Il 17 novembre dello stesso anno presenta una cover della canzone \"You Know I'm No Good\", in omaggio alla cantante Amy Winehouse, mentre il 23 pubblica il singolo \"Tus Juegos\".\nDopo aver recitato in \"Los \u00fanicos\", Brenda viene contattata per interpretare Fabiola Ferrara Arroyo, la sorella del protagonista di \"Coraz\u00f3n valiente\", che vive nella giungla colombiana, in cerca del padre. Per questo ruolo, l'attrice si trasferisce per sei mesi a Miami, negli Stati Uniti d'America, per compiere le riprese.\n\"Cumbia Ninja\" e \"Por amarte as\u00ed\" (2013-presente).\nNei primi mesi del 2013, Asnicar si trasfer\u00ec in Colombia, per interpretare il ruolo da protagonista nella serie colombiana targata Fox Latinoamerica \"Cumbia Ninja\". Il suo personaggio, Juana Carbajal, \u00e8 una giovane ricca che, dopo l'assassinio dei suoi genitori, \u00e8 costretta a vivere in un quartiere malfamato sotto il nome di Nieves. Brenda d\u00e0 cos\u00ec una svolta alla sua carriera, interpretando un ruolo pi\u00f9 drammatico, per il quale deve rasarsi i capelli da un lato, imparare alcune parole in cinese e alcune mosse dell'arte marziale shaolin. L'attrice interpreta alcuni pezzi tratti dalle colonne sonore delle tre stagioni, realizzate tra il 2013 e 2015.\nIl 15 luglio 2013, anticipato da alcune foto su Twitter, viene pubblicato il secondo singolo ufficiale, \"Salten como yo\", estratto dal suo album di debutto ancora in fase di registrazione.\nNel 2016, viene scelta per interpretare la protagonista nella telenovela \"Por amarte as\u00ed\", interpretando Mercedes Olivetti, una ragazza ricca che incontra l'amore durante una situazione non troppo bella.\nPartecipa alla canzone \"Ultra comunicaci\u00f3n\" del cantante Lolo Fuentes, messa in commercio il 7 aprile 2017, mentre il 1\u00ba giugno 2017 presenta il terzo singolo da solista \"Una m\u00e1s en medio del bill\u00f3n\" che ha come tema principale la violenza di genere. La traccia viene pubblicata dopo la partecipazione della Asnicar al movimento Ni una menos. Il video \u00e8 stato cancellato dalla piattaforma YouTube per violazione sui \"contenuti violenti o espliciti\".\nIl 31 agosto 2018 presenta il singolo \"Vi que est\u00e1s OK\", anticipando il suo primo album in studio che viene presentato il 17 novembre successivo in un evento dedicato a bambini con difficolt\u00e0. Nello stesso novembre viene confermata come la protagonista Gilda per la serie omonima; mentre il 13 dicembre pubblica il secondo estratto dal suo album dal titolo \"Tesoro\".\nNel marzo del 2019 viene annunciata nel cast della terza stagione dello sceneggiato \"Run Coyote Run\", le cui registrazioni avvengono a Sonora in Messico. Successivamente, il 18 maggio 2019 \u00e8 ospite dello studio di registrazione del cantautore Gustavo Cerati \"Un\u00edsono\", dove presenta il compact disc \"Vos sos Dios\". Nella stessa occasione canta insieme a Charly Garc\u00eda alcuni pezzi tratti dall'album. \"Vos sos Dios\" viene pubblicato il 20 maggio per il mercato digitale.\nAltre attivit\u00e0.\nModa.\nNel 2008 sfila per Marcela Koury, mentre nel 2010 fa una campagna pubblicitaria Nike. Sfila anche per Clider e Brenlockers.\nNel novembre 2014 Brenda Asnicar lancia una linea di abbigliamento disegnata da lei stessa, \"The .B. Collection\", realizzata insieme alla disegnatrice colombiana Carolina Mej\u00eda, conosciuta durante le riprese della telenovela \"Cumbia Ninja\". La collezione viene presentata al MCMA di Londra, una piattaforma di vendite internazionale.\nDoppiatrici italiane.\nNelle versioni in italiano dei suoi film, Brenda Asnicar \u00e8 stata doppiata da:"}
{"id": "2976175", "revid": "486946", "url": "https://it.wikipedia.org/wiki?curid=2976175", "title": "D\u00fcr\u00fcm", "text": ""}
{"id": "2976176", "revid": "438678", "url": "https://it.wikipedia.org/wiki?curid=2976176", "title": "BigTable", "text": "BigTable \u00e8 un sistema proprietario di base di dati compresso ad alte prestazioni, sviluppato da Google a partire dal 2004 e costruito su Google File System (GFS), su Chubby Lock Service, su SSTable e su alcune altre tecnologie di Google. Sebbene cominci dalla tipica convenzione di un numero fisso di colonne, condivide le caratteristiche sia di database orientati alla riga che di quelli orientati alla colonna.\nLe ragioni che hanno spinto Google a sviluppare il proprio database sono la scalabilit\u00e0 e un miglior controllo sulle caratteristiche prestazionali: \u00e8 progettato per poter supportare carichi a livello del petabyte attraverso centinaia o migliaia di macchine e di rendere facile l'aggiunta di nuove macchine al sistema, utilizzando le nuove risorse senza che sia necessaria alcuna riconfigurazione.\nIl prodotto viene utilizzato internamente da diverse applicazioni di Google come: MapReduce, Google Reader, Google Maps, Google Libri, Google Earth, Blogger.com, Google Code hosting, Orkut, YouTube, Gmail e ne viene offerto l'accesso come parte del Google App Engine.\nDal 6 maggio 2015, Google ha lanciato una versione pubblica di BigTable col nome di Google Cloud Bigtable (attualmente in beta).\nDescrizione.\nBigTable Data Model.\nBigtable \u00e8 una mappa ordinata multi-dimensionale sparsa, distribuita e persistente.\nIl modello dei dati utilizza tre diversi tipi di indicizzazione:\nBigTable Partition Model.\nIl sistema BigTable \u00e8 composto da tre componenti.\nOperazioni di lettura e scrittura.\nLa replicazione dei dati \u00e8 gestita dal Google File System.\nOgni Tablet ha una propria Memtable e la comunicazione dei client con i singoli Tablet Server per operazioni di lettura/scrittura avviene in maniera diretta.\nOperazioni di scrittura.\nLa richiesta di scrittura arriva direttamente al tablet server che: \nSuccessivamente viene generata una nuova Memtable.\nOperazioni di lettura.\nLa richiesta di lettura viene inviata al Tablet Server, e questa avviene tramite una consultazione contemporanea della SSTable che appartiene al tablet e l'attuale Memtable."}
{"id": "2976177", "revid": "547034", "url": "https://it.wikipedia.org/wiki?curid=2976177", "title": "Jayajirao Scindia", "text": "Biografia.\nI primi anni.\nJayajirao nacque col nome di Bhagirath Shinde, figlio di Hanwant Rao, il 19 gennaio 1835. Quando il maharaja di Gwalior, Jankojirao II, mor\u00ec nel 1843 senza lasciare eredi, concesse a sua moglie Tara Bai di adottare Bhagirath Rao. Bhagirath Shinde succedette al trono di Gwalior con il nome di Jayajirao Sindhia il 22 febbraio 1843. Mama Sahib, zio materno di Jankojirao II, venne scelto come suo reggente per gli anni della sua minore et\u00e0.\nI primi anni di regno e i controversi rapporti con gli inglesi.\nDada Khasgiwale, controllore degli affari della famiglia reale, sostitu\u00ec Mama Sahib nella reggenza proprio mentre il paese stava finendo sull'orlo di una guerra civile. La Compagnia Inglese delle Indie Orientali stava in quegli anni espandendo la propria influenza sugli stati indiani, andando a formare il primo nucleo del futuro impero indiano. Il colonnello Sleeman venne nominato quale residente e fu egli a chiedere la resa all'impero britannico a Dada Khasgiwale, riscontrandone l'opposizione. Le forze britanniche, comandante da Sir Hugh Gough, si mossero in direzione di Gwalior ed attraversarono il fiume Chambal nel dicembre del 1843. Il 29 dicembre successivo le simultanee battaglie di Panniar e Maharajpur sconfissero l'esercito del Gwalior e Khasgiwale venne arrestato dagli inglesi ed inviato alla prigione di Benaras dove mor\u00ec nel 1845.\nVenne a questo punto siglato un trattato secondo il quale lo stato di Gwalior si sottometteva agli inglesi pur conservando una propria autonomia. Per il giovane maharaja venne stabilito un consiglio di reggenza che doveva operare su consiglio del locale residente britannico.\nQuando nel 1857 inizi\u00f2 la ribellione degli indiani contro i coloni inglesi, Jayajirao, i cui antenati avevano combattuto contro i britannici e ne erano stati sconfitti, non era certo conosciuto come un amico della Gran Bretagna. Ad ogni modo il suo primo ministro, Dinakar Rao, assieme al maggiore Chartres Macpherson, residente inglese a Gwalior, lo convinsero inizialmente a mantenere la neutralit\u00e0 e poi a schierarsi con gli inglesi malgrado il parere contrario dell'esercito e del popolo.\nLavori di sviluppo.\nNel 1872, Jayajirao diede ordine di iniziare la ferrovia Agra-Gwalior, porzione della \"Great Indian Peninsular Railway\" gestita dagli inglesi, per poi continuare l'anno successivo con la Indore-Neemuch.\nJivajirao costru\u00ec molte altre strutture come il Jaivilas Mahal, Kampoo Kothi, Victoriya Building, Gorkhi Dwar Gate ed il Daffrine Sarai. Egli costru\u00ec il Koteshwar Mandir e circa 69 templi dedicati a Shiva in tutto lo stato. Egli diede anche ordine di ricostruire il forte di Gwalior, che per\u00f2 dal 1886 pass\u00f2 ai britannici in cambio della citt\u00e0 di Jhansi.\nFamiglia.\nJayajirao sos\u00f2 Chimnabai Kadam nel 1843 e successivamente si rispos\u00f2 con Laxmibai Gujar nel 1852. Jayajirao spos\u00f2 la sua terza moglie, Babuibai Sawant, nel 1873 e poi una quarta, Sakhyabai. Jayajirao e Sakhyabai ebbero un figlio, il quarto in tutto del Maharaja ma l'unico sopravvissutogli, Madho Rao (n. 1876) che gli succedette quando egli mor\u00ec nel 1886."}
{"id": "2976178", "revid": "6923", "url": "https://it.wikipedia.org/wiki?curid=2976178", "title": "HBase", "text": "HBase \u00e8 una base di dati distribuita open source modellata su BigTable di Google e scritta in Java.\nFu sviluppato come parte del progetto Hadoop dell'Apache Software Foundation ed eseguito su HDFS (Hadoop Distributed File System), fornendo capacit\u00e0 simili a quelle di BigTable per Hadoop.\nHBase non \u00e8 un diretto rimpiazzamento di classiche basi di dati SQL, sebbene successivamente le sue prestazioni sono migliorate e serve diversi siti internet.\nHBase inizialmente era un progetto della societ\u00e0 Powerset.\nPowerSet fu acquisita da Microsoft nel 2008. Si pensa quindi che HBase possa essere usata nella preparazione dei dati per il motore di ricerca Bing, ma i dettagli ancora non sono stati documentati."}
{"id": "2976179", "revid": "144796", "url": "https://it.wikipedia.org/wiki?curid=2976179", "title": "Jayaji Rao Scindia", "text": ""}
{"id": "2976184", "revid": "123645090", "url": "https://it.wikipedia.org/wiki?curid=2976184", "title": "Kaiser-i-Hind", "text": "Il Kaiser-i-Hind era una medaglia concessa dal monarca britannico tra il 1900 ed il 1947 ai civili di qualunque nazionalit\u00e0 che si fossero resi meritevoli nel servizio consentendo significativi avanzamenti nel British Raj.\nKaiser \u00e8 il titolo utilizzato nel medioriente (passato attraverso il persiano all'indiano vernacolare) per indicare l'\"Imperatore\", e di conseguenza la parola Kaiser-i-Hind si pu\u00f2 tradurre con \"Imperatore d'India\".\nStoria.\nImperatrice d'India o \"Kaiser-i-Hind\" fu il termine coniato dall'orientalista G.W. Leitner in un deliberato tentativo di dissociare il governo britannico dai precedenti stati principeschi ma venne poi assunto dalla regina Vittoria d'Inghilterra quando questa ottenne la corona indiana il 1\u00ba maggio 1876 con la proclamazione del Delhi Durbar del 1877.\nLa medaglia venne istituita dalla stessa regina Vittoria il 10 aprile 1900. L'onorificenza cess\u00f2 di essere concessa quando l'India ottenne l'indipendenza dal governo britannico nel 1947.. La medaglia \u00e8 stata concessa secondo i dati d'archivio in 142 esemplari.\nGradi.\nLa medaglia disponeva di tre gradi:"}
{"id": "2976185", "revid": "54354", "url": "https://it.wikipedia.org/wiki?curid=2976185", "title": "OGP", "text": ""}
{"id": "2976187", "revid": "184980", "url": "https://it.wikipedia.org/wiki?curid=2976187", "title": "Ferrovia Monte Antico-Asciano", "text": ""}
{"id": "2976188", "revid": "1928794", "url": "https://it.wikipedia.org/wiki?curid=2976188", "title": "Turn- und Sportverein Bayer 04 Leverkusen 1988-1989", "text": "Stagione.\nNella stagione 1988-1989, il Bayer Leverkusen si classific\u00f2 ottavo in Bundesliga.\nVenne eliminato in semifinale nella Coppa di Germania. Usc\u00ec da detentore del titolo, ai trentaduesimi di finale di Coppa UEFA.\nMaglie e sponsor.\nLo sponsor tecnico \u00e8 il marchio Tedesco Adidas, lo sponsor istituzionale \u00e8 la Bayer.\nRosa.\n\"* ceduti durante la stagione\"\n\"\u00b0 arrivati a gennaio\""}
{"id": "2976196", "revid": "459956", "url": "https://it.wikipedia.org/wiki?curid=2976196", "title": "Europei di calcio Francia 1960", "text": ""}
{"id": "2976197", "revid": "459956", "url": "https://it.wikipedia.org/wiki?curid=2976197", "title": "Europei di calcio Spagna 1964", "text": ""}
{"id": "2976198", "revid": "459956", "url": "https://it.wikipedia.org/wiki?curid=2976198", "title": "Europei di calcio Italia 1968", "text": ""}
{"id": "2976200", "revid": "459956", "url": "https://it.wikipedia.org/wiki?curid=2976200", "title": "Europei di calcio Belgio 1972", "text": ""}
{"id": "2976201", "revid": "459956", "url": "https://it.wikipedia.org/wiki?curid=2976201", "title": "Europei di calcio Jugoslavia 1976", "text": ""}
{"id": "2976203", "revid": "459956", "url": "https://it.wikipedia.org/wiki?curid=2976203", "title": "Europei di calcio Italia 1980", "text": ""}
{"id": "2976204", "revid": "459956", "url": "https://it.wikipedia.org/wiki?curid=2976204", "title": "Europei di calcio Francia 1984", "text": ""}
{"id": "2976205", "revid": "459956", "url": "https://it.wikipedia.org/wiki?curid=2976205", "title": "Europei di calcio Germania Ovest 1988", "text": ""}
{"id": "2976208", "revid": "459956", "url": "https://it.wikipedia.org/wiki?curid=2976208", "title": "Europei di calcio Svezia 1992", "text": ""}
{"id": "2976210", "revid": "459956", "url": "https://it.wikipedia.org/wiki?curid=2976210", "title": "Europei di calcio Inghilterra 1996", "text": ""}
{"id": "2976211", "revid": "459956", "url": "https://it.wikipedia.org/wiki?curid=2976211", "title": "Europei di calcio Olanda-Belgio 2000", "text": ""}
{"id": "2976212", "revid": "459956", "url": "https://it.wikipedia.org/wiki?curid=2976212", "title": "Europei di calcio Portogallo 2004", "text": ""}
{"id": "2976213", "revid": "459956", "url": "https://it.wikipedia.org/wiki?curid=2976213", "title": "Europei di calcio Austria-Svizzera 2008", "text": ""}
{"id": "2976215", "revid": "459956", "url": "https://it.wikipedia.org/wiki?curid=2976215", "title": "Europei di calcio Francia 2016", "text": ""}
{"id": "2976228", "revid": "92723", "url": "https://it.wikipedia.org/wiki?curid=2976228", "title": "Diocesi di Alquoch", "text": ""}
{"id": "2976230", "revid": "339392", "url": "https://it.wikipedia.org/wiki?curid=2976230", "title": "Agenti di custodia", "text": ""}
{"id": "2976237", "revid": "287204", "url": "https://it.wikipedia.org/wiki?curid=2976237", "title": "Osman Ozkoylu", "text": ""}
{"id": "2976241", "revid": "1371684", "url": "https://it.wikipedia.org/wiki?curid=2976241", "title": "Erosione spaziale", "text": "L'erosione spaziale (nota anche attraverso l'espressione inglese space weathering) \u00e8 un termine generico utilizzato per un certo numero di processi che agiscono su un qualsiasi corpo esposto all'ambiente spaziale. I corpi senz'atmosfera (inclusi Luna, Mercurio, gli asteroidi, comete e alcune lune o altri pianeti) incorrono in molti processi di erosione:\nL'erosione spaziale \u00e8 importante perch\u00e9 questi processi influenzano le propriet\u00e0 fisiche ed ottiche della superficie di molti corpi planetari. Perci\u00f2, \u00e8 cruciale comprendere gli effetti dell'erosione spaziale al fine di interpretare correttamente i dati telerilevati.\nStoria.\nMolta della nostra conoscenza in merito al processo di erosione spaziale proviene dagli studi dei campioni lunari riportati dal programma Apollo, nello specifico suoli lunari (o regolite). Il costante flusso di particelle ad alta energia e di micrometeoriti, insieme alle pi\u00f9 grandi meteoriti, agiscono comminutando, fondendo, spruzzando e vaporizzando i componenti del suolo lunare. \nI primi prodotti dell'erosione spaziale riconosciuti nei suoli lunari sono stati gli agglutinati, che si vengono a creare quando le micrometeoriti fondono una piccola quantit\u00e0 di materiale, incorporando i frammenti minerali e vetrosi circostanti in un aggregato saldato come vetro le cui dimensioni vanno da alcuni micrometri a pochi millimetri. Gli agglutinati appaiono neri ad occhio nudo, in gran parte dovuti alla presenza di ferro nanofase. Gli agglutinati sono molto comuni e vanno dal 60 al 70% dei suoli maturi lunari. \nL'erosione spaziale produce anche prodotti correlati alla superficie dei singoli granuli del suolo, simili a \"schizzi\" di vetro: l'idrogeno impiantato, l'elio e altri gas rari; tracce del brillamento solare; e componenti aggregati, incluso il ferro nanofase. Fu solo negli anni '90 che tecniche e strumenti perfezionati hanno permesso la scoperta di patine molto sottili (60-200 nm), o bordi (\"rim\"), che si sono sviluppati nei singoli granuli del suolo lunare in conseguenza del ri-depositarsi di vapore (dai vicini impatti di micrometeoriti) e di materiali \"spruzzati\" dai granuli vicini. Questi processi di erosione hanno vasti effetti sulle propriet\u00e0 spettrali del suolo lunare, particolarmente per quel che riguarda le lunghezze d'onda UV/Vis/NIR.\nEffetti sulle propriet\u00e0 spettrali.\nGli effetti spettrali di erosione spaziale sono triplici: come una superficie matura essa diventa pi\u00f9 scura (ovvero l'albedo viene ridotto), pi\u00f9 rossa (la riflettanza aumenta al crescere della lunghezza d'onda) e la profondit\u00e0 delle sue bande d'assorbimento diagnostiche vengono ridotte. Questi effetti sono ampiamente dovuti alla presenza di ferro nanofase sia negli agglutinati che nei bordi (\"rims\") aggregati dei singoli granuli. Gli effetti di oscuramento dell'erosione spaziale sono facilmente osservabili attraverso lo studio dei crateri lunari. Quelli recenti hanno raggiere luminose, dato vi sono esposti materiali freschi, non corrosi, ma nel tempo questi raggi scompariranno a causa del processo di corrosione che li oscurer\u00e0.\nErosione spaziale sugli asteroidi.\nSi \u00e8 ipotizzato che l'erosione spaziale si verifichi anche sugli asteroidi, sebbene l'ambiente sia molto diverso da quello lunare. Gli impatti che avvengono nella cintura degli asteroidi sono pi\u00f9 lenti, e perci\u00f2 creano minore fusione e vapore, oltre al fatto che un minor numero di particelle emanate dal vento solare riescono a raggiungerla. E, infine, il pi\u00f9 elevato tasso di impatti e la gravit\u00e0 inferiore dei corpi pi\u00f9 piccoli significa che non si ha pi\u00f9 il \"ribaltamento\" e l'et\u00e0 della superficie esposta dovrebbe essere pi\u00f9 giovane di quella lunare. Quindi, l'erosione spaziale si dovrebbe verificare pi\u00f9 lentamente e in misura minore sulle superfici degli asteroidi.\nTuttavia, possiamo vedere le prove in merito all'erosione spaziale asteroidale. Per anni serpeggiava un cosiddetto \"enigma\" nella comunit\u00e0 scientifica mondiale poich\u00e9, in generale, gli spettri degli asteroidi non corrispondono agli spettri della nostra raccolta di meteoriti. In particolare, gli spettri degli asteroidi di tipo S (quello pi\u00f9 abbondante) non corrispondono agli spettri del tipo pi\u00f9 abbondante di meteoriti, le condriti ordinarie. Lo spettro dell'asteroide tende ad essere pi\u00f9 rosso con una curvatura pi\u00f9 accentuata nelle lunghezze d'onda visibili. Tuttavia, Binzel et al. hanno individuato asteroidi prossimi alla Terra con propriet\u00e0 spettrali che coprono un campo di variabilit\u00e0 che va dal tipo S a spettri simili a quelli delle condriti ordinarie, suggerendo che vi \u00e8 un processo in corso che pu\u00f2 alterare gli spettri di materiale OC s\u00ec da renderli simili agli asteroidi di tipo S. Esiste anche la prova dell'alterazione dei regoliti ottenuta dal passaggio Galileo vicino ai corpi Gaspra e Ida che mostrano differenze spettrali nei crateri freschi. Con il tempo, gli spettri di Ida e Gaspra tenderanno a diventare rossi perdendo il contrasto spettrale. Ulteriori prove recenti provenienti dalle misurazioni a raggi X effettuate dal NEAR Shoemaker su Eros indicano una composizione di condrite ordinaria, nonostante uno spettro di tipo S, tendente al rosso (\"red-slopped\"), il quale fa pensare ancora una volta alla possibilit\u00e0 che vi sia qualche processo che alteri le propriet\u00e0 ottiche della superficie.\nErosione spaziale su Mercurio.\nAllo stesso modo l'ambiente di Mercurio si diversifica sostanzialmente da quello della Luna. Per prima cosa, il \"giorno\" \u00e8 significativamente pi\u00f9 caldo (la temperatura media diurna della superficie \u00e8 di ~100 \u00b0C per la Luna, ~425 \u00b0C per Mercurio) e la notte pi\u00f9 fredda, per cui l'alterazione dei prodotti dell'erosione spaziale \u00e8 possibilmente pi\u00f9 accentuata. Inoltre, a causa della sua posizione nel sistema solare, Mercurio \u00e8 anche soggetto a un flusso leggermente maggiore di micrometeoriti che urtano il pianeta a velocit\u00e0 molto maggiori. Questa combinazione di fattori rendono Mercurio molto pi\u00f9 adatto della Luna a produrre sia fusione che vapore. Si \u00e8 valutato che, per unit\u00e0 di area, l'impatto sulla superficie di Mercurio produce 13,5x di fusione e 19,5x di vapore di quello che viene prodotto sulla Luna. I depositi agglutinati di tipo vetroso e quelli stratificati dei vapori sarebbero creati in modo significativamente pi\u00f9 veloce e pi\u00f9 efficiente su Mercurio che sulla Luna.\nLo spettro UV/Vis di Mercurio, come osservato dai telescopi terrestri, \u00e8 grosso modo lineare, con una riflettanza in aumento con le lunghezze d'onda (\"red slope\"). Non ci sono bande di assorbimento correlate ai minerali contenenti Fe, come il pirossene. Ci\u00f2 significa che non c'\u00e8 ferro sulla superficie di Mercurio, oppure il ferro contenuto nei minerali \u00e8 stato corroso in ferro nanofase. Una superficie corrosa spiegherebbe dunque la tendenza al rosso (\"reddened slope\"). "}
{"id": "2976244", "revid": "287204", "url": "https://it.wikipedia.org/wiki?curid=2976244", "title": "10526 Ginkogino", "text": "10526 Ginkogino \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,2545725\u00a0UA e da un'eccentricit\u00e0 di 0,1713582, inclinata di 4,23030\u00b0 rispetto all'eclittica."}
{"id": "2976245", "revid": "287204", "url": "https://it.wikipedia.org/wiki?curid=2976245", "title": "24754 Zellyfry", "text": "24754 Zellyfry \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,2512907\u00a0UA e da un'eccentricit\u00e0 di 0,1394736, inclinata di 8,01083\u00b0 rispetto all'eclittica."}
{"id": "2976247", "revid": "287204", "url": "https://it.wikipedia.org/wiki?curid=2976247", "title": "42998 Malinafrank", "text": "42998 Malinafrank \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5657618\u00a0UA e da un'eccentricit\u00e0 di 0,1447855, inclinata di 6,76385\u00b0 rispetto all'eclittica."}
{"id": "2976249", "revid": "34392", "url": "https://it.wikipedia.org/wiki?curid=2976249", "title": "Piazza de Ferrari", "text": ""}
{"id": "2976250", "revid": "287204", "url": "https://it.wikipedia.org/wiki?curid=2976250", "title": "32294 Zajonc", "text": "32294 Zajonc \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6308564\u00a0UA e da un'eccentricit\u00e0 di 0,1466867, inclinata di 12,83071\u00b0 rispetto all'eclittica."}
{"id": "2976251", "revid": "287204", "url": "https://it.wikipedia.org/wiki?curid=2976251", "title": "10171 Takaotengu", "text": "10171 Takaotengu \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,6213381\u00a0UA e da un'eccentricit\u00e0 di 0,1231870, inclinata di 15,10362\u00b0 rispetto all'eclittica.\nL'asteroide \u00e8 dedicato a Takaotengu, creatura leggendaria del folclore giapponese."}
{"id": "2976252", "revid": "287204", "url": "https://it.wikipedia.org/wiki?curid=2976252", "title": "27827 Ukai", "text": "27827 Ukai \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,7520206\u00a0UA e da un'eccentricit\u00e0 di 0,1099800, inclinata di 6,98102\u00b0 rispetto all'eclittica."}
{"id": "2976255", "revid": "287204", "url": "https://it.wikipedia.org/wiki?curid=2976255", "title": "10837 Yuyakekoyake", "text": "10837 Yuyakekoyake \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,6623866\u00a0UA e da un'eccentricit\u00e0 di 0,0682392, inclinata di 21,84447\u00b0 rispetto all'eclittica."}
{"id": "2976261", "revid": "76963", "url": "https://it.wikipedia.org/wiki?curid=2976261", "title": "Festival della nuova canzone siciliana", "text": "Il Festival della nuova canzone siciliana \u00e8 stato un festival musicale italiano.\nStoria.\nNasce come Festival della canzone siciliana, inaugurato nel 1953, presentato nella sua prima serie da Corrado e inizialmente trasmesso a livello nazionale sulla RAI da Palermo, fino al 1957.\nLa manifestazione canora ha sempre avuto luogo luogo in Sicilia (a Palermo, e dalla decima edizione della seconda serie a Catania) per 11 nuove edizioni. \nRipreso nel 1980, \u00e8 stato condotto da Pippo Baudo, Pino Caruso e Pippo Pattavina dal 1980 al 1987 e nel 1991. \nDopo una lunga interruzione \u00e8 tornato nel 2009 e nel 2010 sotto la conduzione di Salvo La Rosa dal teatro ABC di Catania.\nCome per Insieme, il programma, a partire dalla decima edizione, veniva anche mandato in onda in contemporanea su Sicilia Channel (decima edizione) e Oasi.TV (undicesima edizione) sulla piattaforma satellitare Sky e replicato su Teletna.\nIl festival, oltre alle gare musicali, dava spazio alla comicit\u00e0 (con i comici Enrico Guarneri \"Litterio\", Salvatore Mancuso \"Toti\" e Salvatore La Mantia \"Totino\", da Insieme, nelle edizioni 10 e 11) e ospitava cantanti famosi.\nEssendo il Festival della nuova canzone siciliana, questo conteneva tutte canzoni in lingua siciliana.\nEdizioni.\nDelle prime tre edizioni del nuovo festival sono state prodotte versioni anche per Telesicilia di Palermo e RTP - Radio Televisione Peloritana di Messina (1980, 1981 e 1982).\nOrchestre.\nFino alla nona edizione, l'orchestra era diretta da Nino Lombardo.\nA partire dalla decima edizione, l'orchestra che accompagnava i cantanti al festival era invece quella di Peppe Arezzo, che \u00e8 anche pianista e arrangiatore.\nAlla batteria c'era Enzo Augello, alle percussioni Peppe Tringali, alle tastiere Fabio Iacono e Vincenzo Fontes, al basso Filippo Di Pietro, al sax Rino Cirinn\u00e0, alla chitarra acustica Maurizio Diara e a quella elettrica Placido Salamone, al violino Giovanni Cucuccio, al violoncello Salvo Mammoliti, al mandolino Pippo Grillo e alla fisarmonica Gino Finocchiaro.\nI componenti del coro erano Ferdinando Sparacino, Roberta Zitelli, Antonella Anastasi ed Enea."}
{"id": "2976264", "revid": "86599", "url": "https://it.wikipedia.org/wiki?curid=2976264", "title": "14032 Mego", "text": "14032 Mego \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a e da un'eccentricit\u00e0 di 0,2108860, inclinata di 7,32413\u00b0 rispetto all'eclittica.\nL'asteroide \u00e8 dedicato a Megohime, moglie di Date Masamune."}
{"id": "2976265", "revid": "239497", "url": "https://it.wikipedia.org/wiki?curid=2976265", "title": "I Shardana", "text": "I Shardana \u00e8 un'opera lirica scritta dal compositore cagliaritano Ennio Porrino nel 1959 che ha avuto la prima assoluta al Teatro San Carlo di Napoli con Gastone Limarilli e Piero Guelfi.\nTrama.\nPrimo Atto.\nL'opera \u00e8 ambientata in Sardegna nel periodo nuragico. L'isola sub\u00ec fin dall'antichit\u00e0 invasioni di diverse popolazioni che cercarono di sottomettere la popolazione indigena e ad una di queste, avvenuta in un'epoca non specificata, si riferisce il racconto. I personaggi sono di carattere forte e risoluto e decisi nel difendere il suolo patrio. I Sardi del passato usavano praticare dei riti religiosi nelle fonti sacre e a questa tipo di cerimonia prendono parte i due giovani figli del capo Gonnario: Orzacco e Torbeno. A questo punto prende la voce Perdu, guerriero cantore che inneggia alla vittoria e affida la guida del suo popolo a Gonnario. Nibatta per\u00f2, moglie di Gonnario, non \u00e8 convinta di quanto stia accadendo e, preoccupata per la sorte dei figli, rimprovera al marito Gonnario di dedicare troppo tempo alla guerra ma Gonnario mette immediatamente fine ai lamenti della donna. Torbeno e Orzocco si inginocchiano ed ha quindi inizio il rituale praticato dal Sacerdote, al termine del quale i due giovani condottieri vengono dotati di elmi, spade e scudi. In questo momento ha inizio la \"danza nuragica\" . Poco dopo arriva sulla scena Norace proveniente da Nora, lui \u00e8 il capo della marina sarda e invoca il suo popolo a seguirlo e non dimenticare le distruzioni portate dal nemico. Gonnario quindi assume il controllo delle operazioni militari terrestri mentre Norace quello delle operazioni militari navali. Torbeno per\u00f2 \u00e8 invaghito di B\u00e8rbera Jonia, una giovane donna arrivata nell'isola al seguito delle armate nemiche. Scesa la notte i due giovani, dimenticandosi della guerra in atto fra i loro rispettivi popoli, hanno un incontro romantico.\nSecondo Atto.\nIl secondo atto si svolge nei pressi di Montalba, citt\u00e0 natale di Gonnario che lui e il suo esercito pongono d'assedio per liberarla dagli invasori. Perdu a questo punto, pensando nostalgicamente alla sua casa, si lascia andare ad un canto malinconico.\nTorbeno \u00e8 anch'esso preda della nostalgia, ma per la sua amata. D'improvviso appare quindi B\u00e8rbera Jonia, come evocata telepaticamente da Torbeno, cosicch\u00e9 i due amanti possono stare nuovamente insieme. Successivamente decidono di fuggire verso Montalba e unirsi agli invasori ma vengono riconosciuti dall'esercito di Gonnario che denuncia l'avvenuto tradimento. Scoppia la battaglia e Gonnario riesce ad individuare nelle file dell'esercito nemico il figlio Torbeno e non esita quindi a sguainare la spada contro di lui, ma viene fermato da B\u00e8rbera Jonia. Appare poi Norace che annuncia di aver sconfitto il nemico in mare. Cos\u00ec si chiude il secondo atto.\nTerzo Atto.\nNel terzo atto avviene la condanna da parte del popolo del traditore Torbeno che viene condotto entro il nuraghe per essere condannato a morte. Al che B\u00e8rbera tenta di seguire l'amante ma viene uccisa da Orzocco. In seguito, mentre Gonnario invoca la morte del figlio per liberarsi dalla vergogna e dalle pene, appaiono le ombre dei defunti Torbeno e B\u00e8rbera che chiedono il perdono in quanto la loro colpa \u00e8 solamente quella di essersi amati. Segue il canto di Nibatta, che esprime cos\u00ec il suo dolore per aver perso il figlio, a cui si uniscono le altre voci fino a formare un unico coro. Al grido di Nibatta: \"l'Universo canti il mio dolore\", risponde il coro delle Voci dell'Universo con una sofferente Trenodia.\nL'opera si conclude con un flashback del primo atto in cui Gonnario affida il comando delle forze navali a Norace e invita il popolo e i poeti a cantare per celebrare la vittoria nei mari. Perdu, il guerriero cantore, accetta l'invito di Gonnario e si scioglie in un canto dedicato alla sua patria.\nDiscografia.\nVi sono due registrazioni: la prima \u00e8 stata realizzata a Roma, all'Auditorium del Foro Italico, il 24 settembre 1960 con Ferruccio Mazzoli (Gonnario), Oralia Dominguez (Nibatta), Gastone Limarilli (Torbeno), Marta Pender (B\u00e8rbera Jonia), Piero Guelfi (Norace), Antonio Gali\u00e8 (Perdu), Vinicio Cocchieri (Orzocco). L'incisione completa di tale registrazione \u00e8 disponibile nel cofanetto di 2\u00a0cd \"I Shardana\", edito dalla collana Sard\u00ecnnia.\nLa seconda registrazione \u00e8 stata realizzata presso il Teatro Lirico di Cagliari nel settembre 2013 con Manrico Signorini (Gonnario), Angelo Villari (Torbeno), Gianpiero Ruggeri (Orzocco), Domenico Balzani (Norace), Alessandra Palomba (Nibatta), Paoletta Marrocu (B\u00e8rbera Jonia), Gabriele Mangione (Perdu), Enrico Zara (un pastore sardo/la vedetta/un altro guerriero), Nicola Ravarino Guagenti (una voce/un guerriero), Vittoria Lai (prima dolorante), Francesca Pierpaoli (seconda dolorante), Caterina D'Angelo (terza dolorante), con la partecipazione straordinaria di Elena Ledda, Maestro concertatore e direttore Anthony Bramall e regia di Davide Livermore. La registrazione, edita in CD e in prima mondiale su DVD e Blu Ray, \u00e8 stata realizzata dalla Dynamic."}
{"id": "2976270", "revid": "275619", "url": "https://it.wikipedia.org/wiki?curid=2976270", "title": "Paese del Fulmine", "text": ""}
{"id": "2976271", "revid": "1318658", "url": "https://it.wikipedia.org/wiki?curid=2976271", "title": "Aldeide cinnamica", "text": "L'aldeide cinnamica \u00e8 una sostanza organica presente nell'olio di cannella e che le conferisce il caratteristico sapore e odore. \u00c8 stata isolata dall'olio essenziale di cannella nel 1834 da Dumas e P\u00e9ligot e sintetizzata in laboratorio da Luigi Chiozza nel 1854.\nA temperatura ambiente si presenta come un liquido dal colore giallo, volatile, che risulta solubile sia in alcol, sia limitatamente in acqua.\nQuesta aldeide si pu\u00f2 anche ottenere per sintesi condensando l'acetaldeide con la benzaldeide in ambiente alcalino.\nUsi.\nViene utilizzata per creare profumi."}
{"id": "2976272", "revid": "287204", "url": "https://it.wikipedia.org/wiki?curid=2976272", "title": "22618 Silva Nortica", "text": "22618 Silva Nortica \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3235862\u00a0UA e da un'eccentricit\u00e0 di 0,1428369, inclinata di 3,50513\u00b0 rispetto all'eclittica."}
{"id": "2976276", "revid": "86599", "url": "https://it.wikipedia.org/wiki?curid=2976276", "title": "45299 Stivell", "text": "45299 Stivell \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1875495, inclinata di 4,83251\u00b0 rispetto all'eclittica.\nL'asteroide \u00e8 dedicato al cantautore francese Alan Stivell."}
{"id": "2976283", "revid": "110157", "url": "https://it.wikipedia.org/wiki?curid=2976283", "title": "Masjed-e Soleyman", "text": "Masjed-e Soleym\u0101n () \u00e8 il capoluogo dello shahrest\u0101n di Masjed Soleyman, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 106.121 abitanti, in maggioranza di etnia luri-bakhtiari.\nIn quest'area, il 26 maggio 1908, fu scoperto il primo giacimento petrolifero del Medio Oriente"}
{"id": "2976285", "revid": "287204", "url": "https://it.wikipedia.org/wiki?curid=2976285", "title": "16368 Citta di Alba", "text": ""}
{"id": "2976286", "revid": "86599", "url": "https://it.wikipedia.org/wiki?curid=2976286", "title": "16368 Citt\u00e0 di Alba", "text": "16368 Citt\u00e0 di Alba \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a e da un'eccentricit\u00e0 di 0,1049504, inclinata di 12,88002\u00b0 rispetto all'eclittica.\nL'asteroide \u00e8 dedicato alla citt\u00e0 di Alba, in Piemonte, capoluogo delle Langhe."}
{"id": "2976289", "revid": "287204", "url": "https://it.wikipedia.org/wiki?curid=2976289", "title": "Phoenix Suns 2009-2010", "text": "La stagione 2009-10 dei Phoenix Suns fu la 42\u00aa nella NBA per la franchigia.\nI Phoenix Suns arrivarono secondi nella \"Pacific Division\" della \"Western Conference\" con un record di 54-28. Nei play-off vinsero il primo turno con i Portland Trail Blazers (4-2), la semifinale di conference con i San Antonio Spurs (4-0), perdendo poi la finale di conference con i Los Angeles Lakers (4-2)."}
{"id": "2976290", "revid": "476256", "url": "https://it.wikipedia.org/wiki?curid=2976290", "title": "Shi Shin no Ken", "text": ""}
{"id": "2976291", "revid": "15756", "url": "https://it.wikipedia.org/wiki?curid=2976291", "title": "Ch\u0101ndogya Upani\u1e63ad", "text": "La Ch\u0101ndogya Upani\u1e63ad \u00e8 una delle \"Upani\u1e63ad\" pi\u00f9 antiche e ampie del \"corpus\" delle \"Upani\u1e63ad\" vediche. Si tratta probabilmente, assieme alla B\u1e5bhad\u0101ra\u1e47yaka Upani\u1e63ad, dell'unica \"Upani\u1e63ad\" pre-buddhista esistente. \nLa \"Ch\u0101ndogya Upani\u1e63ad\" afferisce a quella parte della \u015aruti (lett. \"cose udite\") riguardante il S\u0101maveda, ovvero a quel libro del \"Veda\" contenente informazioni pertinenti all'immusicazione degli inni del \"\u1e5agveda.\" I sacerdoti delle scuole del S\u0101maveda, (la leggenda vuole che ne esistessero mille), erano chiamati \"udg\u0101t\u1e5b.\" Il termine \"ch\u0101ndoga\" (s.m. sanscrito, \"cantore in metri\"), veniva utilizzato per indicare questi particolari sacerdoti\",\" il che spiegherebbe dunque il nome di questa \"Upani\u1e63ad\", il cui significato letterale \u00e8: \"\"Upani\u1e63ad\" dei \"ch\u0101ndoga\".\"\nSuddivisione e contenuti.\nLa \"Ch\u0101ndogya Upani\u1e63ad\" \u00e8 inserita nel \"Ch\u0101ndogya Br\u0101hma\u1e47a, (\"I \"Br\u0101hma\u1e47a\" sono un vasto corpus di testi ancillari ai \"Veda\", di carattere spesso esegetico\"),\" di cui costituisce gli ultimi otto capitoli\"(prap\u0101\u1e6daka\", s.m., lett. \"letture\"). Il \"Ch\u0101ndogya Br\u0101hma\u1e47a\" \u00e8 il manuale rituale del \"ch\u0101ndoga,\" (l'\"udg\u0101t\u1e5b\"), ovvero colui che, durante i sacrifici (\"yaj\u00f1a\"), era designato ad intonare le melodie del \"S\u0101maveda.\" Seguendo questo concetto, \u00e8 possibile un'interpretazione filosofico-religiosa in cui il testo (si intende sempre testo orale!) \u00e8 suddiviso in maniera simile ai \"s\u0101man\" (canti) intonati dall\"'udg\u0101t\u1e5b\":\nLa \"Ch\u0101ndogya Upani\u1e63ad\" \u00e8 suddivisa in otto capitoli detti \"prap\u0101\u1e6daka\" a loro volta suddivisi in paragrafi detti \"ka\u1e47\u1e0da\" (s.m.) questi a loro volta suddivisi in versi. Questa \"Upani\u1e63ad\" non possiede un percorso consequenziale quanto piuttosto corrisponde a delle riflessioni meditative, filosofiche e religiose sulle pratiche cultuali dei sacerdoti \"udg\u0101t\u1e5b\" a cui veniva affidato il canto del \"S\u0101maveda\"."}
{"id": "2976292", "revid": "287204", "url": "https://it.wikipedia.org/wiki?curid=2976292", "title": "16439 Yamehoshinokawa", "text": "16439 Yamehoshinokawa \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,6463446\u00a0UA e da un'eccentricit\u00e0 di 0,0987116, inclinata di 12,21535\u00b0 rispetto all'eclittica."}
{"id": "2976293", "revid": "1494169", "url": "https://it.wikipedia.org/wiki?curid=2976293", "title": "Congregazione di Ges\u00f9", "text": ""}
{"id": "2976294", "revid": "287204", "url": "https://it.wikipedia.org/wiki?curid=2976294", "title": "16449 Kigoyama", "text": "16449 Kigoyama \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 3,1804248\u00a0UA e da un'eccentricit\u00e0 di 0,1702469, inclinata di 4,88103\u00b0 rispetto all'eclittica."}
{"id": "2976297", "revid": "767487", "url": "https://it.wikipedia.org/wiki?curid=2976297", "title": "Omidiyeh", "text": "Om\u012bd\u012byeh (farsi \u0627\u0645\u06cc\u062f\u06cc\u0647) \u00e8 il capoluogo dello shahrest\u0101n di Omidiyeh, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 57.970 abitanti."}
{"id": "2976298", "revid": "15756", "url": "https://it.wikipedia.org/wiki?curid=2976298", "title": "Savannah (gatto)", "text": "Il Savannah \u00e8 un felino, un ibrido tra un servalo e un gatto domestico.\nStoria.\nIl primo esemplare, una femmina di nome Savannah, venne ottenuto il 7 aprile 1986 da Judee Frank, un'allevatrice di bengala che incroci\u00f2 un maschio di servalo, appartenente a Suzi Woods, con una gatta siamese. Il Savannah di Judee Frank attir\u00f2 l'attenzione di Patrick Kelley, che acquist\u00f2 un cucciolo nel 1989. Fu Kelley stesso a favorire la creazione di una nuova razza di gatto domestico, aiutato da Joyce Stroufe che comp\u00ec assieme a lui i passi necessari per far riconoscere la razza.\nNel 1996 Kelley e Stroufe scrissero la versione originale dello standard di razza e la presentarono al consiglio della International Cat Association (TICA). La razza, per\u00f2, non fu riconosciuta fino al 2001. Il gatto Savannah pu\u00f2 venire in diversi colori, tuttavia, gli standard di razza della International Cat Association (TICA) accettano solo modelli maculati con determinati colori e combinazioni di colori.\nCaratteristiche.\nCorpo.\nCorpo rettangolare, lungo e muscoloso dall'ossatura robusta e dalle zampe lunghe e sottili. La coda non \u00e8 particolarmente lunga, ha uno spessore medio, smussata in punta che \u00e8 colorata di nero. Quando \u00e8 in piedi, solitamente l'estremit\u00e0 posteriore del corpo \u00e8 pi\u00f9 alta delle zampe.\nLa corporatura alta e magra dei Savannah inganna riguardo alle sue dimensioni: queste risultano maggiori rispetto al loro peso reale. Le dimensioni dipendono molto dalla generazione e dal sesso, con i gatti maschi ibridi F1 di solito i pi\u00f9 grandi. Le generazioni F1 e F2 sono di solito le pi\u00f9 grandi, a causa della pi\u00f9 forte influenza genetica dell'antenato servalo. Come con altri gatti ibridi come il gatto chausie e il bengala, la maggior parte dei gatti di prima generazione possiede molti o tutti i tratti dell'aspetto esotico del servalo, mentre questi tratti spesso diminuiscono nelle generazioni successive. Gli esemplari maschi tendono ad essere pi\u00f9 grandi delle femmine.\nI Savannah della prima generazione possono pesare fino a 15kg, con il maggior peso solitamente attribuito ai maschi sterilizzati F1 o F2. I Savannah di generazione successiva (da F3 in poi) diminuiscono sensibilmente di peso arrivando ai 4,5 - 6kg. A causa dei fattori casuali nella genetica Savannah, le dimensioni possono variare in modo significativo, anche in una cucciolata.\nTesta.\nForma triangolare leggermente pi\u00f9 piccola del resto del corpo. Orecchie grandi, pi\u00f9 larghe alla base e tonde in punta con ocelli caratterizzati da una fascia chiara centrale delimitata da tratti neri, grigi o marroni. Questi sembrano formare quasi la forma di un occhio.\nOcchi.\nForma ovale allungata con il colore che pu\u00f2 variare dal verde, al marrone, all'oro e all'ambra. A partire dai lati degli occhi, fino ai baffi, presentano delle marcature pi\u00f9 scure che hanno l'utilit\u00e0 di proteggere l'animale dalla luce solare. Quando sono cuccioli il colore degli occhi \u00e8 blu.\nColore.\nL'unico mantello accettato dallo standard di razza TICA \u00e8 il chiazzato. I modelli e i colori non standard includono: \"rosetted, marble, snow (point), blu, cinnamon, chocolate, lilac\" e altri colori diluiti derivati dalla genetica del mantello dei gatti domestici.\nL'International Cat Association (TICA), per l'allevamento, richiede soltanto i seguenti tipi di colorazione:\nGenetica e riproduzione.\nGenetica.\nLe generazioni vengono classificate con la lettera F seguita da un numero per identificare la quantit\u00e0 di genoma servalo nell'esemplare di Savannah:\nI Savannah F1 sono molto difficili da allevare a causa della differenza significativa nei periodi di gestazione tra il servalo e un gatto domestico (75 giorni per un servalo e 65 giorni per un gatto domestico) e cromosomi sessuali. Le gravidanze vengono spesso interrotte o i cuccioli nascono prematuramente. Inoltre, i servali possono essere molto esigenti nella scelta dei compagni e spesso non si accoppiano con un gatto domestico. In alcuni casi i Savannah possono raggiungere il 75% servalo. Tutti i casi di F1 al 75% (BC1) sono la progenie di una femmina F1 (vera F1) con un maschio servalo. Ci sono stati anche dei casi all'87,5% F1 (tecnicamente BC2), ma non si sa se questi siano sopravvissuti fino alla completa maturit\u00e0 e la fertilit\u00e0 \u00e8 discutibile a quei livelli percentuali di servalo. Pi\u00f9 comune del 75% F1 \u00e8 il 62,5% F1, che \u00e8 il prodotto di una \"F2A\" (25% servalo, femmina) con un maschio servalo.\nUn incrocio di Savannah pu\u00f2 anche essere indicato dagli allevatori come \"SV xSV\" (SV \u00e8 il codice TICA per la razza Savannah), oltre al numero di codice. I numeri di codice della generazione Savannah hanno anche un designatore di lettere che si riferisce alla generazione dell'allevamento da SV a SV:\nPertanto: A x (qualsiasi SV) = B; B x (B, C, SBT) = C; C x (C, SBT) = SBT, SBT x SBT = SBT.\nI Savannah della generazione F1 sono sempre A, poich\u00e9 il padre \u00e8 un incrocio non domestico (il servalo). La generazione F2 pu\u00f2 essere A o B. La generazione F3 pu\u00f2 essere A, B o C. La generazione F4 \u00e8 la prima generazione che pu\u00f2 essere un gatto SBT ed \u00e8 considerata \"razza pura\".\nEssendo ibridi, i Savannah presentano alcuni problemi a livello genetico e poich\u00e9 il maschio Savannah \u00e8 il sesso eterogametico, questi sono pi\u00f9 comunemente colpiti, come secondo la \"regola di Haldane\". I maschi sono in genere di dimensioni maggiori e sterili fino alla generazione F5, sebbene le femmine siano fertili dalla generazione F1.\nA partire dal 2011, gli allevatori hanno notato una ripresa della sterilit\u00e0 nei maschi nelle generazioni F5 e F6. Presumibilmente, ci\u00f2 \u00e8 dovuto alla maggiore percentuale di servalo nei gatti C e SBT. Il problema potrebbe anche essere aggravato dai geni secondari provenienti dal gatto leopardo negli incroci del Bengala, utilizzati pesantemente nelle fondamenta della razza.\nLe femmine delle generazioni F1-F3 sono generalmente trattenute per la riproduzione, con solo i maschi offerti come animali domestici. Il contrario si verifica nelle generazioni F5-F7, ma in misura minore, con i maschi detenuti come gatti riproduttori e le femmine offerte principalmente come animali domestici.\nRiproduzione.\nL'International Cat Association (TICA) per gli incroci accetta soltanto: Mau Egiziano, Ocicat, Oriental Shorthair e gatti domestici a pelo corto. Alcuni allevatori utilizzano anche il Maine Coon per la sua stazza ed il Bengala per la stazza e la vivida macchiatura, tuttavia queste due razze non sono accettate dagli standard. Adesso che il Savannah \u00e8 stato ufficialmente riconosciuto, nel campionato TICA, sono permessi soltanto accoppiamenti tra Savannah e Savannah, quindi da F2 in poi.\nCarattere.\nEssendo un ibrido fra un gatto selvatico e un gatto domestico, il Savannah ha un\u2019indole piuttosto selvaggia, soprattutto nelle prime generazioni dove \u00e8 maggiormente presente il DNA del servalo. Se ben addestrato durante i primi mesi di vita, sviluppa un carattere obbediente e devoto, che pu\u00f2 portarlo a seguire il padrone in giro per casa. \u00c8 molto curioso, attivo ed estremamente intelligente, tanto da poter essere addestrato al guinzaglio o a riportare una pallina. Una caratteristica spesso nota del Savannah \u00e8 la sua abilit\u00e0 nel saltare. Sono noti per saltare su porte, frigoriferi e armadi alti. Alcuni possono saltare a circa 2,5 m di altezza da una posizione eretta. Sono animali molto curiosi, spesso imparano come aprire porte e armadi.\nMolti Savannah non temono l'acqua, tanto da giocarci o addirittura immergersi, permettendo ai proprietari di fare loro dei saltuari bagni. Presentare una ciotola d'acqua a un Savannah pu\u00f2 anche rivelarsi una sfida, poich\u00e9 alcuni iniziano prontamente a buttar l'acqua fuori dalla ciotola fino a quando non sar\u00e0 vuota, battendo le zampe anteriori sulla superficie.\nUn'altra stranezza che questi gatti hanno, \u00e8 quella di gonfiare la base della coda in un gesto di saluto, scuotendola per l'eccitazione o il piacere. Il leggero gonfiarsi della pelliccia alla base della coda non dev'essere confuso con quello derivato dalla paura che coinvolge la schiena e l'intera lunghezza della coda.\nVocalmente possono o cinguettare come i loro padri servali, miagolare come le loro madri domestiche, sia cinguettare che miagolare, o talvolta produrre suoni che sono una miscela dei due. Il cinguettio si osserva pi\u00f9 spesso nelle prime generazioni. Il Savannah pu\u00f2 anche \"sibilare\" (un sibilo simile a un servalo, molto diverso dal sibilo di un gatto domestico) che assomiglia al sibilo di un serpente, per quanto sia molto pi\u00f9 forte. I comportamenti aggressivi (che includono anche il sibilo, o soffio) sono pi\u00f9 frequenti nelle generazioni F1 e talvolta nelle F2, con il susseguirsi delle generazioni questi comportamenti possono attenuarsi o scomparire a seconda della socializzazione del gatto.\nSalute.\nAlcuni veterinari hanno notato che il servalo ha il fegato pi\u00f9 piccolo rispetto alle sue dimensioni corporee rispetto ai gatti domestici e alcuni Savannah ereditano questa caratteristica, motivo per cui viene utilizzata una particolare cura nell'assegnare medicinali. I valori del loro sangue possono variare rispetto a quelli del gatto domestico a causa dei geni del servalo. Non ci sono peculiarit\u00e0 mediche note dei gatti ibridi che richiedono trattamenti medici diversi da quelli dei gatti domestici, nonostante ci\u00f2 che molti allevatori credono. I valori ematici dei Savannah non sono noti per essere diversi dal tipico gatto domestico, nonostante i suoi geni servali.\nLe femmine hanno una bassa prolificit\u00e0, spesso si hanno parti prematuri o aborti, con conseguente difficolt\u00e0 nella riproduzione e nella selezione. Le femmine partoriscono da uno a tre cuccioli, una volta l'anno.\nHa un'aspettativa di vita piuttosto lunga, compresa tra i 15 ed i 20 anni a seconda del patrimonio genetico del servalo.\nDieta.\nCi sono molte controversie riguardo alla dieta pi\u00f9 adatta per questi animali, ma solitamente non necessitano di particolari attenzioni.\nLegislazione.\nIn alcuni paesi, possedere un Savannah \u00e8 vietato.\nIn Italia \u00e8 proibito dalla legge possedere animali ottenuti dall\u2019incrocio di specie selvagge, a meno che non siano gi\u00e0 alla quarta generazione, quindi da F4 in poi. L'unica eccezione \u00e8 l'allevamento a scopo riproduttivo, ma anch'esso \u00e8 regolamentato dalla legge."}
{"id": "2976301", "revid": "287204", "url": "https://it.wikipedia.org/wiki?curid=2976301", "title": "Trionfo (disambigua)", "text": ""}
{"id": "2976308", "revid": "1573940", "url": "https://it.wikipedia.org/wiki?curid=2976308", "title": "Jayezan", "text": "J\u0101yez\u0101n (farsi \u062c\u0627\u06cc\u0632\u0627\u0646) \u00e8 una citt\u00e0 dello shahrest\u0101n di Omidiyeh, circoscrizione di Jayezan, nella provincia del Kh\u016bzest\u0101n. Aveva, nel 2006, una popolazione di 1.953 abitanti."}
{"id": "2976311", "revid": "709565", "url": "https://it.wikipedia.org/wiki?curid=2976311", "title": "Sarah Rainmaker", "text": "Sarah Rainmaker \u00e8 un personaggio della serie a fumetti Wildstorm \"Gen\u00b9\u00b3\", scritta da Jim Lee e Brandon Choi e disegnata da J. Scott Capbell.\nPersonalit\u00e0.\nSarah \u00e8 una convinta ecologista e attivista per l'ambiente ed \u00e8 stata pi\u00f9 volte arrestata o \u00e8 finita nei guai con la polizia per aver protestato contro industrie o politici. Molto amante della natura e degli animali, Sarah mostra la rara capacit\u00e0 di vedere il bello nelle cose che la circondano e trova ancora modo di sbalordirsi della natura con la semplicit\u00e0 di un bambino.\nMolto legata alla terra \u00e8 una naturista da sempre.\nLa sua pressoch\u00e9 totale mancanza di pudore, che la spinge spesso a mostrarsi o fare il bagno nuda davanti ai compagni di sesso maschile senza troppi problemi, veniva inizialmente vista male da Roxy e Caitlin, che la consideravano un'esibizionista.\nIn realt\u00e0 in alcune occasioni perfino Rainmaker ha dimostrato di provare un po' di vergogna nel mostrarsi, eclatante \u00e8 per esempio quando dopo che un'esplosione ha disperso i membri del gruppo e la ragazza si risveglia nel bosco, trovatasi sola si spoglia e si lava in una sorgente per poi rimanere sdraiata sull'erba completamente nuda fino all'arrivo di Bobby, alla vista del quale si coprir\u00e0 ed imporra di non guardarla mentre si copre con delle foglie di fico, sebbene copra solo il pube e non il petto.\nTende spesso a correggere gli atteggiamenti dei suoi compagni per far s\u00ec che risultino politicamente corretti, e dispensa spesso saggi consigli che tuttavia non sempre vengono accettati.\nAspetto fondamentale del personaggio e che al tempo del suo esordio provoc\u00f2 non poche controversie \u00e8 il suo orientamento sessuale: Sarah ha dimostrato infatti pi\u00f9 volte di provare una forte attrazione per le persone dello stesso sesso, Fairchild in particolare. Sebbene inizialmente si pensasse fosse lesbica pi\u00f9 avanti ha dichiarato di essere bisessuale, mostrando infatti di non essere completamente immune al fascino maschile.\nSarah \u00e8 inoltre molto fiera delle sue radici Apache ed ha una grande conoscenza dei costumi e delle leggende della sua trib\u00f9.\nBiografia del personaggio.\nInfanzia e adolescenza.\nSarah nasce in Arizona nella riserva Apache di San Carlos, figlia illegittima di Stephen Callahan e Rebecca Rainmaker (\u00e8 dunque sorellastra dei supercriminali Treshold e Bliss), il padre verr\u00e0 ucciso dagli uomini delle Operazioni Internazionali e dunque la bambina non lo conoscer\u00e0 mai.\nCresciuta nella riserva Sarah \u00e8 la persona pi\u00f9 giovane ad aver mai manifestato il fattore Gen, prima ancora della pubert\u00e0 difatti dimostra le sue incredibili capacit\u00e0 di manipolazioni climatica, attirando l'attenzione di Ivana Baiul, che ordina ai suoi uomini di catturare la ragazzina per analizzarla, tuttavia Sarah riesce a sfuggire agli inseguitori e si nasconde per tre giorni nel deserto, finch\u00e9 non viene trovata da Ripclaw membro di Cyberforce nonch\u00e9 Apache, che la riporta dalla sua famiglia.\nAnni dopo, raggiunta la maturit\u00e0 la ragazza viene comunque adescata dagli uomini delle Operazioni Internazionali ed entra nel progetto Genesis. Qui conosce i futuri compagni Caitlin Fairchild, Grunge, Freefall e Burnout, che come lei anni prima manifestano il fattore Gen.\nIl gruppo, aiutato nella fuga da John Lynch fondano Gen\u00b9\u00b3.\nGen\u00b9\u00b3.\nAll'inizio Sarah faceva fatica ad ambientarsi ed alcuni suoi atteggiamenti ambigui crearono diversi fraintendimenti, specie con le compagne. Per esempio la sua scelta di vita nudista vista come esibizionismo o i continui rimproveri comportamentali. Inoltre inizialmente Rainmaker non rivela ai compagni la propria bisessualit\u00e0 e questo le provoca non pochi problemi quando per esempio vede le ragazze cambiarsi negli spogliatoi. Scoperto il vero orientamento sessuale della ragazza i compagni riusciranno ad accettarlo con facilit\u00e0, sebbene Roxy ci metta molto tempo per digerirla, e col tempo le divergenze saranno appianate e la squadra diverr\u00e0 un gruppo compatto legato da una forte amicizia.\nBurnout inoltre dimostra immediatamente una grande attrazione per la ragazza, la quale si dice non interessata a lui salvo che come amico. \u00c8 tuttavia interessante come spesso lo guardi in modo ambiguo ed abbia parecchi riguardi per lui, nonch\u00e9 come Bobby sia l'unica persona a suscitarla imbarazzo qualora la sorprenda nuda.\nSarah \u00e8 unanimemente vista dai compagni come la voce della ragione, la sua attitudine di pacificatrice \u00e8 molto rispettata e spesso gli altri le chiedono consigli per affrontare situazioni complicate, sebbene non sempre questi vengano ascoltati o interpretati nel modo giusto.\n\u00c8 proprio su suo consiglio che Grunge, in un periodo di crisi interiore decider\u00e0 di fare un viaggio purificatore nel deserto.\nQuando il gruppo torner\u00e0 al college, Sarah far\u00e0 inizialmente molta fatica ad ambientarsi, ma alla fine ci riuscir\u00e0 grazie all'aiuto dei compagni.\nCome tutti i membri del gruppo si presumeva fosse morta nell'esplosione della casa sulla spiaggia provocata dalle Operazioni Internazionali. In realt\u00e0 per\u00f2 tutta Gen\u00b9\u00b3 era sopravvissuta e dispersa in un altro universo da sui far\u00e0 ritorno mesi dopo.\nWorldstorm.\nDopo l'arrivo di Capitan Atom nell'universo Wildstorm l'intera linea temporale del modo di Gen\u00b9\u00b3 viene riscritta e le vite dei personaggi modificate.\nLa principale differenza della nuova versione di Sarah Rainmaker \u00e8 il non essere pi\u00f9 bisessuale, ma lesbica. Cosa che tiene inizialmente nascosta per paura di non essere accettata nella societ\u00e0, tutti gli altri aspetti della personalit\u00e0 del personaggio restano invece invariati, mentre la sua storia differisce in un unico cruciale punto, Tabula Rasa (sostituto del progetto Genesis) la rapisce dalla sua casa e dai suoi genitori dopo averli uccisi. Da qui la storia prosegue analogamente alla prima versione, e Rainmaker trova il coraggio di aprirsi ai suoi compagni rivelando la sua omosessualit\u00e0, che viene accettata da tutti.\nLa sua relazione con Caitlin \u00e8 parecchio complicata dall'affezione di questa per Bobby, Rainmaker \u00e8 difatti paradossalmente gelosa di entrambi.\nDopo l'Armageddon, Sarah sar\u00e0 cos\u00ec distrutta da considerare inizialmente l'idea di lasciare il gruppo, tuttavia i compagni riusciranno a dissuaderla e la ragazza cos\u00ec come tutta la squadra si dedicher\u00e0 al soccorso e alla ricerca dei sopravvissuti.\nPoteri e abilit\u00e0.\nIl fattore Gen di Rainmaker le conferisce l'incredibile abilit\u00e0 di manipolare i fenomeni atmosferici, richiamando le nuvole, i fulmini, il vento e la pioggia al suo volere. Questa abilit\u00e0 \u00e8 tanto grande che la si \u00e8 vista pi\u00f9 volte richiamare uragani o cicloni, grandinate ed addirittura diluvi. Rainmaker \u00e8 in gradi di manipolare sia i venti caldi che quelli freddi; pu\u00f2 manipolare inoltre l'elettricit\u00e0 anche a livello magnetico, come ad esempio generando campi elettrici, inoltre pu\u00f2 provocare anche delle tempeste di sabbia e solari oppure trasformare gli inquinanti atmosferici nelle piogge acide o in nebbia tossica. Sebbene sia da tenere in considerazione come il provocare fenomeni meteorologici di grande scala tenda a far s\u00ec che sfuggano al suo controllo; qualora invece abbiano proporzioni medie o dal basse il controllo che esercita su di essi \u00e8 talmente preciso e naturale da essere istintivo e non doverle richiedere nemmeno un briciolo di concentrazione.\nPu\u00f2 accelerare e far ruotare a velocit\u00e0 elevatissime l'aria che la circonda in modo da utilizzarla per sollevare oggetti di grandezza spropositata. \u00c8 in grado di condensare le molecole d'acqua presenti nell'aria per creare la nebbia o semplicemente muoverle secondo il suo volere, provocando in tal modo lo spostamento delle onde marine fino al punto da generare un maremoto.\nSarah pu\u00f2 inoltre controllare i movimenti climatici, sfruttando i venti per volare o creando fasci d'energia elettrica nei palmi delle mani, abilit\u00e0 che inoltre \u00e8 la sua tecnica offensiva preferita. Quest'ultima caratteristica \u00e8 potenziata dai guanti hi-tech che indossa nel suo costume.\nRainmaker ha inoltre un'attitudine naturale per le tattiche di guerra ed \u00e8 un eccellente combattente a mani nude o servendosi delle armi tribali degli Apache come asce o coltelli. Spesso ha dimostrato di sapersela cavare egregiamente in battaglia anche se privata dei suoi poteri, dal momento che \u00e8 il membro di Gen\u00b9\u00b3 che fa l'uso pi\u00f9 limitato del suo Fattore-gen (dopo ovviamente di Lynch).\nSarah \u00e8 anche molto intelligente ed istruita ed \u00e8 in grado di riconoscere con precisione la sua posizione geografica attraverso le interpretazioni dei venti."}
{"id": "2976314", "revid": "767487", "url": "https://it.wikipedia.org/wiki?curid=2976314", "title": "Dieter Kuprella", "text": ""}
{"id": "2976322", "revid": "767487", "url": "https://it.wikipedia.org/wiki?curid=2976322", "title": "Aneurophyton", "text": "L'aneurofito (gen. Aneurophyton) \u00e8 una pianta estinta, appartenente alle progimnosperme. Visse nel Devoniano medio e superiore (395 - 360 milioni di anni fa) e i suoi resti sono stati ritrovati in Europa e Nordamerica.\nDescrizione.\nQuesta pianta possedeva un fusto centrale non legnoso, ma piuttosto robusto e diritto, dal quale i dipartivano rami laterali disposti lungo una debole spirale. I rami si dividevano fino a tre volte, e alcuni terminavano in gruppi di sporangi. Altri rami erano specializzati per la fotosintesi, anche se il tessuto non era ancora cos\u00ec specializzato da formare vere e proprie foglie. L'aspetto di questa pianta, in generale, doveva ricordare quello di un cespuglio piuttosto che quello di un albero.\nClassificazione.\nL'aneurofito \u00e8 considerato un tipico rappresentante delle progimnosperme, un gruppo di piante primitive dotate di spore e che comprendono alcuni dei pi\u00f9 antichi alberi (come \"Archaeopteris\"). \u00c8 probabile che lo sviluppo di strutture specializzate per la fotosintesi in queste piante abbia dato origine alle foglie delle felci, degli equiseti e delle piante con semi. Una delle specie pi\u00f9 note di aneurofito \u00e8 Aneurophyton germanicum. Sembra che queste piante siano derivate dalle trimerofite, comprendenti \"Psilophyton\" e \"Pertica\"."}
{"id": "2976328", "revid": "124521183", "url": "https://it.wikipedia.org/wiki?curid=2976328", "title": "Arella", "text": "Arella Roth, nella letteratura fumettistica, \u00e8 il nome con cui \u00e8 comunemente nota Angela Roth, la pacifica madre della supereroina Raven dei fumetti \"Teen Titans\" e della serie animata \"Teen Titans\". Fu la moglie del demone Trigon, che la sedusse in forma umana al fine di creare qualcuno che sarebbe stato pi\u00f9 tardi il suo portale per la Terra.\nBiografia del personaggio.\nNata a Gotham City, Angela Roth era un'adolescente depressa e senza scopi che si innamor\u00f2 di alcuni occultisti che la spinsero a partecipare ad una cerimonia segreta per convocare Trigon, che stava per manifestarsi nel piano terrestre. Anche se lei sapeva che Trigon era un demone per origine, credeva che la sua forma umana fosse autentica. Quando realizz\u00f2 la vera forma del demone per\u00f2, era troppo tardi, cos\u00ec fu violentata. Dopo che rimase incinta, Arella tent\u00f2 di suicidarsi con delle pillole in un vicolo abbandonato. Invece di morire, tuttavia, fu portata al Tempio di Azarath, che si trova tra le due dimensioni. Fu qui che le fu insegnato il pacifismo e le fu cambiato il nome in Arella (che in Azarathiano significava Angelo Messaggero).\nSubito dopo aver dato Raven alla luce, Arella smise di occuparsi di lei, delegandole le cure ad Azar, l'alta sacerdotessa. Col tempo le fece visita raramente, ma torn\u00f2 ad occuparsi di Raven quando Azar mor\u00ec, pi\u00f9 o meno quando Raven aveva 10 anni.\nRaven e i Teen Titans.\nQuando Raven aveva 18 anni, lasci\u00f2 Azarath per cercare aiuto negli eroi della Terra al fine di fermare l'invasione di Trigon. Tutto ci\u00f2 diede vita ai Nuovi Teen Titans. Raven ritorn\u00f2 qualche volta ad Azarath, chiedendo aiuto anche a sua madre, ma Arella rifiut\u00f2 e la rinvi\u00f2 sulla Terra. Quando Raven fu fatta prigioniera da Trigon, Arella decise di lasciare Azarath per aiutare i suoi compagni di squadra per liberarla. Poco dopo, Trigon fu esiliato in un'altra dimensione. Arella fu concorde nell'andare con lui, per fermarlo nel caso che avesse tentato di ritornare attraverso il portale.\nQualche tempo pi\u00f9 tardi, Raven ottenne il controllo su suo padre. Arella fu trasportata ad Azarath, che fu subito distrutta dagli scagnozzi di Trigon. Lei fu tra i pochi sopravvissuti. Arella segu\u00ec i Teen Titans sulla Terra al fine di aiutarli nel loro combattimento contro Trigon. Rimase poi a guardare mentre Raven sconfiggeva suo padre e quindi svan\u00ec.\nArella viaggi\u00f2 per il mondo, tentando di ritrovare sua figlia. Quando finalmente la trov\u00f2, furono entrambe prese come prigioniere dagli occultisti, sotto il controllo di Brother Blood. Dopo aver passato qualche tempo con sua figlia nella fortezza di Blood, furono liberate dai Titans.\nTeen Titans (serie animata).\nNella serie animata \"Teen Titans\", Arella comparve brevemente nella puntata \"La profezia\". Mentre meditava, Raven immagin\u00f2 s\u00e9 stessa ad Azarath, la sua dimensione, dove incontr\u00f2 sua madre con intorno uno stormo di colombe. Raven la preg\u00f2 di aiutarla a prevenire che una profezia si avverasse, ma Arella (facendo eco a Slade, anche se in un tono pi\u00f9 gentile), le disse che era una cosa impossibile, che il suo destino era scelto fin dalla nascita e che era un destino che lei avrebbe dovuto accettare, che le piacesse o no.\nSi scopr\u00ec poi, che Azarath era gi\u00e0 stata distrutta e che Arella poteva essere morta - anche se non era una notizia certa - dopo aver trasmesso a sua figlia telepaticamente le sue ultime parole.\nAzarath e la sua gente furono resuscitate insieme alla Terra quando Trigon fu sconfitto. Nel n. 44 del fumetto Teen Titans Go!, si vide Raven ritornare ad Azarath ancora una volta, mentre la citt\u00e0 veniva completamente ricostruita. Si ferm\u00f2 anche a visitare Arella e discusse con lei a proposito del perch\u00e9 adesso fosse libera di provare i sentimenti."}
{"id": "2976332", "revid": "3863", "url": "https://it.wikipedia.org/wiki?curid=2976332", "title": "Ciucciotto", "text": ""}
{"id": "2976333", "revid": "1573940", "url": "https://it.wikipedia.org/wiki?curid=2976333", "title": "Tachybaptus rufolavatus", "text": "Il tuffetto del Delacour (\"Tachybaptus rufolavatus\" ) \u00e8 un uccello appartenente alla famiglia Podicipedidae. Originariamente presente nel Lago Alaotra, \u00e8 stato dichiarato estinto nel 2010, dopo 25 anni dall'ultimo avvistamento.\nL'unica immagine rappresentante l'animale \u00e8 una fotografia scattata da Paul Thompson nel 1985.\nLa specie \u00e8 diminuita nel corso del 20 \u00b0 secolo, principalmente a causa della distruzione dell'habitat, del groviglio di reti da imbrocco monofilamento e della predazione da parte della \"Channa maculata\". Inoltre, i pochi uccelli rimasti si ibridizzarono sempre pi\u00f9 con piccoli svassi; Poich\u00e9 la specie differiva in diversi aspetti chiave, gli uccelli ibridi possono aver sofferto di ridotta forma fisica, a scapito del pool genetico di rufolavatus.\nL'ultimo avvistamento (che potrebbe essere stato un ibrido con il piccolo svasso) \u00e8 stato nel 1985 e la specie \u00e8 stata dichiarata estinta nel 2010. Sebbene alcune specie siano state classificate come estinte e in seguito siano state trovate ancora esistenti, Leon Bennun, il direttore dell'organizzazione per la conservazione BirdLife International, ha dichiarato che \"nessuna speranza rimane per questa specie\" e incolpa le \"conseguenze impreviste\" dell'azione umana. \nQuesta estinzione port\u00f2 il numero di estinzioni di uccelli confermate dal 1600 d.C. a 162. La precedente dichiarazione di una specie di uccello estinta fu quella del piccione di Liverpool (Caloenas maculata) nel 2008. Tuttavia, questo era pi\u00f9 un problema di riconoscimento in quanto tale specie fu registrata l'ultima volta alla fine del XVIII o all'inizio del XIX secolo."}
{"id": "2976334", "revid": "46291", "url": "https://it.wikipedia.org/wiki?curid=2976334", "title": "Echium wildpretii", "text": "La viperina rossa di Tenerife (Echium wildpretii ) \u00e8 una pianta della famiglia Boraginaceae, endemica delle Canarie.\nDescrizione.\n\u00c8 una pianta dal fusto legnoso, alto 180\u2013210\u00a0cm. \nPossiede foglie lanceolate, ricoperte da una fitta peluria grigio-argentea.\nL'infiorescenza \u00e8 un'appariscente spiga piramidale apicale, formata da piccoli fiori di colore dal rosa al rosso purpureo.\nDistribuzione e habitat.\nNe sono note due sottospecie: "}
{"id": "2976344", "revid": "32478328", "url": "https://it.wikipedia.org/wiki?curid=2976344", "title": "Stadio Comunale di Arezzo", "text": ""}
{"id": "2976347", "revid": "161273", "url": "https://it.wikipedia.org/wiki?curid=2976347", "title": "C/1925 F1", "text": ""}
{"id": "2976348", "revid": "161273", "url": "https://it.wikipedia.org/wiki?curid=2976348", "title": "Cometa Shajn-Comas Sol\u00e1", "text": ""}
{"id": "2976349", "revid": "767487", "url": "https://it.wikipedia.org/wiki?curid=2976349", "title": "Holger Geschwindner", "text": "\u00c8 soprattutto noto per essere stato l'allenatore personale, nonch\u00e9 mentore del campione NBA Dirk Nowitzki."}
{"id": "2976352", "revid": "161273", "url": "https://it.wikipedia.org/wiki?curid=2976352", "title": "C/2010 J1", "text": ""}
{"id": "2976354", "revid": "848247", "url": "https://it.wikipedia.org/wiki?curid=2976354", "title": "Rifugio Troncea", "text": "Il rifugio Troncea \u00e8 un rifugio situato nel comune di Pragelato (\"TO\"), in val Troncea (laterale della val Chisone), nelle Alpi Cozie, a \"1.915\"\u00a0m s.l.m.\nStoria.\nIl rifugio \u00e8 attivo da dicembre 2007.\n\u00c8 stato realizzato sui ruderi di un'antica baita di montagna.\nCaratteristiche e informazioni.\nIl rifugio si trova nel Parco naturale della Val Troncea.\n\u00c8 stato ricostruito seguendo le architetture tipiche della valle, con tetto in pietra a parti in legno.\nOffre un servizio di pernottamento, ristorazione e bar.\nHa 40 posti letto, un'ampia sala da pranzo e un panoramico terrazzo rivolto verso la parte alta della val Troncea.\n\u00c8 aperto tutti i giorni nel periodo estivo, nei fine settimana e festivit\u00e0.\nDal 2013 \u00e8 aperto tutti i giorni nel periodo invernale.\nAccessi.\nSi sale al rifugio percorrendo una comoda strada sterrata all'interno del parco e non percorribile con mezzi motorizzati. Si parte dalla frazione \"Pattemouche\" di Pragelato e si risale la val Troncea. Si passa sotto la borgata \"Laval\" e si entra nel parco. \nPi\u00f9 avanti si lascia la strada sterrata che continua la valle e si prende una deviazione sulla sinistra che conduce ad un poggio dove vi \u00e8 la frazione \"Troncea\" ed il rifugio. in circa un'ora e mezza da Pattemouche, con un dislivello di 300\u00a0m. Dopo la borgata di Laval si pu\u00f2 deviare a sinistra per fare un percorso alternativo, passando dalla borgata abbandonata di Seytes. Questa variazione risulta essere pi\u00f9 impegnativa del percorso di fondovalle.\nIn inverno \u00e8 raggiungibile con gli sci da fondo, quelli da scialpinismo oppure percorrendo il \"Sentiero delle ciaspole\", percorso attrezzato e segnalato da utilizzare con le ciaspole."}
{"id": "2976356", "revid": "47767", "url": "https://it.wikipedia.org/wiki?curid=2976356", "title": "Agape (centro ecumenico)", "text": "Agape \u00e8 un centro ecumenico appartenente alla Tavola Valdese e situato in provincia di Torino, a Prali nella borgata Agape, a 1600 metri di altitudine.\nStoria.\nNell'ottobre del 1947, nel clima di ricostruzione postbellico, i responsabili dei movimenti giovanili collegati in Europa al Dipartimento del Consiglio ecumenico delle chiese si riunirono per la prima volta dopo la fine della guerra. In quella occasione il pastore valdese Tullio Vinay propose un progetto, consistente nella costruzione di un centro ecumenico internazionale nelle valli valdesi, a Prali, in provincia di Torino. Il centro, denominato Agape, era stato proposto dalla F.U.V. (Federazioni delle unioni giovanili valdesi) e raccoglieva l'esigenza della giovent\u00f9 di una chiesa protestante minoritaria in Italia di avere un punto di riferimento e di aggregazione. Nasceva comunque con l'intento di rappresentare e intercettare una diffusa esigenza di rafforzare anche il movimento ecumenico.\nIl nome di \"Agape\" si riferisce al versetto biblico della \"Prima lettera ai Corinzi\" attribuita a Paolo di Tarso 1:13:\nPer il pastore e storico valdese Giorgio Tourn, Agape fu \"l'elemento di maggior novit\u00e0 nella vita delle chiese valdesi del dopoguerra, quello che suscit\u00f2 dibattiti accesi e polarizz\u00f2 le maggiori forze\". In effetti, la costruzione dell'opera signific\u00f2 per la chiesa valdese una svolta nella percezione di s\u00e9 e nella concezione della propria funzione culturale: la nuova generazione di valdesi decise di abbandonare gli atteggiamenti autoprotettivi, il rafforzamento delle comunit\u00e0, la missione di orientamento polemico in funzione anticattolica, rivolgendosi verso il mondo esterno, l'impegno sociale ed ecumenico; in questo ambito, Agape rappresent\u00f2 il luogo principale di formazione e maturazione della coscienza collettiva.\nIl progetto di Agape fu realizzato dall'architetto di scuola fiorentina Leonardo Ricci, collaboratore di Giovanni Michelucci, e la costruzione del centro, oltre che da Ricci fu seguita anche dall'ingegnere Nino Messina, membro della Chiesa valdese di Firenze, e proseguita da Giovanni Klaus Koenig (altro architetto di spicco della minoranza protestante italiana).\nI lavori per la costruzione di Agape cominciarono nel 1947 e vennero in gran parte realizzati con il lavoro di volontari e finirono per le strutture fondamentali nel 1951. Il progetto iniziale prevedeva una struttura centrale collegata a 4 casette. Nel corso della costruzione il progetto sub\u00ec alcune variazioni ed alla fine furono realizzate solo tre casette.\nSul progetto di Ricci, scrive Manfredo di Robilant: \"Nella formazione professionale di Ricci, Ag\u00e0pe \u00e8 cruciale non solo perch\u00e9 prima opera costruita, ma soprattutto per le suggestioni che esercita sulla concezione che l'architetto elabora del proprio fare e del proprio ruolo, come l'autore ben spiega. L'idea di Vinay, di fondare in un luogo isolato una comunit\u00e0 ecumenica che condivida spazi e vita quotidiani, ha infatti un'eco ben leggibile nella ricerca di Ricci sulla distribuzione, orientata alla creazione di spazi fluidi ai limiti dell'informale ma sempre raccolti attorno a centri dove i riti della quotidianit\u00e0 possano trovare adeguato svolgimento. \u00c8 significativa in questo senso la nota polemica dell'architetto contro l'Unit\u00e9 d'Habitation di Marsiglia, considerata un agglomerato insensibile di spaziscatola.\"\nLa realizzazione del villaggio \u00e8 cos\u00ec descritta ancora da Tourn: \"il lavoro volontario, l'impegno nel reperimento di fondi e nella ricerca del senso da dare all'operane deline\u00f2 il carattere di movimento associandovi per\u00f2 una fortissima carica simbolica, talch\u00e9 Ag\u00e0pe realizz\u00f2 la sintesi delle realt\u00e0 che avevano sorretto l'identit\u00e0 valdese durante il ventennio (...). Monumento non di un passato da ricordare, ma di un futuro da realizzare, attorno al quale mobilitare energie e progetti; evangelizzazione non verbale ma visibile e tangibile, proposta di umanit\u00e0, rinnovamento non solo personale ma comunitario\".\nLa costruzione della chiesa all'aperto viene terminata nel 1952. Nel 1953 comincia la costruzione della casa residenti.\nNel 1972 le forti nevicate invernali costringono la comunit\u00e0 ad operare delle riparazioni e dei rinforzi alla struttura. Altre ristrutturazioni saranno dovute al primo deteriorarsi delle strutture negli anni ottanta.\nNegli anni cinquanta cominciano a svolgersi i primi campi operai. Nel 1954 si svolgono i primi campi cadetti con temi inerenti alla teologia, i cui partecipanti fanno parte delle organizzazioni cristiane del WSCF (World Student Christian Federation) e della FUV. Gli anni sessanta vedono i primi incontri intercontinentali Europa-Africa. Dal 1976 Agape offre la possibilit\u00e0 di svolgere il servizio civile nel centro.\nStruttura.\nIl centro ecumenico di Agape, opera di Leonardo Ricci, non ha la struttura tipica dei centri d'incontro, l'architettura \u00e8 particolare e determinante per le funzioni che deve svolgere e per le attivit\u00e0 che prevede.\nUno dei punti fondamentali \u00e8 l'integrazione dell'edificio con la natura, \u00e8 infatti costruita essenzialmente in pietra e legno. \nIl progetto \u00e8 caratterizzato da una forte simbologia: i tetti puntano al cielo, le finestre si affacciano sulla natura circostante e la pianta dell'insieme rappresenta un timone.\nNel corso degli anni sono state portate varie modifiche ed aggiunte alla struttura principale. La costruzione di una nuova ala che comprende nuove cucine, l'introduzione di panche mobili nel salone che permettono la divisione in pi\u00f9 gruppi durante le attivit\u00e0, nuovi bagni e un saloncino adatto al lavoro di gruppo. \nQueste modifiche si allontanano dal progetto originario che prevedeva un'idea di stretta comunit\u00e0 per adeguarsi a nuovi bisogni.\nNel progetto iniziale oltre al salone centrale, casa residenti e chiesa all'aperto, era prevista la costruzione di quattro casette collegate tramite scale coperte. Al termine della costruzione della struttura principale la quarta casetta non viene realizzata.\nSalone.\nIl salone \u00e8 il nucleo principale della struttura, l'unico spazio al chiuso in cui ci si riunisce per svolgere attivit\u00e0 di gruppo. La planimetria raffigura una croce. In questo ambiente sono inserite numerose contraddizioni: lo spazio interno per il dovuto raccoglimento spirituale \u00e8 opposto alla luce che penetra dall'esterno evidenziando l'aspetto gioioso e di svago della natura, la freddezza della vetrata che affaccia sulla chiesa all'aperto si contrappone il calore evocato dai camini, l'asprezza della pietra a vista nella pavimentazione rispetto ai colori pi\u00f9 caldi delle capriate lignee nei soffitti.\nChiesa all'aperto.\nUno dei luoghi principali \u00e8 la chiesa all'aperto circondata dal matroneo, che, sostituita alla cappella, simboleggia \u00abla dirompente abolizione del confine tra sacro e profano\u00bb. Sulla facciata della chiesa si trova il versetto biblico che ha ispirato il nome del centro.\nCampanile.\nIl campanile appare semplice e lineare e si sviluppa su pi\u00f9 livelli.\nCasette.\nLe camere presentano una voluta semplicit\u00e0 e sono raggiungibili solo per mezzo di lunghe scale in salita per spingere gli ospiti a riunirsi nei luoghi comuni.\nI bagni sono in comune, collocati ai piani superiori. Sono presenti dei saloncini utilizzati per lavori di piccoli gruppi che non avendo porte non permettono un'intimit\u00e0 di sottogruppo.\nUffici e casa residenti.\nI residenti invece soggiornano in una struttura a loro dedicata di fianco al campanile dove si trovano anche gli uffici del centro.\nEsterni.\nAll'esterno si trova un campo da pallavolo che originariamente era stato progettato come anfiteatro.\nAttivit\u00e0.\nNegli anni cinquanta, l'interesse di Agape \u00e8 rivolto soprattutto alla formazione evangelica, tuttavia gi\u00e0 dal decennio successivo, si inseriscono problematiche legate al lavoro, allo sviluppo e alla cultura. Di conseguenza, si vede aumentare il numero dei non credenti, oltre che quello dei cattolici, stimolati dalle aperture ecumeniche del Concilio Vaticano II. L'interesse politico prende un posto via via crescente. Nel 1961 si tiene il primo incontro Africa-Europa.\nNegli anni sessanta si revisiona la teologia e la si abbina alla pedagogia. L'interesse per il discorso politico aumenta e nei campi arrivano la lotta di classe, la coscienza operaia e la questione comunista.\nNegli anni settanta, accanto alla formazione giovanile, si intensifica ulteriormente l'interesse politico, che si concentra sulla riflessione teologica della componente cristiana del movimento operaio e del movimento femminista. \u00c8 del 1974 il primo \"Campo Femminista Internazionale\".\nGli anni ottanta vedono una maggiore attenzione ai temi della soggettivit\u00e0. \u00c8 del 1980 il primo convegno italiano su \"Fede cristiana e omosessualit\u00e0\" ed il primo Campo Fede e Omosessualit\u00e0 (oggi chiamato Campo Gay). Si apre un filone di dialogo con l'ebraismo. Non \u00e8 tuttavia mai accantonato il filone politico, con la riflessione internazionale sulle problematiche del Terzo Mondo, della pace e del disarmo, e quella sul lavoro.\nA partire dagli anni novanta, le tematiche \"soggettive\" assumono una rilevanza preminente. Accanto ai campi, si tengono \"weekend\" tematici nei quali, attraverso il pensiero della differenza di genere e la teologia, si riflette sull'etica, su donne e tecnologia, sulla maschilit\u00e0. \nNegli anni 2000, si aggiunge un nuovo filone tematico riguardante la globalizzazione neoliberista ed i movimenti di opposizione. Nel 2002 si tiene il primo Campo Lesbico.\nTra gli ospiti internazionali che hanno partecipato ai lavori di Agape ci sono stati il pastore Martin Niem\u00f6ller, il vescovo ortodosso Tiamidis, il teologo praghese Amedeo Moln\u00e1r, lo scrittore inglese Robert Hayward.."}
{"id": "2976358", "revid": "339392", "url": "https://it.wikipedia.org/wiki?curid=2976358", "title": "Eruzioni solari", "text": ""}
{"id": "2976359", "revid": "203463", "url": "https://it.wikipedia.org/wiki?curid=2976359", "title": "Parchi di Parma", "text": ""}
{"id": "2976365", "revid": "547992", "url": "https://it.wikipedia.org/wiki?curid=2976365", "title": "Peter Thomas Taylor", "text": "Il suo nome \u00e8 strettamente legato a quello di Brian Clough, di cui \u00e8 stato assistente in vari club durante gli anni sessanta, settanta e ottanta (Hartlepool, Derby County, Brighton e Nottingham Forest).\nCarriera.\nGiocatore.\nHa giocato per venti anni nel calcio professionistico, partendo dalle riserve del Nottingham Forest prima di diventare celebre al Coventry City dal 1950 al 1955. In seguito pass\u00f2 sei anni come portiere titolare del Middlesbrough, disputando 140 presenze in campionato. Termin\u00f2 la sua carriera al Port Vale nella stagione 1961-62.\nAllenatore.\nIl suo primo incarico di manager fu nel Burton Albion dal 1962 al 1965. In seguito pass\u00f2 nove anni come vice di Brian Clough nei club Hartlepool United, Derby County e Brighton &amp; Hove Albion. Dal 1974 al 1976 fu il manager del Brighton, scegliendo di non riunirsi con Clough, che era andato ad allenare il Leeds United, la squadra pi\u00f9 forte d'Inghilterra di allora; dal 1976 torn\u00f2 ad essere vice di Clough nel Nottingham Forest, col quale vinse tra i vari trofei, anche due Coppe dei Campioni consecutive (1978-1979, 1979-1980). Il duo condivise una partnership ricca di successi fino al ritiro in pensione di Taylor, avvenuto nel maggio 1982; molti grandi successi di Clough sono dovuti anche a Taylor e al suo fiuto nell'ingaggiare giocatori in ritiro o sconosciuti. Alla fine del 1982 ottenne il posto di manager al Derby County, dove rimase fino al definitivo ritiro nel 1984."}
{"id": "2976368", "revid": "182396", "url": "https://it.wikipedia.org/wiki?curid=2976368", "title": "Victor ac Triumphator", "text": ""}
{"id": "2976372", "revid": "182396", "url": "https://it.wikipedia.org/wiki?curid=2976372", "title": "Francicus maximus", "text": ""}
{"id": "2976375", "revid": "86599", "url": "https://it.wikipedia.org/wiki?curid=2976375", "title": "6600 Qwerty", "text": "6600 Qwerty \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2557591\u00a0UA e da un'eccentricit\u00e0 di 0,2088968, inclinata di 2,82212\u00b0 rispetto all'eclittica.\nL'asteroide \u00e8 dedicato al pi\u00f9 diffuso schema di disposizione dei tasti nelle tastiere, il QWERTY."}
{"id": "2976377", "revid": "1870058", "url": "https://it.wikipedia.org/wiki?curid=2976377", "title": "Azarath", "text": "Azarath (a volte chiamata anche \"Tempio di Azarath\") \u00e8 una dimensione immaginaria che compare nei fumetti dei \"Teen Titans\" e nella serie animata omonima. \u00c8 il luogo di nascita della supereroina Raven.\nStoria.\nOltre 900 anni fa, i seguaci di Azarath furono portati in un luogo tra le dimensioni dove fondarono il Tempio di Azarath. Il piano di Azar fu di espellere tutto il male dagli Azarathiani cos\u00ec che il demone Trigon non potesse utilizzare l'energia oscura per ristabilirsi completamente, facendo in modo che Azar avrebbe potuto ucciderlo una volta per tutte.\nLa dimensione fu distrutta dalle forze di Trigon quando il demone riusc\u00ec finalmente ad avere il controllo su sua figlia, Raven. Tuttavia, tutte le anime degli abitanti sopravvissero, ma furono temporaneamente corrotte dalla fusione temporanea e dalla distruzione di Trigon. Per\u00f2, dopo gli eventi della storia di \"Titans Hunt\", furono purificati e guidati in un altro piano d'esistenza da Azar. Le anime che rimasero infine divennero la seconda incarnazione di Phantasm.\nUn anno dopo.\nDopo che \"Un anno dopo\" salt\u00f2 fuori nella DC Comics, Bumblebee menzion\u00f2 \"Nuova Azarath\". Anche Kid Devil e Zachary Zatara discussero di un viaggio su Nuova Azarath in cui Zachary venne quasi divorato da Phantasm.\nIn altri media.\nNella serie animata, il personaggio di Raven invoca il nome di Azarath nei suoi incantesimi per convocare e concentrare i suoi poteri (\"Azarath, Metrion, Zintos!\"). Lasci\u00f2 la sua societ\u00e0 pacifista in un'altra dimensione e si lasci\u00f2 la sua eredit\u00e0 demoniaca alle spalle, divenendo buona e alleandosi con i Titans, ma temendo comunque che la sua parte demoniaca stesse giacendo sotto la superficie.\nNell'episodio \"Switched\" della prima stagione, Raven disse a Starfire che lei nacque in una dimensione di nome Azarath, ma non specific\u00f2 mai se visse effettivamente l\u00ec. Durante la quarta stagione della serie animata \"Teen Titans\", Raven fece visita ad un luogo che lei nomin\u00f2 Azarath, nell'episodio \"The Prophecy\", per cercare aiuto dallo spirito di sua madre, Arella. Tuttavia, il posto era deserto; si scopr\u00ec successivamente che era un'illusione creata dopo che Trigon lo distrusse, cosa che implic\u00f2 che la visita di Raven fu di tipo telepatico o spirituale, anche se non ci furono conferme."}
{"id": "2976381", "revid": "32478949", "url": "https://it.wikipedia.org/wiki?curid=2976381", "title": "Chaumont en Vexin", "text": ""}
{"id": "2976382", "revid": "287204", "url": "https://it.wikipedia.org/wiki?curid=2976382", "title": "Peter Taylor", "text": ""}
{"id": "2976388", "revid": "1573940", "url": "https://it.wikipedia.org/wiki?curid=2976388", "title": "Goura", "text": "Goura \u00e8 un genere di uccelli della famiglia dei Columbidi.\nDescrizione.\nLe gure, dette anche \u00abcolombe coronate\u00bb, sono i Columbidi pi\u00f9 grandi. Raggiungono la grandezza di un'oca e misurano fino a 85\u00a0cm di lunghezza; hanno il corpo abbastanza grosso: il loro aspetto generale d\u00e0 un'impressione di pesantezza. Le femmine sono un po' pi\u00f9 piccole dei maschi. Le zampe massicce, ricoperte di scaglie, denotano un perfetto adattamento alla vita terrestre e alla corsa. Il collo \u00e8 pi\u00f9 lungo rispetto a quello degli altri colombi e la testa \u00e8 sormontata da una corona, assai caratteristica, composta di finissime piume, larghe e di effetto veramente bello.\nVi sono tre specie distinte di gure, che si differenziano per taluni caratteri. La gura di Vittoria ha il ciuffo in testa grigio-azzurro, il dorso grigio scuro o nero e il petto bruno-rosso vino, scuro. La gura occidentale, che \u00e8 la specie pi\u00f9 comunemente importata nei giardini zoologici europei, ha il ciuffo grigio-azzurro, il dorso parzialmente bruno, come la parte superiore delle ali, e il petto blu-grigiastro. La terza specie, la gura meridionale, che sembra la pi\u00f9 rara, ha il ciuffo orlato di bianco, le ali parzialmente brune e il petto e il ventre bruni.\nDistribuzione e habitat.\nTutte le gure sono proprie della Nuova Guinea e delle isole adiacenti. La gura occidentale vive nel Papua Occidentale; la gura meridionale \u00e8 limitata alla Nuova Guinea meridionale; la gura di Vittoria si trova nella regione settentrionale della Nuova Guinea e nella vicina isola di Yapen.\nLe gure sono uccelli di foresta che non si allontanano mai dal loro particolare ambiente naturale. Non s'incontrano nelle zone di montagna; vivono nelle pianure costiere e nelle regioni basse, dove regnano umidit\u00e0 e calore costanti. Prediligono, in modo particolare, le giungle molto umide e le mangrovie attorno agli estuari dei corsi d'acqua. Raramente si vedono gure sulle colline e sui primi contrafforti delle montagne.\nBiologia.\nQueste grosse colombe sono socievoli; vivono in gruppi da cinque a quindici. Raramente si riesce a scorgerle quando si spostano tra l'alto fogliame, dove la densit\u00e0 della vegetazione le nasconde alla vista. Generalmente si vedono quando ricercano il cibo a terra, sui banchi di fango rimasti scoperti dalla bassa marea o, pi\u00f9 di rado, quando beccano frutti e semi a terra, nella giungla. Difatti le gure passano la maggior parte del giorno a terra, dove si spostano dondolandosi alla maniera delle anatre. Tuttavia, nonostante la loro pesantezza, le gure sono uccelli vivaci, dai movimenti niente affatto sgraziati. Quando sono molestate da un intruso, oppure impaurite per l'inattesa presenza di un predatore, le gure si alzano in volo, facendo molto rumore, per raggiungere i rami pi\u00f9 alti, dove vanno ad appollaiarsi, imprimendo al volo un bilanciamento ritmato dal basso in alto. Il rumore che fanno volando \u00e8 prodotto dai battiti delle ali, a somiglianza delle altre specie di colombi. Sembrano d'altronde abbastanza restie ad alzarsi in volo e spesso l'osservatore pu\u00f2 accostarsi molto vicino, prima che si decidano a fuggire di malavoglia. D'altro canto, le gure corrono con grande rapidit\u00e0 sul terreno. Nelle regioni abitate, gli indigeni hanno decimato le gure, perch\u00e9 questi uccelli costituiscono un bersaglio molto facile per le frecce, e la loro carne saporita \u00e8 molto apprezzata dalle popolazioni autoctone.\nLe gure costruiscono un nido voluminoso, fatto di brocchi e ramoscelli. Esse generalmente scelgono la parte centrale di una felce arborescente o una forcella d'albero, a cinque-dieci metri dal suolo. La femmina depone un solo uovo, dal guscio bianco. L'incubazione dura da 28 a 29 giorni. Il piccolo \u00e8 nutrito dalla madre, che rigurgita gli alimenti del gozzo, come fanno gli altri colombi e i pappagalli, e comincia ad allontanarsi dal nido dopo 35-40 giorni.\nTassonomia.\nIl genere \"Goura\" comprende quattro specie:\nDa uno studio molecolare condotto sul genoma mitocontriale e parte del nucleare di 39 individi, si evidenzia come il genere \"Goura\" sia monofiletico e comprenda quattro specie ben distinte tra loro. Lo studio mostra inoltre come il genere abbia subito una prima diversificazione intorno a 5,73\u00a0Ma andando a costituire due \"sister groups\", uno con \"Goura cristata\" e \"Goura sclaterii\", e un secondo comprendente \"Goura victoria\" e \"Goura scheepmakeri\"; dato che non solo conferma la differenza tra la gura di Sclater e la gura meridionale, precedentemente considerata un'unica specie, mostra anche come specie con areali vicini o adiacenti siano filogeneticamente distati."}
{"id": "2976395", "revid": "438678", "url": "https://it.wikipedia.org/wiki?curid=2976395", "title": "Code and fix", "text": "Il code and fix \u00e8 una pratica molto comune nello sviluppo del software, non considerato un vero e proprio modello di sviluppo del software.\nEsso \u00e8 assimilabile ad un modello iterativo che si alterna in due fasi ed \u00e8 quasi totalmente privo di organizzazione del processo. Infatti il lavoro degli sviluppatori inizia senza che essi abbiano un'idea dettagliata di cosa il programma debba fare e di come debba essere implementato. Si tratta, di conseguenza, di un modello in cui il software si adatta progressivamente a ci\u00f2 che il suo progettista desidera. Sostanzialmente l'obiettivo \u00e8 capire approssimativamente quale sar\u00e0 la risposta finale del software e di provare ripetutamente a generare codice e correggere gli errori: se la complessit\u00e0 \u00e8 bassa e l'esperienza del programmatore \u00e8 buona, allora l'applicazione verr\u00e0 prodotta in breve tempo.\nFasi.\nLa prima fase \u00e8 essenzialmente di codifica (\"code\"), a volte preceduta da qualche diagramma molto elementare per schematizzare la complessit\u00e0 del problema ed una primordiale soluzione; \nsuccessivamente si passa alla fase di mini test che volge ad accertare se il programma funziona correttamente e soddisfa i requisiti (quasi certamente non specificati esplicitamente in qualche documento). In caso contrario si ritorna a codificare per fissare (\"fix\") eventuali errori o disturbi. \nL'ultimo passo prevede l'uscita nel caso in cui il programma soddisfi i requisiti.\nContesti in cui viene utilizzato.\nIl modello Code and Fix viene spesso usato quando si dispone di poco tempo per lo sviluppo del software. In tali situazioni si pu\u00f2 pensare di risparmiare tempo evitando di passare per tutte le fasi di sviluppo del software. Generalmente, per\u00f2, ci\u00f2 non risulta essere vero poich\u00e9, nella maggior parte dei casi non si raggiungeranno i risultati desiderati dal cliente n\u00e9 si andr\u00e0 incontro alle sue esigenze.\nPro e contro.\nQuesto modello consente di raggiungere risultati in tempi pi\u00f9 brevi poich\u00e9 non viene eseguita la fase di progettazione, ma proprio per tale motivo necessita di grande lavoro di mantenimento\nNonostante ci\u00f2 se utilizzato per progetti molto piccoli, che non comportano grossi rischi all'organizzazione, risulta essere un buon approccio. Infatti, non richiedendo grossi investimenti iniziali, il progetto pu\u00f2 tranquillamente essere abbandonato se non si raggiunge il risultato desiderato ."}
{"id": "2976400", "revid": "732240", "url": "https://it.wikipedia.org/wiki?curid=2976400", "title": "Livio Druso", "text": ""}
{"id": "2976401", "revid": "287204", "url": "https://it.wikipedia.org/wiki?curid=2976401", "title": "Chandogya Upanisad", "text": ""}
{"id": "2976403", "revid": "262457", "url": "https://it.wikipedia.org/wiki?curid=2976403", "title": "Chandogya Upanishad", "text": ""}
{"id": "2976414", "revid": "124353001", "url": "https://it.wikipedia.org/wiki?curid=2976414", "title": "The Bo Bo's Band", "text": "The Bo Bo's Band sono stati un gruppo musicale beat attivo nella seconda met\u00e0 degli anni '60.\nSono particolarmente rilevanti nella storia del rock italiano in quanto, tra i suoi componenti a parte i fondatori Marcello Olmari, Paolo Perazzini ed Ivano Tonini, vi furono due futuri fondatori degli Area, Giulio Capiozzo e Leandro Gaetano, ed un futuro componente dei Delirium, Martin Frederick Grice.\n\u00c8 il complesso che ha aperto, nel 1968, il concerto al Piper di Milano di Jimi Hendrix.\nStoria del gruppo.\nSi formano a Milano alla fine del 1966, influenzati dal beat, e nell'estate dell'anno successivo si esibiscono nei locali della riviera romagnola.\nEssendosi messi in evidenza, vengono scritturati al Santa Tecla, noto locale di Milano, e riescono ad ottenere un contratto con la Parlophon.\nIl 45 giri di debutto viene pubblicato a dicembre del 1967: sono due canzoni cantate dal bassista Ivano Tonini, in cui risalta in particolare l'abilit\u00e0 strumentistica dei componenti, e grazie a ci\u00f2 vengono scelti per aprire i concerti milanesi di Jimi Hendrix al \"Piper\" il 23 maggio 1968.\nAlla fine dell'anno vi sono alcuni cambiamenti di formazione: Marcello Olmari lascia il gruppo (si dedicher\u00e0 in seguito alla carriera solista con lo pseudonimo Gil Ventura), sostituito da Martin Grice (proveniente dal Patrick Samson Set), mentre Giulio Capiozzo sostituisce Franchino Verde, Manfredi Mari diventa l'organista del gruppo e viene inserito nel gruppo, come voce solista, il formidabile Apostolou Tracy incontrato al Cairo durante la performance presso il Nile Hilton Hotel del Cairo\nContinuano l'attivit\u00e0 anche nei due anni successivi, per poi sciogliersi nel 1970; Gaetano diventa per un breve periodo il tastierista di Lucio Dalla, poi nuovamente con Capiozzo nel 1972 fonda gli Area.\nGrice invece sostituir\u00e0 Ivano Fossati nei Delirium, mentre Ivano Tonini suoner\u00e0 former\u00e0 il gruppo Lo Specchio / Mirror ed Easy Connection, per poi dedicarsi all'organizzazione di spettacoli.\nDiscografia.\nSingoli"}
{"id": "2976415", "revid": "80598", "url": "https://it.wikipedia.org/wiki?curid=2976415", "title": "Bo Bo's Band", "text": ""}
{"id": "2976437", "revid": "1573940", "url": "https://it.wikipedia.org/wiki?curid=2976437", "title": "Kazan (imperatore del Giappone)", "text": "Biografia.\nIl suo regno ebbe inizio nel 984 terminando poi nel 986. Il suo nome personale era ."}
{"id": "2976438", "revid": "123799142", "url": "https://it.wikipedia.org/wiki?curid=2976438", "title": "Formazione dei Mot\u00f6rhead", "text": ""}
{"id": "2976443", "revid": "287204", "url": "https://it.wikipedia.org/wiki?curid=2976443", "title": "Formazione dei Motorhead", "text": ""}
{"id": "2976444", "revid": "108292627", "url": "https://it.wikipedia.org/wiki?curid=2976444", "title": "Assassinio sull'Orient Express (film 2001)", "text": "Assassinio sull'Orient Express (\"Murder on the Orient Express\") \u00e8 un film per la televisione del 2001 diretto da Carl Schenkel e tratto dall'omonimo romanzo di Agatha Christie.\nIl protagonista \u00e8 l'investigatore belga Hercule Poirot, interpretato da Alfred Molina.\nTrama.\nIn viaggio sull'Orient Express ai giorni nostri (la scena \u00e8 stata spostata tra fine '900 ed inizio del nuovo secolo) Poirot incontra un suo conoscente, Bouc, dirigente nella societ\u00e0 che gestisce il treno su cui \u00e8 salito; durante il viaggio, i due scoprono che un passeggero, Ratchett, \u00e8 stato assassinato nella sua cabina, proprio a fianco di quella occupata da Poirot; l'investigatore belga raccoglie la sfida e indaga sul morto e sugli altri occupanti della carrozza; alla fine, scoperta la vera identit\u00e0 di Ratchett, il gangster Cassetti sospettato del rapimento e della morte di una bambina dell'alta societ\u00e0 (fatto che porter\u00e0 ad altre 5 morti), Poirot si accorge che tutti i passeggeri hanno in qualche modo a che fare con quel crimine. Nel finale Poirot propone 2 possibili interpretazioni: una banale (un furto finito male, ed il colpevole fuggito dalla carrozza) che verr\u00e0 data alle autorit\u00e0, ed una molto pi\u00f9 sottile, quella vera, basata su un complotto messo in piedi dagli amici e i parenti dei defunti allo scopo di vendicare le morti dei loro cari, per poi testimoniare ognuno in favore di uno degli altri e scagionarsi a vicenda."}
{"id": "2976459", "revid": "729019", "url": "https://it.wikipedia.org/wiki?curid=2976459", "title": "Breda A.3", "text": "Il Breda A.3, citato anche come Breda A3, era un bombardiere notturno bimotore biplano sviluppato dalla divisione aeronautica dell'azienda italiana Societ\u00e0 Italiana Ernesto Breda negli anni venti e rimasto allo stadio di prototipo.\nStoria del progetto.\nDopo essere entrata nel mercato dell'aviazione civile, nella prima parte degli anni venti la Breda decise di sviluppare il suo primo velivolo destinato al mercato bellico, il bombardiere notturno A.3.\nIl nuovo modello era caratterizzato dall'adozione di una configurazione alare biplano-sesquiplana, impennaggio di coda biplano ed unit\u00e0 motrici in configurazione traente-spingente collocate su gondole interalari.\nVenne portato in volo per la prima volta nel 1924, equipaggiato da quattro motori SPA 6A da 220 CV (162 kW) ciascuno, evidenziando per\u00f2, durante le prove di volo, prestazioni modeste. Per cercare di migliorare le caratteristiche generali venne quindi deciso di sostituire gli originali propulsori con una coppia di motori Lorraine-Dietrich 12 Db da 400 CV (294 kW) ciascuno, non riuscendo comunque ad ottenere miglioramenti sostanziali e determinando cos\u00ec l'arresto dello sviluppo.\nL'esperienza acquisita verr\u00e0 successivamente sfruttata nella realizzazione del nuovo modello Breda A.8, anch'esso per\u00f2 non avviato alla produzione in serie."}
{"id": "2976461", "revid": "767487", "url": "https://it.wikipedia.org/wiki?curid=2976461", "title": "Giambattista Guatteri", "text": "Si trasfer\u00ec a Parma nel 1755 per frequentare un corso universitario. Nel 1765, per volont\u00e0 del duca di Parma Ferdinando di Borbone, pass\u00f2 all'Universit\u00e0 di Padova, dove segu\u00ec i corsi dell'insigne botanico Giovanni Marsili, conseguendo nel giro di due anni il dottorato in Scienze naturali.\nNel 1769, su segnalazione di Giovanni Battista Morgagni e altri, gli fu affidata la cattedra di botanica dell'Universit\u00e0 di Parma, e si mise subito all'opera per dotare anche questa universit\u00e0 di un orto botanico, sul modello di quello di Padova, funzionante dal 1545. Nel febbraio 1770 fu approntato il terreno e dopo qualche anno l'Orto botanico di Parma entr\u00f2 in funzione. Guatteri inizi\u00f2 una collaborazione scientifica con i maggiori orti botanici europei, in particolare con il Giardino Reale di Madrid, dal quale ottenne numerose nuove specie botaniche provenienti dalle Americhe.\nNel 1793 vennero costruite delle nuove serre, su progetto dell'architetto Ennemond Petitot. Per dotare gli studenti di un testo aggiornato, tradusse dallo spagnolo il \"Corso elementare teorico di botanica ed introduzione alla parte pratica\", dal testo originale di Casimiro Ortega, direttore dell'orto botanico di Madrid. Fu uno dei primi botanici italiani ad adottare il nuovo sistema tassonomico proposto da Linneo."}
{"id": "2976466", "revid": "210936", "url": "https://it.wikipedia.org/wiki?curid=2976466", "title": "Meridiano terrestre", "text": ""}
{"id": "2976468", "revid": "1305772", "url": "https://it.wikipedia.org/wiki?curid=2976468", "title": "Pardon", "text": "Un pardon (reso talvolta in lingua italiana come \"perdono\") \u00e8 una processione religiosa, simile ad un pellegrinaggio, tipica della regione francese della Bretagna (Francia nord-occidentale), che ebbe probabilmente origine intorno al XV secolo e che viene organizzata annualmente (in genere in una data compresa nel periodo fine primavera-inizio autunno) da ogni singolo comune in onore del santo patrono, della Vergine Maria (soprattutto in occasione della Festa dell'Assunzione, ma anche di altre ricorrenze mariane) o di Sant'Anna.\nTra i \"pardons\" pi\u00f9 famosi, figurano quello di San Ivo a Tr\u00e9guier e quello di Sant'Anna ad Auray (26 luglio). Sono inoltre comunemente annoverati tra i \"pardons\" anche i pellegrinaggi chiamati \" trom\u00e9nies \", il pi\u00f9 famoso dei quali \u00e8 la Grande Trom\u00e9nie di Locronan, che si svolge ogni 12 anni in luglio.\nOrigine del termine \"pardon\".\nIl termine \"pardon\" significa letteralmente \"perdono\" ed indicava in origine le indulgenze, ovvero le remissioni dai propri peccati, che il papa concedeva ai fedeli nel Medioevo.\nL'usanza.\nPrima della processione vera e propria, i fedeli assistono ad una messa, che generalmente si svolge all'aria aperta.\nDurante il \"pardon\", i fedeli sfilano con indosso il costume tradizionale bretone, scalzi e a digiuno, portando stendardi che raffigurano il proprio santo patrono o la propria parrocchia, croci e statue di santi, oltre che la \"Gwenn ha du\" (la bandiera bretone), ed intonando preghiere e canti in lingua bretone.\nAl termine delle cerimonie religiose, i partecipanti si lasciano andare in serata ad un festeggiamento di tipo laico, noto come \"fest-noz\".\nUn tipo particolare di \"pardon\" ha luogo nelle localit\u00e0 costiere, dove si assiste al cosiddetto \"pardon del mare\" (\"pardon de la mer\"): in occasione di questo tipo di \"pardon\", ha luogo, oltre alla processione, la benedizione delle barche ormeggiate sul porto.\nIn alcune localit\u00e0, pu\u00f2 inoltre aver luogo in occasione di un \" pardon\" anche un \"festival del raccolto\" (in bretone: \" gouel an eost \"), con la rievocazione delle antiche attivit\u00e0 agricole.\nElenco di famosi \"pardons\".\nDiamo qui di seguito un elenco parziale di famosi \" pardons \":"}
{"id": "2976471", "revid": "5165", "url": "https://it.wikipedia.org/wiki?curid=2976471", "title": "FLAG FEA", "text": "Il Fiber-Optic Link Around the Globe (FLAG) \u00e8 un cavo sottomarino di comunicazione, lungo 28.000 km e formato da fibre ottiche, che collega il Nord America col Giappone. Il cavo \u00e8 gestito dalla societ\u00e0 indiana Flag Telecom, sussidiaria di Reliance Communications. Il segmento Europa-Asia, installato nel 1990, \u00e8 il quarto cavo sottomarino pi\u00f9 lungo al mondo."}
{"id": "2976472", "revid": "203463", "url": "https://it.wikipedia.org/wiki?curid=2976472", "title": "Ennemond Petitot", "text": ""}
{"id": "2976473", "revid": "5165", "url": "https://it.wikipedia.org/wiki?curid=2976473", "title": "GO-1", "text": "Il GO-1 \u00e8 un cavo sottomarino di comunicazione che collega la Sicilia a Malta, gestito dalla societ\u00e0 di telecomunicazioni maltese GO.\nConsta di due cavi, uno, posato nel 1995, che collega St. George's Bay a Malta a Catania ed un altro che collega dal 2009 St. Paul's Bay (Malta) con Mazara del Vallo."}
{"id": "2976474", "revid": "1915706", "url": "https://it.wikipedia.org/wiki?curid=2976474", "title": "Acido p-toluensolfonico", "text": "L'acido \"p\"-toluensolfonico (PTSA or \"p\"TsOH) o acido tosilico (TsOH) \u00e8 un composto organico con formula CH3C6H4SO3H. A temperatura ambiente \u00e8 un solido bianco, solubile in acqua, alcol ed altri solventi organici polari. Il gruppo CH3C6H4SO2\u2015 \u00e8 anche conosciuto col nome di tosile e a volte viene abbreviato con la sigla Ts o Tos. Pi\u00f9 spesso invece, con la sigla TsOH ci si riferisce alla forma monoidrata dell'acido, CH3C6H4SO3H . H2O.\n\u00c8 un acido forte (circa un milione di volte pi\u00f9 dissociato dell'acido benzoico) e uno dei pochi ad esistere in stato solido a temperatura ambiente. Per questa sua caratteristica \u00e8 spesso utilizzato in reazioni di chimica organica, ad esempio nell'esterificazione di acidi carbossilici.\nPreparazione e usi.\nTsOH \u00e8 preparato su scala industriale dalla solfonazione del toluene. Si idrata rapidamente. Le impurit\u00e0 comuni includono acido benzensolfonico e acido solforico. L'acido p-toluensolfonico monoidrato contiene acqua cristallina e acqua come impurit\u00e0. Per stimare l'umidit\u00e0 totale presente come impurit\u00e0, viene utilizzato il metodo Karl Fischer. Le impurit\u00e0 possono essere rimosse mediante ricristallizzazione dalla sua soluzione acquosa concentrata seguita da essiccazione azeotropica con toluene.\nTsOH trova impiego nella sintesi organica come catalizzatore acido \"organico-solubile\". Esempi di usi includono:\nTosilati.\nGli alchil tosilati sono agenti alchilanti poich\u00e9 il tosilato \u00e8 elettronattrattore, il che rende l'anione tosilato un buon gruppo uscente. Gli esteri di toluensolfonato subiscono attacco o eliminazione nucleofila. La riduzione degli esteri di tosilato d\u00e0 l'idrocarburo corrispondente. Pertanto, la tosilazione seguita dalla riduzione consente la disossigenazione degli alcoli.\nI tosilati proteggono anche il gruppo per gli alcoli. Sono preparati combinando l'alcool con 4-toluenesulfonil cloruro, di solito in un solvente aprotico, spesso piridina.\nReazioni.\nTsOH pu\u00f2 essere convertito in anidride p-toluensolfonica mediante riscaldamento con pentossido di fosforo.\nSe riscaldato con acido e acqua, TsOH subisce idrolisi in toluene:\nQuesta reazione vale per tutti gli acidi arilsolfonici."}
{"id": "2976476", "revid": "124761341", "url": "https://it.wikipedia.org/wiki?curid=2976476", "title": "Giambattista Salinari", "text": "Biografia.\nCompiuti gli studi secondari a Matera, che prosegu\u00ec poi a Roma, dove si laure\u00f2 nel 1932 in Lettere, Giambattista Salinari cominci\u00f2 la sua carriera di docente subito dopo aver assolto il servizio militare. Insegn\u00f2 dapprima nell'Istituto Magistrale di Todi e poi nell'allora liceo classico romano \"Umberto I\" (poi rinominato \"Pilo Albertelli\").\nCome suo fratello Carlo, partecip\u00f2 nel corso della Seconda guerra mondiale alla Resistenza contro il Fascismo: fu tra gli organizzatori della Resistenza in Lunigiana e nell'area di Prato col nome di battaglia di \"Sertorio\", venendo ferito e fatto prigioniero dai tedeschi.\nNel Dopoguerra s'interess\u00f2 di lotte sindacali nel campo dell'insegnamento scolastico e ottenne la libera docenza nel 1956, vincendo due anni pi\u00f9 tardi un concorso per Presidi dei licei, lavorando quindi a Foligno, Terni e Tivoli. &lt;br&gt;\nInsegn\u00f2 nel romano Liceo classico Pilo Albertelli e dal 1962 fu preside del Liceo Scientifico Statale \"Guido Castelnuovo\" di Roma, incarico che abbandon\u00f2 nel 1970 dimettendosi in polemica con gli studenti extraparlamentari.\nFu anche dal 1965 al 1968 professore incaricato di Letteratura Italiana nella Facolt\u00e0 di Lettere dell'Universit\u00e0 di Roma e nell'A.A. 1971-72 presso l'Universit\u00e0 di Chieti.\nAutore di contributi di letteratura italiana, apprezzati per originalit\u00e0 d'approccio, metodo e chiarezza espositiva, Giambattista Salinari fu particolarmente interessato agli studi dantistici e alla letteratura del Ottocento, con particolare attenzione rivolta alla poesia di Giosu\u00e8 Carducci.\nScrittore sensibile alla necessit\u00e0 (poco praticata dagli accademici italiani) della divulgazione, espresse questo suo convincimento che lo aveva portato a prediligere la carriera nei licei anzich\u00e9 nelle Universit\u00e0 nella cura di un'antologia - insieme a Italo Calvino - destinata agli studenti delle scuole medie.\nOpere.\nGiambattista Salinari fu autore di numerosi saggi, pubblicati sulle pi\u00f9 rilevanti riviste italiane di italianistica.\nTra essi si ricordano:\nDopo la sua morte molti lavori sono stati raccolti da colleghi e amici:"}
{"id": "2976480", "revid": "32480415", "url": "https://it.wikipedia.org/wiki?curid=2976480", "title": "Phil &quot;Philthy Animal&quot; Taylor", "text": ""}
{"id": "2976482", "revid": "32480436", "url": "https://it.wikipedia.org/wiki?curid=2976482", "title": "Everything Louder than Everyone Else", "text": ""}
{"id": "2976486", "revid": "1543377", "url": "https://it.wikipedia.org/wiki?curid=2976486", "title": "SEA-ME-WE 3", "text": "Il SEA-ME-WE 3 \u00e8 un cavo ottico sottomarino di telecomunicazioni che collega varie regioni del globo. Completato nel 2000 il cavo \u00e8 il pi\u00f9 lungo al mondo. Commissionato nel marzo 2000 dal gruppo indiano Tata Communications e da 92 altri investitori del settore delle telecomunicazioni che attualmente lo gestiscono.\nIl cavo ha una lunghezza di 39\u00a0000 chilometri (24.000 miglia), 1.000 chilometri meno rispetto alla circonferenza della Terra. \nLa trasmissione si basa sulle multiplazione WDM su protocollo SDH che ne aumentano la capacit\u00e0 (960 Gbps) e la qualit\u00e0 di trasmissione specie sulle lunghe distanze.\nSecondo il sito web del gestore la capacit\u00e0 del sistema \u00e8 stata aumentata diverse volte fino al valore di 10 Gb/s per 48 portanti a maggio 2007.\nNel 2008 una rottura del cavo ha provocato forti disservizi sia in Africa che in Oriente.\nIn Italia il \"terminale\" \u00e8 a Mazara del Vallo."}
{"id": "2976489", "revid": "125828954", "url": "https://it.wikipedia.org/wiki?curid=2976489", "title": "I ragazzi di padre Tobia", "text": "I ragazzi di padre Tobia \u00e8 una serie televisiva italiana ideata da Mario Casacci e Alberto Ciambricco (gi\u00e0 ideatori delle serie del \"Tenente Sheridan\"), e Silvano Balzola (sceneggiatore) e prodotta tra il 1967 e il 1968 dalla Rai con la regia di Italo Alfaro. La serie fu trasmessa tra il 1968 e il 1973 in quattro stagioni per un totale di 14 episodi, il primo dei quali and\u00f2 in onda mercoled\u00ec 13 marzo 1968 sul Primo canale della Rai nello spazio televisivo della Tv dei ragazzi.\nSi tratta di una serie tv a sfondo pedagogico che fa leva sui valori della lealt\u00e0, del coraggio, e dell'amicizia. I protagonisti sono padre Tobia (Silvano Tranquilli), il suo sacrestano Giacinto (il caratterista Franco Angrisano) e il gruppo dei ragazzi scout della parrocchia. Tra gli altri interpreti che gravitano attorno all'investigatore con la tonaca: Enrico Lazzareschi, Livia Scalera, Alberto Carloni, Loris Gizzi, Mario Laurentino. il caratterista Franco Angrisano interpreta il sagrestano Giacinto: grasso, timido, impacciato, tutto l\u2019opposto di Padre Tobia. Mario Casacci e Alberto Ciambricco firmano il soggetto e la sceneggiatura in collaborazione con Silvano Balzola). \nIl programma ebbe grande successo e la canzone della sigla \"Chi trova un amico trova un tesoro,\" per le musiche di Roberto De Simone, \u00e8 rimasta nella memoria di chi all'epoca era bambino. \nLe scenografie degli episodi sono state realizzate alternativamente da pi\u00f9 scenografi, tra i quali Giuliano Tullio e Paolo Petti.\nI 14 episodi della serie sono stati pubblicati su Dvd nel 2010.\nTrama.\nPadre Tobia \u00e8 un giovane prete anticonvenzionale, brillante e un po' disordinato, dinamico e abile, con un debole per i fumetti e nel disegnare caricature. La sua vita \u00e8 dedicata ai ragazzi della sua parrocchia. Li coinvolge in molte attivit\u00e0 di gruppo e insegna loro il Judo. Con l'aiuto dei ragazzi, e del sagrestano Giacinto (che \u00e8 anche un po' tonto), il sacerdote si ritrova a vestire i panni del detective e a risolvere una serie di veri e propri \"gialli\". In altre occasioni si dimostra attento nel dare i giusti consigli per aiutare un ragazzo in difficolt\u00e0. \nNell'episodio \"Il tesoro\", i ragazzi vanno a caccia di un tesoro nascosto che salver\u00e0 le sorti del campetto sportivo e l\u2019inseguimento di un gruppo di ladruncoli.\nNell'episodio \"Operazione esami di licenza\", i ragazzi entrano in azione per aiutare Toto, un padre di famiglia che ha difficolt\u00e0 a superare l'esame di licenza media. Anche a costo di qualche scorrettezza, i ragazzi riescono nell'impresa e a risolvere le cose per il meglio. \nNell'episodio \"Il pappagallo\", uno dei ragazzi trova un pappagallo con una straordinaria propriet\u00e0 di linguaggio. Il gruppo decide di allestire uno spettacolo che, grazie a questo fenomeno parlante, attira una grande quantit\u00e0 di pubblico. In virt\u00f9 degli incassi dello spettacolo, il prete e i suoi ragazzi riescono a salvare un circo dalla chiusura.\nNella terza stagione Tobia affronta anche temi delicati (uno dei ragazzini si ritrova coinvolto in un traffico di sigarette)."}
{"id": "2976492", "revid": "32480559", "url": "https://it.wikipedia.org/wiki?curid=2976492", "title": "Fiber-Optic Link Around the Globe", "text": ""}
{"id": "2976493", "revid": "32480565", "url": "https://it.wikipedia.org/wiki?curid=2976493", "title": "C. C. DeVille", "text": ""}
{"id": "2976494", "revid": "32480607", "url": "https://it.wikipedia.org/wiki?curid=2976494", "title": "Pulsioni", "text": ""}
{"id": "2976495", "revid": "1573940", "url": "https://it.wikipedia.org/wiki?curid=2976495", "title": "Meleagris ocellata", "text": "Il tacchino ocellato (Meleagris ocellata ) \u00e8 un uccello galliforme della famiglia dei Fasianidi.\nDescrizione.\nDimensioni.\nMisura 66-102 cm di lunghezza per un peso di 5000-5400 g nei maschi e di 2700-3600 g nelle femmine.\nAspetto.\nEsistono solamente due specie di tacchino, il tacchino selvatico dell'America del Nord (\"Meleagris gallopavo\"), suddiviso in sei sottospecie, e il tacchino ocellato (\"Meleagris ocellata\"), specie monotipica, originaria della penisola dello Yucat\u00e1n. Originariamente le due specie venivano classificate in due generi distinti (\"Meleagris\" e \"Agriocharis\", rispettivamente), ma esse non sono cos\u00ec differenti da giustificare una separazione cos\u00ec netta. Il tacchino ocellato si distingue soprattutto per i suoi colori variegati. Le rettrici sono punteggiate di ocelli blu-verdi e sfumature di un viola iridescente. Le piume del corpo sono dorate, con riflessi metallici color bronzo. La parte superiore delle copritrici secondarie \u00e8 marcata da una larga fascia color rame. La parte inferiore dei fianchi \u00e8 bianca. La pelle della testa e del collo \u00e8 blu, e ricoperta da verruche rosse. Durante il periodo della riproduzione, la pelle blu del vertice si dilata e il colore dei noduli diviene pi\u00f9 pronunciato. Le zampe, pi\u00f9 corte e pi\u00f9 sottili di quelle del tacchino selvatico, sono completamente rosse e munite di un possente sperone. Non vi \u00e8 un evidente dimorfismo sessuale, anche se i colori della femmina sono leggermente pi\u00f9 opachi. Tuttavia, diversamente dai tacchini dell'America del Nord, le piume del petto non sono differenti e non possono essere utilizzate per determinare il sesso. Inoltre, in nessuno dei due sessi \u00e8 presente la cosiddetta \u00abbarba\u00bb, un ciuffo di peli ispidi (in realt\u00e0 piume modificate) che crescono sul petto dei maschi di tacchino selvatico.\nBiologia.\nI tacchini ocellati trascorrono la maggior parte del tempo sul terreno e, in caso di pericolo, preferiscono correre piuttosto che volare, bench\u00e9 siano perfettamente in grado di volare velocemente e con forti battiti d'ala come la maggior parte degli altri uccelli quando si sentono minacciati. Tuttavia, quando arriva il crepuscolo, si appollaiano in gruppi familiari relativamente in alto sugli alberi per sfuggire a predatori notturni quali i giaguari.\nAlimentazione.\nI tacchini ocellati sono onnivori e consumano una grande variet\u00e0 di piante e sostanze organiche di vario genere in ogni luogo e ogni volta che ne hanno l'occasione. I giovani in particolare mangiano una grande quantit\u00e0 di insetti per ricavare le proteine necessarie per la crescita. Tuttavia, con l'avanzare dell'et\u00e0, le sostanze di origine vegetale divengono la principale fonte di alimentazione e rappresentano circa il 90% della dieta degli esemplari adulti. Questa dieta vegetariana comprende un'intera variet\u00e0 di piante erbacee, rampicanti, germogli, semi e numerosi frutti.\nRiproduzione.\nHa luogo durante i mesi primaverili ed estivi, tra maggio ed agosto. I gloglottii del maschio attirano la femmina verso la zona della parata. I gruppi di maschi cercano di sedurre una compagna spalancando la coda, arruffando il piumaggio e pavoneggiandosi. I maschi sono generalmente poligami e si accoppiano con pi\u00f9 femmine. Gli esemplari che occupano una posizione dominante effettuano un numero maggiore di accoppiamenti. La femmina del tacchino ocellato depone tra 8 e 15 uova in un nido ben nascosto sul suolo. Il periodo di incubazione dura generalmente 28 giorni. I giovani sono precoci e in grado di lasciare il nido gi\u00e0 a partire dal secondo giorno. Successivamente seguono la madre fino a che non raggiungono la prima et\u00e0 adulta e si ricongiungono al gruppo per trascorrere la notte sui posatoi comuni.\nDistribuzione e habitat.\nL'area di distribuzione del tacchino ocellato \u00e8 limitato a poche migliaia di chilometri quadrati nella penisola dello Yucat\u00e1n, nei cinque stati del Messico chiamati Quintana Roo, Campeche, Tabasco, Chiapas e Yucat\u00e1n. Tuttavia vive anche nel Belize (l'antico Honduras Britannico) e in una vasta area del Guatemala."}
{"id": "2976497", "revid": "112549866", "url": "https://it.wikipedia.org/wiki?curid=2976497", "title": "LEN European Cup 1966-1967", "text": "La LEN European Cup 1966-1967 \u00e8 stata la quarta edizione del massimo trofeo continentale di pallanuoto per squadre di club.\nIl torneo \u00e8 stato vinto per la seconda volta consecutiva, la terza su quattro edizioni, dagli jugoslavi del VK Partizan, che hanno superato in finale la Pro Recco."}
{"id": "2976501", "revid": "32480692", "url": "https://it.wikipedia.org/wiki?curid=2976501", "title": "Zolt\u00e1n T\u00e9gl\u00e1s", "text": ""}
{"id": "2976503", "revid": "447535", "url": "https://it.wikipedia.org/wiki?curid=2976503", "title": "Strage dello stadio Heysel", "text": ""}
{"id": "2976504", "revid": "247222", "url": "https://it.wikipedia.org/wiki?curid=2976504", "title": "Giordano Colombo (cantante)", "text": "Biografia.\nDopo aver iniziato ad esibirsi in alcuni concorsi canori a partire dal 1960, nel 1961 riesce ad arrivare alle fasi finali del Festival di Castrocaro, suscitando l'attenzione di Gian Piero Reverberi, che decide di seguirlo come produttore.\nNel 1962 ottiene un contratto discografico con la CAR Juke-Box, l'etichetta di Carlo Alberto Rossi, ed incide i primi 45 giri.\nNel 1964 con la canzone \"Comme\", scritta da Alberto Testa, Enzo Bonagura e Flavio Carraresi partecipa con successo al Festival di Napoli 1964, in abbinamento con la cantante genovese Margherita.\nL'anno seguente gareggia al Festival di Sanremo 1965 con \"Io non volevo\", canzone scritta dallo stesso Reverberi per la musica e da Rosario Leva per il testo, che non viene ammessa alla serata finale.\nDal vivo si fa accompagnare dal gruppo beat denominato The Red Devils.\nAlla fine del decennio si ritira dall'attivit\u00e0."}
{"id": "2976506", "revid": "486946", "url": "https://it.wikipedia.org/wiki?curid=2976506", "title": "Croce commemorativa della 5\u00aa Armata", "text": ""}
{"id": "2976513", "revid": "767487", "url": "https://it.wikipedia.org/wiki?curid=2976513", "title": "Alfonso Ricciardi", "text": "Carriera.\nGiocatore.\nInizia nell'Avellino, dove milita fino al 1932 e poi passa al Campobasso fino al 1934, quando inizia a giocare ad alti livelli trasferendosi alla , con la cui maglia disputa quattro campionati di Prima Divisione, la terza serie dell'epoca.\nNel 1938 passa al , nelle cui file colleziona 63 presenze in Serie A nell'arco di tre stagioni, debuttando il 30 ottobre 1938 nella sconfitta per 1-0 sul campo del Liguria.\nNel 1941 viene acquistato dal , dove totalizza 3 presenze nel campionato di massima serie nella seconda delle due stagioni di permanenza (giocando contro , Juventus e ).\nDopo avere partecipato ad alcuni incontri tra la fine del conflitto mondiale e l'immediato dopoguerra, nel 1946 chiude la carriera di calciatore.\nAllenatore.\nUna volta appesi gli scarpini al chiodo, Ricciardi intraprende la carriera di allenatore, proprio con le squadre con cui aveva iniziato come giocatore, ossia nell', con il quale vince il campionato di Serie C nel 1949 (revocato per illecito sportivo) e nel Campobasso, anche se gi\u00e0 nel 1944, quando militava tra le file del , vestiva i panni di giocatore-allenatore. Successivamente viene chiamato sulla panchina del Livorno.\nNel 1962 ricopre l'incarico di direttore tecnico della Lazio, affiancato da Roberto Lovati, in sostituzione dell'esonerato Paolo Todeschini: l'avventura si conclude poche giornate dopo con un esonero e l'arrivo di Carlo Facchini.\nDirigente sportivo.\nDurante la sua permanenza a Livorno, Ricciardi ha ricoperto anche ruoli dirigenziali, ricoprendo per tre anni, a partire dal 1952, la carica di direttore sportivo prima ed amministrativo poi. Anche alla Lazio, dove arriv\u00f2 nel 1956, ricopr\u00ec ruoli dirigenziali, infatti, prima di essere chiamato in panchina dalla presidenza biancoceleste, fu segretario generale del club capitolino."}
{"id": "2976526", "revid": "767487", "url": "https://it.wikipedia.org/wiki?curid=2976526", "title": "Teoria dell'attribuzione", "text": "L'attribuzione in psicologia \u00e8 il processo attraverso il quale gli individui tendono a spiegare le cause degli eventi e dei comportamenti umani.\nGli esseri umani tendono per natura ad attribuire cause agli eventi che li circondano e a stabilire connessioni causa-effetto, anche quando le informazioni a disposizione sono scarse. Il modo in cui gli individui stabiliscono tali connessioni venne descritto da diversi psicologi in diverse teorie dell'attribuzione.\nAttribuzione interna ed esterna.\nIn generale, si distingue tra due attribuzioni: quella interna e quella esterna.\nUn'attribuzione \u00e8 interna quando si attribuisce la causa all'individuo e ad aspetti caratteriali e intenzionali. Un'attribuzione \u00e8 esterna quando si attribuisce la causa alla situazione in cui si trova l'individuo, ossia l'ambiente con i suoi fattori.\nGli esseri umani tendono sistematicamente a preferire l'attribuzione interna, sia quando le informazioni a disposizione per compiere un'inferenza non sono sufficienti per compiere un'attribuzione sicura, sia quando le informazioni a disposizione indicano l'opposto. Questa tendenza a sopravvalutare i fattori disposizionali degli individui che compiono un'azione ed ignorare invece i fattori ambientali che quindi non sono sotto controllo di chi compie un'azione, viene chiamata errore fondamentale di attribuzione.\nTeorie.\nSecondo Fritz Heider, l'analisi condotta per dedurre la causalit\u00e0 di un comportamento messo in atto da un individuo viene effettuata basandosi sull'osservazione della causa del nostro comportamento che serve da spiegazione anche per quello altrui, sia che questo sia causato da fattori personali oppure ambientali; ossia, se le cause di un comportamento siano imputabili, e quanto, a fattori interni all'individuo o esterni ad esso (una concezione molto simile ma riguardante pi\u00f9 l'attribuzione di successo personale \u00e8 quella detta del Locus of control).\nModello di covariazione di Kelley.\nNel modello di Kelley si stabilisce se la causa di un evento \u00e8 esterna o interna mediante lo studio della varianza di tre variabili su tre tipi di informazione. Le dimensioni in cui si muovono i tre tipi di informazione sono \"soggetto\", \"oggetto\" e \"tempo\". All'interno di queste dimensioni si distinguono quindi le tre variabili:\nPer comprendere il modello, si veda il seguente esempio:\n\"Il bambino ha paura del cane\"\nDavanti a questa azione, compiuta dal bambino (\"soggetto\") nei confronti di un determinato \"oggetto\" (il cane) in un determinato \"tempo\" (il momento in cui stiamo osservando la situazione), l'osservatore stabilisce automaticamente dove si trova la causa dell'azione, ossia se \u00e8 \"interna\", nel bambino, o \"esterna\", nel cane. Per stabilire se la causa \u00e8 interna o esterna, si valutano le informazioni nelle diverse dimensioni.\nIpotizziamo quindi la seguente situazione: consenso basso, perch\u00e9 non tutti i bambini hanno paura del cane, quindi la varianza tra i soggetti \u00e8 alta; differenziazione bassa, perch\u00e9 il bambino ha paura di molti cani che incontra; la costanza, infine, alta, perch\u00e9 il bambino presenta questo comportamento di paura diverse volte e non una sola, quindi la varianza nel tempo \u00e8 bassa. Se si profilasse questa situazione, l'attribuzione causale per il comportamento sarebbe probabilmente interna, ossia la causa verrebbe attribuita al bambino, che \u00e8 pauroso di carattere, e non nel cane, che magari \u00e8 aggressivo.\nLa situazione invece sarebbe diversa se il bambino normalmente non ha paura dei cani (costanza bassa), e ha paura solamente di questo particolare cane che appartiene ai vicini di casa (alta differenziazione), e magari anche gli altri bambini del vicinato hanno paura di quel particolare cane (consenso alto). In questo caso, l'attribuzione sarebbe con ogni probabilit\u00e0 esterna, ossia la causa verrebbe attribuita al cane, che magari \u00e8 aggressivo, o particolarmente vivace e di taglia grande.\nSi profila quindi uno schema generale di attribuzione: \nModello dell'inferenza corrispondente.\nNel modello dell'inferenza corrispondente, sviluppato da Jones e Davis, le persone tendono a fare delle inferenze corrispondenti (tra azione e soggetto) attraverso un'analisi della situazione. Il modello descrive come le persone ricavano informazioni riguardo alla disposizione interna di un individuo che compie un'azione in base alle evidenze nel suo comportamento. Le persone fanno inferenze sulla base di tre fattori: grado di libert\u00e0 di scelta, aspettative riguardo al comportamento ed effetti del comportamento.\nFattori.\nHeider distingue fra:\nIl soggetto che deve determinare la causa di un accadimento, farebbe quindi delle inferenze; queste vengono modificate da fattori come la \"vicinanza\", la \"contiguit\u00e0 tra causa ed effetto\", la \"percezione\" della forza delle connessioni causa-effetto e della loro semplicit\u00e0: sono queste condizioni, infatti, che conducono a percepire l'agente e la conseguenza come \"consecutio logica\" di causa ed effetto.\nSecondo l'autore vengono maggiormente utilizzate le attribuzioni relative ai fattori personali: i soggetti vengono considerati come causa primaria di un comportamento. Questa tendenza viene definita come \"errore fondamentale di attribuzione\", che pu\u00f2 essere pi\u00f9 dettagliatamente descritta come \"un errore costante di sovrastima dell'attribuzione di fattori individuali (interni), contemporaneamente ad una sottostima dei fattori situazionali (esterni)\"."}
{"id": "2976532", "revid": "124123", "url": "https://it.wikipedia.org/wiki?curid=2976532", "title": "Giovanni Marsili", "text": "Biografia.\nTenne la cattedra di botanica dell'Universit\u00e0 di Padova e fu direttore dal 1760 al 1794 dell'Orto botanico di Padova, che ampli\u00f2 considerevolmente, approntando un erbario di circa 430 specie, sia locali che esotiche. Dot\u00f2 l'orto botanico di una ricchissima collezione libraria di circa 2400 opere, che costituisce ancora oggi il nucleo essenziale della biblioteca dell'orto botanico di Padova.\nScrisse l'opera ', pubblicata dopo la sua morte col titolo ' (Tipografia Cartallier e Sicca, Padova 1840)."}
{"id": "2976540", "revid": "119710872", "url": "https://it.wikipedia.org/wiki?curid=2976540", "title": "Arciconfraternita di San Giuseppe", "text": "L'Arciconfraternita del patriarca San Giuseppe \u00e8 una confraternita di Taranto fondata nel 1639\nStoria.\nL'Arciconfraternita di San Giuseppe fu fondata nella chiesa di Santa Maria delle Rose (oggi chiesa di San Giuseppe ) nel pittaggio Turripenne.\nNel 1641 la chiesa di Santa Maria delle rose fu intitolata a san Giuseppe per via dei lavori voluti dall'arciconfraternita per il recupero del tempietto che era in stato di degrado arricchendo la chiesa con dei pregevoli affreschi di Paolo De Matteis la cui opera maggiore di questa chiesa \u00e8 il dipinto sulla volta della chiesa raffigurante \"Il dubbio di san Giuseppe\".\nNel il 30 gennaio 1768 ottenne da re Ferdinando IV di Borbone il regio assenso e il nuovo statuto.\nEra dovere dei confratelli \"Menare vita buona attendendo al servizio di Dio e del gran patriarca San Giuseppe\" e di riunirsi nell'oratorio nei giorni stabiliti per recitare l'ufficio divino.\nLa confraternita divenne Arciconfraternita nel 1870 con nomina di Pio IX dato le opere meritorie del sodalizio e l'efficace opera di devozione verso San Giuseppe insign\u00ec la confraternita di tale titolo.\nLa confraternita conobbe un periodo di inattivit\u00e0 dal 1931 fino agli anni ottanta quando grazie a un gruppo di devoti ricominci\u00f2 le sue attivit\u00e0 della Settimana Santa e la processione di san Giuseppe il 19 marzo.\nAbito di Rito.\nL'abito di rito dei confratelli \u00e8 cos\u00ec composto:"}
{"id": "2976542", "revid": "135224", "url": "https://it.wikipedia.org/wiki?curid=2976542", "title": "Tito Belati (casa editrice)", "text": "La Casa editrice Tito Belati \u00e8 una casa editrice musicale specializzata in pubblicazioni per banda.\nStoria.\nLa casa editrice Tito Belati nacque a Foggia nel 1900, ad opera del maestro compositore Tito Belati che fu anche direttore della Banda Reggimentale del 35\u00ba fanteria del Regio Esercito Italiano di stanza a Foggia. Nel Giugno 1905 la sede centrale viene trasferita a Perugia iniziando una lunga tradizione umbra di composizione musicale oggi retta dal nipote Mario Belati ultimo discendente della famiglia e funzionario in pensione dell'amministrazione pubblica.\nIl fondatore, Tito Belati, originario di San Martino in Colle, abbandon\u00f2 ben presto la carriera militare per dedicarsi appieno alla direzione della sua casa editrice che fino al 1930 fu anche un noto stabilimento di strumenti musicali. Strumenti in gran parte a fiato, di buona fattura, venduti a prezzi accessibili, che ebbero una notevole diffusione nelle bande del territorio umbro e nazionale.\nIl primissimo ufficio della casa editrice perugina fu in Borgo XX Giugno ma la sede storica \u00e8 palazzo Calderini in piazza Vittorio Emanuele, oggi piazza Italia, dove nel 1909 vennero trasferiti gli uffici e l'annessa officina per la costruzione degli strumenti musicali\nNegli anni settanta la sede centrale si trasferisce a Milano a seguito di un accordo commerciale con la Casa Editrice Vidale per poi tornare negli anni ottanta a Ponte San Giovanni (frazione di Perugia) in via Giuseppe Lunghi dove si trova ancora oggi.\nL'innovazione che port\u00f2 negli anni venti alla forte espansione della casa editrice fu lo sviluppo della stampa di \u201cparti levate\u201d, ovvero delle singole musiche che ogni strumentista mette sul leggio per suonare. Infatti prima di allora questi fogli venivano scritti a mano dai singoli maestri di banda che li copiavano a mano dalla partitura collettiva che era l'unica ad essere venduta dalle case editrici del tempo.\nNel 1911 il maestro Tito Belati cerca di fidelizzare la propria clientela e i propri fornitori con la creazione di un nuovo strumento di comunicazione: un giornale aziendale dal titolo \"L'Amico dei bandisti\" che venne stampato fino al 1915. Affermato anche a livello nazionale divent\u00f2 un'importante palestra di dibattiti sulla situazione bandistica italiana. In molti casi la rivista proponeva concorsi di composizione riservando ai vincitori non solo la relativa pubblicazione, ma anche l'inserimento del titolo nel catalogo della casa editrice perugina."}
{"id": "2976544", "revid": "32481344", "url": "https://it.wikipedia.org/wiki?curid=2976544", "title": "Nando Muslera", "text": ""}
{"id": "2976551", "revid": "287204", "url": "https://it.wikipedia.org/wiki?curid=2976551", "title": "11\u00ba Festival della nuova canzone siciliana", "text": "L'11\u00ba Festival della nuova canzone siciliana si \u00e8 svolto a Catania nel teatro ABC a partire dall'11 febbraio 2010 al 27 maggio dello stesso anno. Condotto da Salvo La Rosa con la partecipazione di Alice Consoli (da Insieme), Diletta Leotta (approdata ad Insieme anche lei nella stagione successiva) e Marilena Silla, \u00e8 stato trasmesso in diretta su Antenna Sicilia (anche in contemporanea su Oasi.TV di Sky e in replica su Teletna). La regia \u00e8 di Guido Pistone, autore del programma insieme a La Rosa. In questa edizione hanno trionfato Vincenzo Spampinato per la categoria premio Sicilia e I Beddi per la categoria premio Trinacria.\nLa sigla del festival di questa edizione \u00e8 \"Notte di musica\" (nel cd rinominata \"Notti di musica\"), scritta da Tony Ranno, Guido Pistone e Antonio Zeta e cantata dal tenore augustano Marcello Giordani con la corale Tovini.\nPartecipanti.\nAl festival hanno partecipato 42 cantanti per il premio Sicilia e 12 per il premio Trinacria.\nOrchestra.\nL'orchestra che accompagna i cantanti durante il festival \u00e8 quella di Peppe Arezzo.\nParte comica.\nQuest'anno la parte comica della trasmissione \u00e8 stata affidata a Salvatore Mancuso e Salvatore La Mantia, in arte \"Toti e Totino\", due comici palermitani diventati famosi grazie al programma Insieme. I due, nelle corso delle serate, hanno anche cantato una canzone comica scritta per loro da Alvise Chisari, \"Ahi Ahi... chi hai? Muah\" (lett. \"Ahi Ahi. Cos'hai? Boh\"), il cui titolo \u00e8 accorciato in \"Ahi Ahi... chi hai?\" una volta pubblicato su cd.\nLa canzone \u00e8 stata cantata dai comici anche ad Insieme.\nDomani Festival.\nDal 28 novembre 2009 al 9 gennaio 2010 \u00e8 andato in onda \"Domani Festival\", concorso nel quale i vincitori hanno avuto il diritto di partecipare al festival: Mariangela Bellia e Ernesto Marciante. Su Antenna Sicilia sono anche andate in onda le singole esibizioni delle canzoni sotto il titolo \"Domani Festival compilation\".\nFestival compilation.\nSia durante che finito il festival, su Antenna Sicilia (in replica anche su Teletna) sono anche andate in onda le singole esibizioni delle canzoni in gara (insieme alla sigla, ad alcune scenette di Toti e Totino e agli interventi o alle canzoni degli ospiti) estrapolate dalle varie puntate, sotto il titolo \"Festival compilation\".\nMercato legato al festival.\nI tre cd con tutte le canzoni del festival (compresa la sigla e la canzone di Toti e Totino) sono usciti il 25 giugno 2010 con il giornale La Sicilia, in un cofanetto contenente anche un dvd dal titolo \"Ridiamo... Insieme\" con una raccolta di racconti dell'attore Enrico Guarneri nei panni di Litterio Scalisi e Salvo La Rosa tratte da Insieme."}
{"id": "2976553", "revid": "729019", "url": "https://it.wikipedia.org/wiki?curid=2976553", "title": "Breda A.14", "text": "Il Breda A.14, citato anche come Breda A14, era un bombardiere notturno trimotore biplano realizzato dall'azienda italiana Societ\u00e0 Italiana Ernesto Breda negli anni venti e rimasto allo stadio di prototipo.\nProposto alla Regia Aeronautica fu scartato dopo la valutazione; venne riproposto, senza successo, anche per il mercato civile in una versione demilitarizzata.\nStoria del progetto.\nDopo l'insuccesso del modello A.8, la Breda decise di sviluppare un nuovo progetto per un velivolo dello stesso ruolo con caratteristiche migliorate rispetto al precedente, designato Breda A.14.\nIl nuovo velivolo venne ricavato per conversione del prototipo Breda A.3, e riproponeva l'impostazione generale caratterizzata dalla configurazione alare biplano-sesquiplana ed unit\u00e0 motrici collocate su gondole interalari, avrebbe dovuto, nelle intenzioni dei progettisti, migliorare sensibilmente le mediocri caratteristiche di volo dimostrate dai voli di prova.\nAbbandonata la soluzione bimotore venne portato in volo per la prima volta nel 1927, equipaggiato con tre motori Alfa Romeo Jupiter IV da 410 CV ciascuno, azionanti elcihe bipala lignee. I propulsori erano installati due in gondole interalari ed uno collocato all'apice anteriore della fusoliera.\nL'aereo complet\u00f2 le prove di valutazione a Montecelio, ma non ottenne alcun ordine di produzione. Bench\u00e9 le prestazioni generali risultarono migliorate la commissione esaminatrice della Regia Aeronautica decise di non adottare il velivolo. Per recuperare le spese di progettazione e sviluppo l'A.14 venne modificato per proporlo al mercato del trasporto civile, rimuovendo l'attrezzatura bellica e ricavando all'interno della fusoliera uno scompartimento passeggeri. Tuttavia il disinteresse anche in campo civile determin\u00f2 l'abbandono di ogni ulteriore sviluppo."}
{"id": "2976556", "revid": "61051", "url": "https://it.wikipedia.org/wiki?curid=2976556", "title": "Breda Ba.14", "text": ""}
{"id": "2976559", "revid": "547034", "url": "https://it.wikipedia.org/wiki?curid=2976559", "title": "Dakota Wizards 2008-2009", "text": "La stagione 2008-09 degli Dakota Wizards fu la 3\u00aa nella NBA D-League per la franchigia.\nI Dakota Wizards arrivarono secondi nella \"Central Division\" con un record di 27-23. Nei play-off vinsero il primo turno con gli Iowa Energy (1-0), perdendo poi le semifinali contro gli Utah Flash (0-1)."}
{"id": "2976562", "revid": "1573940", "url": "https://it.wikipedia.org/wiki?curid=2976562", "title": "Anodonthyla emilei", "text": "Anodonthyla emilei \u00e8 una rana della famiglia Microhylidae, endemica del Madagascar.\nDescrizione.\nLa lunghezza di questo microilide \u00e8 di 23\u201329\u00a0mm.\nCome nelle altre specie del genere \"Anodonthyla\", nei maschi \u00e8 presente un dito rudimentale addizionale sul versante preassiale del pollice, detto \"prepollex\", che generalmente \u00e8 strettamente connesso al primo dito per la gran parte della sua lunghezza. Sia nei maschi che nelle femmine il primo dito \u00e8 molto corto rispetto ad altri generi della sottofamiglia Cophylinae.\nDistribuzione e habitat.\nQuesta specie \u00e8 presente soltanto all'interno del parco nazionale di Ranomafana, nella provincia di Fianarantsoa, Madagascar sud-orientale, ad altitudini superiori ai 1.000 m sul livello del mare.\nBiologia.\n\"Anodonthyla emilei\" \u00e8 una specie arboricola, che trova rifugio nei buchi del tronco degli alberi.\nHa un richiamo caratterizzato da una rapida serie di 13-14 note, di durata 58-81 ms, con una frequenza dominante di 2500\u20132660\u00a0Hz, ripetute in rapida successione, il che consente facilmente di differenziarla dalle altre specie di \"Anodonthyla\", il cui richiamo si basa sulla ripetizione di un'unica nota."}
{"id": "2976566", "revid": "647919", "url": "https://it.wikipedia.org/wiki?curid=2976566", "title": "Alfabeto telugu", "text": ""}
{"id": "2976567", "revid": "287204", "url": "https://it.wikipedia.org/wiki?curid=2976567", "title": "Tom Sturridge", "text": "Biografia.\n\u00c8 figlio del regista Charles Sturridge e dell'attrice Phoebe Nicholls; \u00e8 nipote dell'attore Anthony Nicholls e dell'attrice Faith Kent. \u00c8 il primogenito di tre figli: i suoi fratelli pi\u00f9 giovani sono Arthur e Matilda. Anche Matilda \u00e8 un'attrice, e il fratello Arthur \u00e8 stato un membro del cast originale dello sketch \"School of Comedy\", andato in onda nell'emittente televisiva britannica E4 dopo il successo al Fringe Festival di Edimburgo. Tom Sturridge ha frequentato il Winchester College, ma presto abbandon\u00f2 gli studi.\nI fratelli Arthur e Matilda invece hanno studiato nell\"'Harrodian School\", stessa scuola di Robert Pattinson, che \u00e8 diventato un caro amico di Tom.\nSturridge debutt\u00f2 nel mondo dello spettacolo come attore da bambino nel 1996 nell'adattamento televisivo de \"I viaggi di Gulliver\", diretto da suo padre e co-interpretato dalla madre. Nel 2004 ha recitato nei film \"La fiera della vanit\u00e0\" e \"La diva Julia - Being Julia\". Nel 2006 ha interpretato il ruolo di Nigel nel thriller psicologico \"Symbiosis - Uniti per la morte\". Inizialmente \u00e8 stato proposto come protagonista per il film di fantascienza \"Jumper - Senza confini\", uscito nel 2008. Tuttavia i produttori della New Regency e della 20th Century Fox, per non rischiare di spendere oltre 100 milioni di dollari per un film interpretato da un attore poco noto, hanno deciso di optare per l'attore canadese Hayden Christensen, pi\u00f9 conosciuto di Tom.\nNel 2009 ha recitato nei panni di Carl, uno dei personaggi principali, nella commedia \"I Love Radio Rock\", diretta da Richard Curtis, accanto a Bill Nighy, Rhys Ifans e Philip Seymour Hoffman. Nel settembre del 2009 debutt\u00f2 in teatro con \"Punk Rock\", una nuova commedia di Simon Stephens al Lyric Hammersmith Theatre di Londra. Grazie a questa performance \u00e8 stato nominato miglior attore emergente nel 2009 all'Evening Standard Theatre Awards.\nSempre nel 2009 ha ottenuto il Critics' Circle Theatre Award nella stessa categoria.\nHa recitato a fianco di Rachel Bilson (che avrebbe dovuto essere la sua co-protagonista in \"Jumper\") nel film indipendente \"Waiting for Forever\". Recentemente \u00e8 stato scritturato per \"Maestro\", film basato sull'omonimo romanzo di Peter Goldsworthy, diretto da Catherine Jarvis. Nel 2012 ha recitato a fianco di Kristen Stewart, Sam Riley e Garrett Hedlund nel film \"On the Road\", il quale \u00e8 stato presentato in concorso al Festival di Cannes 2012.\nVita privata.\nDal 2011 al 2014 ha avuto una relazione con l'attrice Sienna Miller. Il 7 luglio 2012 \u00e8 nata la loro figlia, Marlowe Ottoline Layng."}
{"id": "2976572", "revid": "287204", "url": "https://it.wikipedia.org/wiki?curid=2976572", "title": "Richard Hendrix", "text": "Carriera.\nViene selezionato al Draft NBA 2008 dai Golden State Warriors con la 49\u00aa scelta. Dopo aver giocato la preseason con i Warrios, \u00e8 stato confermato nel roster per la stagione. Il 14 novembre 2008 viene assegnato ai Bakersfield Jam in D-League. Il 18 dicembre 2008 viene tagliato dai Warriors.\nIl 28 dicembre 2008 firma con i Dakota Wizards in D-League. \u00c8 stato miglior rimbalzista della D-League nella stagione 2008-09. Il 3 febbraio 2009 \u00e8 stato convocato per l'NBDL All-Star Game. \u00c8 stato convocato come titolare della Squadra Rossa, che ha aiutato a vincere per 113-103. Ha chiuso la partita con 11 punti, 6 rimbalzi, 3 palle rubate e 2 assist in 20 minuti di gioco.\nNel luglio 2009 firma un contratto annuale con il Granada. Con Hendrix il Granada ha messo a segno un record di punti Liga ACB. Ha inoltre vinto il premio di Giocatore rivelazione della Liga ACB.\nNel 2010 \u00e8 stato ingaggiato dagli Indiana Pacers per la Orlando Pro Summer League e dagli Atlanta Hawks per la Summer League.\nIl 30 giugno 2010 ha firmato un contratto biennale con il Maccabi Tel Aviv.\nNel giugno 2012 firma un contratto biennale con l'Olimpia Milano, ma dopo 10 partite, nelle quali ha avuto una media di appena 3,7 punti e 3 rimbalzi a partita, viene messo fuori rosa e successivamente ceduto in prestito alla Lokomotiv Kuban.\nIl 27 luglio 2018, Hendrix firma un contratto annuale con il Le Mans."}
{"id": "2976577", "revid": "1573940", "url": "https://it.wikipedia.org/wiki?curid=2976577", "title": "Anodonthyla jeanbai", "text": "Anodonthyla jeanbai \u00e8 una rana della famiglia Microhylidae, endemica del Madagascar.\nDescrizione.\nQuesto microilide ha una lunghezza di 14\u201320\u00a0mm e si caratterizza per una testa stretta e allungata.\nUn carattere presente in \"A. jeanbai\", e assente nelle altre specie di \"Anodonthyla\", \u00e8 una corta piega tubercolare che dall'occhio si dirige verso il centro del dorso, terminando in corrispondenza dell'inserzione della zampa anteriore.\nLa colorazione del dorso varia dall'arancio al bruno, con disegni estremamente variabili, mentre il ventre ha una caratteristica colorazione giallastra (carattere presente solo, tra le altre specie del genere, in \"A. moramora\"; tutte le altre specie hanno il ventre dal bianco al grigio).\nIl timpano \u00e8 molto pi\u00f9 pronunciato che nelle altre specie, mentre il sacco vocale \u00e8 assente.\nAltro carattere distintivo \u00e8 un primo dito estremamente corto, quasi della stessa lunghezza del rudimentale \"prepollex\" e scarsamente distinto da quest'ultimo.\nDistribuzione e habitat.\nLa specie ha un areale ristretto al parco nazionale di Andohahela, all'estremo meridionale del Madagascar, nella provincia di Toliara.\nBiologia.\n\u00c8 una specie arboricola, le cui abitudini sono a tutt'oggi poco note.\nIl suo richiamo non \u00e8 mai stato registrato."}
{"id": "2976582", "revid": "1272592", "url": "https://it.wikipedia.org/wiki?curid=2976582", "title": "10\u00ba Festival della nuova canzone siciliana", "text": "Il 10\u00ba Festival della nuova canzone siciliana si \u00e8 svolto a Catania nel teatro ABC a partire dal 22 gennaio 2009 al 21 maggio dello stesso anno. Condotto da Salvo La Rosa con la collaborazione di Piera Manduca (da Insieme) e Alice Consoli (approdata ad Insieme anche lei nella stagione successiva), \u00e8 stato trasmesso in diretta su Antenna Sicilia (anche in contemporanea su Sicilia Channel di Sky e in replica su Teletna), con la regia di Guido Pistone, coautore del programma insieme al conduttore. In questa edizione ha trionfato Mario Incudine.\nIl festival \u00e8 stato ripreso per i 30 anni di Antenna Sicilia. La sigla di questa edizione \u00e8 \"U sunaturi pazzu\", eseguito dai Beans e dalla corale Tovini.\nOrchestra.\nL'orchestra che accompagna i cantanti al festival \u00e8 quella di Peppe Arezzo.\nParte comica.\nLa parte comica della trasmissione \u00e8 stata affidata a Enrico Guarneri, in arte Litterio Scalisi, comico catanese diventato famoso grazie al programma Insieme. Nel corso delle puntate, ha anche cantato una canzone comica prodotta appositamente per lui, \"Unni mi chiovi mi sciddica\" (lett. \"Dove mi piove mi scivola\", col significato di \"Da un orecchio mi entra e dall'altro mi esce\"). La canzone \u00e8 stata cantata dal comico anche ad Insieme e nei tour che quest'ultimo fa nelle citt\u00e0 siciliane.\nMercato legato al festival.\nSono usciti due cd con tutte le canzoni del festival (compresa quella di Litterio), insieme ad un dvd con le esibizioni."}
{"id": "2976584", "revid": "339392", "url": "https://it.wikipedia.org/wiki?curid=2976584", "title": "Linchuk", "text": ""}
{"id": "2976585", "revid": "1573940", "url": "https://it.wikipedia.org/wiki?curid=2976585", "title": "Anodonthyla theoi", "text": "Anodonthyla theoi \u00e8 una rana della famiglia Microhylidae, endemica del Madagascar.\nDescrizione.\n\"A. theoi\" \u00e8 un microilide di piccole dimensioni: con i suoi 18\u201320\u00a0mm di lunghezza \u00e8 tra le specie pi\u00f9 piccole del genere \"Anodonthyla\".Il dorso \u00e8 liscio, con una colorazione marmorizzata che va dal grigio al bruno, con piccole macchie nerastre, mentre la superficie ventrale \u00e8 uniformemente grigiastra. Striature scure possono essere presenti sugli arti. \nLa testa \u00e8 in genere pi\u00f9 scura del resto del corpo e attorno agli occhi \u00e8 presente un netto contorno bruno-scuro. Una piccola macchia nera \u00e8 presente al di sopra della regione timpanica, per il resto poco evidente. \nPresenta un evidente sacco vocale nerastro (carattere condiviso con altre specie come \"A. nigrigularis\" e \"A. vallani\"). \nIl terzo dito \u00e8 nettamente pi\u00f9 lungo del quarto; il prepollex \u00e8 di medie dimensioni, parzialmente fuso con il primo dito, divergente all'estremit\u00e0.\nDistribuzione e habitat.\nL'areale di questa specie \u00e8 ristretto alla Riserva speciale di Manombo, un'area di foresta pluviale del Madagascar sud-orientale (provincia di Fianarantsoa).\nBiologia.\n\u00c8 una specie arboricola.\nIl richiamo del maschio \u00e8 caratterizzato da una bassa frequenza di ripetizione e dalla lunga durata delle note, caratteri condivisi con \"A. vallani\", da cui la differenzia una maggiore frequenza spettrale.\nOgni nota dura 153-230 ms e viene ripetuta ad intervalli regolari di 880-1297 ms."}
{"id": "2976587", "revid": "287204", "url": "https://it.wikipedia.org/wiki?curid=2976587", "title": "LEN European Cup 1967-1968", "text": "La LEN European Cup 1967-1968 \u00e8 stata la quinta edizione del massimo trofeo continentale di pallanuoto per squadre di club.\nLa fase finale ha visto la partecipazione di nove squadre: dopo una fase a gironi si sono disputate le gare a eliminazione diretta.\nI campioni di Jugoslavia in carica del Mladost Zagabria, alla loro prima esperienza nel torneo, hanno conquistato la coppa superando in finale i rumeni della Dinamo Bucarest."}
{"id": "2976593", "revid": "15756", "url": "https://it.wikipedia.org/wiki?curid=2976593", "title": "Personaggi di Squadra antimafia - Palermo oggi", "text": " \nMembri della \"Duomo\".\nStefano Lauria.\nStefano Lauria, interpretato da Massimo Poggio (guest stagione 1), \u00e8 il primo vicequestore aggiunto della Duomo di Palermo prima dell'arrivo di Claudia Mares con la quale aveva una relazione. Ha una storia segreta con Viola Fantini che interromper\u00e0 per non mettere la ragazza in pericolo. Ha richiamato proprio la Mares da Roma per rivelare i segreti di Cosa Nostra, ma viene ucciso per ordine del boss Giacomo Trapani da Marino Scalia, detto lo \"Sciancato\" nell'ascensore di un centro commerciale.\nClaudia Mares.\nClaudia Mares, interpretata da Simona Cavallari (stagioni 1-4, cameo st. 6), \u00e8 il secondo vicequestore aggiunto della Duomo di Palermo dopo la morte di Lauria. Il suo operato, non sempre ligio alle regole, la porta ad avere un rapporto conflittuale con il questore Licata e la induce a intrattenere un rapporto ambiguo anche con la mafiosa Rosy Abate, sua amica/nemica, cui principalmente d\u00e0 la caccia. Compagna del collega Ivan Di Meo nelle prime due serie, dopo la sua morte si lega sentimentalmente al subentrato Domenico Calcaterra del quale resta incinta. Convinta a lasciare la Duomo per proseguire la gravidanza lontano da Palermo e dal compagno (che non riesce a spiegarsi questa radicale scelta), si lascia convincere da Rosy a prestarle aiuto per l'ultima volta e muore in quest'occasione, insieme al bambino che porta in grembo, in seguito all'esplosione di un pacco bomba indirizzato all'Abate. Appare anche nella sesta stagione sotto forma di fantasma a Rosy Abate e nella settima stagione nei ricordi del suo compagno Domenico Calcaterra.\nIvan Di Meo.\nIvan Di Meo, interpretato da Claudio Gio\u00e8 (stagioni 1-2), \u00e8 un vicequestore aggiunto della Squadra mobile di polizia di Palermo. Quest'ultimo \u00e8 un tipo misterioso, dotato di grande intelligenza e specializzato nella tecnica del doppio gioco. \u00c8 sempre pronto e abile a servirsi della menzogna, senza destare il minimo sospetto nella persona che gli sta di fronte. Ma \u00e8 anche soprattutto un poliziotto coraggioso, disposto a mettere costantemente a rischio la propria vita in nome della giustizia. Decide di infiltrarsi tra le file di Cosa Nostra, prima passando informazioni al boss Giacomo Trapani e poi diventando il braccio destro di Nardo Abate. Diviso tra la sua relazione, contorta ma autentica, con Claudia Mares e la finzione con Rosy Abate, sorella di Nardo, \u00e8 protagonista di una guerra di sangue che alla fine porter\u00e0 alla sua morte per mano della stessa Abate. Quest\u2019ultima, nella terza stagione, scopre che il bimbo che ha dato alla luce, Leonardo, non \u00e8 figlio di Vincent Truebla ma proprio di Di Meo. Nella seconda stagione dello spin-off \"Rosy Abate - La serie\", Ivan ricompare sotto forma di fantasma a Rosy.\nDomenico Calcaterra.\nDomenico Calcaterra, interpretato da Marco Bocci (stagioni 3-7), \u00e8 il terzo vicequestore aggiunto che comanda la squadra Duomo di Palermo dopo la sospensione di Claudia Mares. Con quest'ultima inizier\u00e0 una relazione, durante la quale la Mares aspetter\u00e0 una bambina che non vedr\u00e0 mai la luce in quanto rimane uccisa nel corso di un attentato. Salvato in extremis dove era stato rinchiuso con De Silva da Tito Nerone, Calcaterra si ritrova a doversi trasferire con la squadra a Catania per ritrovare il piccolo Leonardo, figlio di Rosy Abate, che \u00e8 stato rapito. Qui scopre che Lara Colombo, il vicequestore di Catania, \u00e8 colei che gli ha salvato la vita dalla botola in cui era rinchiuso. Dopo un primo rapporto scontroso, si legher\u00e0 sentimentalmente alla donna e si convince che la responsabilit\u00e0 della morte di Leonardo sia della sorella di Lara, Veronica. Andando contro i regolamenti, dar\u00e0 giustizia alla povera Rosy e far\u00e0 arrestare Veronica. Nella sesta stagione deve pensare a bloccare Crisalide, un'organizzazione occulta operante all'interno delle istituzioni che fa affari con la mafia, ritrovando il nemico di un tempo Filippo De Silva. Il rapporto che ha con Rosy, per\u00f2, finisce per scaturire la gelosia di Lara, che lo tradisce con Pietrangeli. Calcaterra arriva a fare gesti estremi per scoprire la vera mente di Crisalide. Nella settima stagione viene sequestrato dal clan Maglio per trovare la chiave dell'archivio di Crisalide su ordine di Veronica Colombo e, nel tentativo di salvare la giudice Ferretti e sua figlia, verr\u00e0 ferito alla testa da Graziano Maglio. In seguito a questo colpo ne deriva un trauma dal quale non riuscir\u00e0 mai a riprendersi completamente, tanto che sar\u00e0 affetto da momenti di amnesia a causa dei quali arriver\u00e0 a uccidere il commissario Barca, un uomo dei Maglio, il commercialista Ferlito e don Vanzini, prima di essere scoperto dal collega Pietrangeli ed essere rinchiuso in un ospedale psichiatrico, dal quale infine scapper\u00e0 con l\u2019aiuto di Rosy Abate facendo perdere totalmente le proprie tracce.\nLara Colombo.\nLara Colombo, interpretata da Ana Caterina Morariu (stagioni 5-7), \u00e8 il vicequestore aggiunto dell'Antimafia di Catania e appare all'inizio della quinta stagione quando, durante un'operazione sotto copertura, salva Calcaterra dalla botola in cui \u00e8 rinchiuso. Costretta da Licata a collaborare, insieme alla sua squadra, con la Duomo di Palermo, si abitua ben presto ai metodi del vicequestore palermitano e s'innamora di lui. La relazione che instaura con Calcaterra incontra delle difficolt\u00e0 quando Domenico scopre che Veronica, la sorella maggiore di Lara, \u00e8 collusa con la mafia. Riconoscere le responsabilit\u00e0 della sorella \u00e8 per Lara difficile inizialmente ma, convinta dalle continue prove che l'accusano, \u00e8 in prima fila al suo arresto sull'Etna alla fine della quinta stagione. Nella sesta stagione Lara, positiva sulla prospettiva di un recupero per Veronica, \u00e8 costretta nuovamente ad accettare che la sorella sia implicata nella mafia sino al collo. Lasciatasi con Domenico con il quale \u00e8 in crisi, ha delle tresche con il collega Sandro Pietrangeli, migliore amico del vicequestore. Alla fine della stagione ufficializza la relazione con Pietra, che Domenico, legato a momenti alterni alla mafiosa Rachele Ragno e alla collaboratrice di giustizia Rosy Abate, \u00e8 costretto ad accettare. Nel corso della settima stagione, sostituita dal vicequestore Tempofosco nella direzione della sua squadra, convinta della colpevolezza del magistrato Ada Ferretti collusa con la mafia e poco fiduciosa nelle capacit\u00e0 del collega, lo pedina sino a una chiesa isolata in cui si deve incontrare proprio con Ada e, nel corso di un attacco mafioso, organizzato proprio da sua sorella Veronica per rapire la Ferretti, viene colpita nel tentativo di far da scudo al collega con un colpo di pistola all'addome, esploso dall'arma di Giovanni Spagnardi, compagno della sorella Veronica. Muore poche ore pi\u00f9 tardi in ospedale, dopo che il compagno Pietrangeli le ha messo al dito l'anello con cui la sera prima l'aveva chiesta in sposa.\nDavide Tempofosco.\nDavide Tempofosco, interpretato da Giovanni Scifoni (stagione 7, guest 8), \u00e8 il quarto vicequestore aggiunto della squadra Duomo (che durante la guida di Calcaterra si \u00e8 trasferita da Palermo a Catania, fondendosi con la squadra comandata da Lara Colombo), che sostituisce Calcaterra durante la convalescenza per il colpo alla testa. Appena arrivato, entra in conflitto con Lara Colombo per il suo metodo di gestione delle indagini, riuscendo per\u00f2 ad acquisire la fiducia del magistrato Ada Ferretti, collusa con i Maglio. Durante un incontro celato con la donna, che vuole rivelargli scomode verit\u00e0, viene pedinato da Lara Colombo e, in uno scontro a fuoco con Spagnardi, intervenuta sul posto per rapire la Ferretti, si vede salva la vita grazie a Lara che gli fa da scudo col suo corpo morendo. In conflitto, dopo questo avvenimento, con il compagno di Lara, Pietrangeli, e con il resto della squadra, riesce lentamente a riconquistare la fiducia della Duomo e chiama a supporto nelle indagini una vecchia collega, genio dei computer, Anna Cantalupo. Innamoratosi di lei, ne copre l'operato fuori dalle regole in pi\u00f9 occasioni, fino all'arresto di Saverio Torrisi, acerrimo nemico della donna. Finalmente ricambiato il suo sentimento e terminato il suo ruolo in Duomo, si congeda ringraziando la squadra, ma viene richiamato al suo posto dal questore Licata dopo l'arresto e la dichiarata infermit\u00e0 mentale di Calcaterra. Muore all'inizio dell'ottava stagione per via di un attentato architettato dal boss Giovanni Reitani (in realt\u00e0 si chiama Ulisse Mazzeo). Il suo posto viene preso da Anna Cantalupo.\nAnna Cantalupo.\nAnna Cantalupo, interpretata da Daniela Marra (stagioni 7-8), \u00e8 il quinto e ultimo vicequestore aggiunto della Duomo, nominata coordinatrice \"ad interim\", e un ex maggiore della Guardia di Finanza in congedo dopo che il \"Broker\", insieme a Saverio Torrisi, le ha ucciso il marito in un attentato, nel quale la donna ha perso anche la figlia che portava in grembo. Consulente finanziaria a Siracusa, viene convinta da Tempofosco, con il quale collaborava all'Interpol, ad aiutare la Duomo. Viene rapita da Rachele Ragno, anch'essa alla ricerca del Broker, venendo poi liberata dalla Duomo. Dopo aver scoperto che colui si nasconde dietro il Broker \u00e8 il suocero Goffredo Collina, Anna ne blocca la fuga e scopre che il vero obiettivo dell'attentato che ha ucciso il marito era invece lei. Dopo avergli visto estrarre la pistola, lo uccide per legittima difesa. Accecata dall'odio, inganna il collega Tempofosco, approfittando del fatto che lui \u00e8 innamorato, e cerca di uccidere Saverio Torrisi, stretto compagno del Broker come forma di vendetta personale. Fallito il tentativo, dopo aver rischiato di morire, coperta dai colleghi ritorna in Duomo e chiede pubblicamente scusa. Riuscita ad arrestare Torrisi, stavolta con metodi pi\u00f9 ortodossi grazie alla deposizione di Ada Ferretti, dichiara il suo amore al collega Tempofosco e si congeda dalla Duomo, ma viene invitata a rimanere dal questore Licata. Dopo la morte di Tempofosco prender\u00e0 il comando della Duomo. Alla fine dell'ottava e ultima stagione lascia il comando e si mette insieme al collega Giano Settembrini. Successivamente la squadra viene sciolta in quanto non vi sono pi\u00f9 vicequestori, commissari e ispettori disposti a coordinarla in quanto trasferiti o morti durante la serie, a parte Calcaterra che dopo il trauma alla testa non \u00e8 pi\u00f9 in grado di svolgere il servizio attivo.\nQuestore Licata.\nLicata, interpretato da Bruno Torrisi (stagioni 1-8), \u00e8 il questore di Palermo. Contrario alle idee e alle azioni di Claudia Mares, ne ostacola spesso e volentieri il lavoro estromettendola dai casi o addirittura sospendendola dal servizio di vicequestore, assecondando cos\u00ec anche l'aspirante capo Calcaterra nella terza stagione. Nonostante il perenne contrasto con la Mares, la morte del vicequestore lo addolora non poco, conscio di aver perduto un eccellente poliziotto. \u00c8 un personaggio burbero, ligio al dovere e al rispetto delle regole, ma si comporta da padre comprensivo con i ragazzi della Duomo, disposto talvolta a cambiare le sue idee iniziali per loro. Dalla quinta stagione si trasferisce a Catania con la Duomo per restare in stretto contatto con la squadra nel corso delle indagini. \u00c8 presente anche in \"Rosy Abate - La serie\", nella prima stagione aiutando il vicequestore Luca Bonaccorso e la dottoressa Livia Cataldi nella caccia a Rosy Abate mentre nella seconda \u00e8 in pensione ma ancora presente alle nuove vicende di Rosy.\nAlfiere.\nFabrizio Lorri detto Alfiere, interpretato da Ninni Bruschetta (stagioni 1-2), \u00e8 il commissario capo di polizia e il membro pi\u00f9 anziano della Duomo. Ha lavorato sul campo con il vicequestore aggiunto Daniele Sanna, la cui collaborazione ha portato all'arresto del boss Provenzano. Viene accusato di essere la talpa alla Duomo e non reggendo alle accuse tenter\u00e0 il suicidio. Riuscito a salvarsi e a riscattarsi agli occhi dei suoi superiori, collaborer\u00e0 con la sua squadra all'arresto di Giacomo Trapani. Nella seconda stagione collaborer\u00e0 con la nuova squadra della Mares, sacrificando la propria vita facendo scudo a quest'ultima con il proprio corpo durante un agguato teso dal \"Catanese\".\nNella miniserie \"L'ultimo padrino\", \"Alfiere\" ha il nome di \"Maurizio Cafiero\", mentre in questa serie ha il nome di \"Fabrizio Lorri\".\nAfrica.\nAfrica, interpretato da Marco Leonardi (stagione 1), \u00e8 anche lui un componente vecchio stampo della Duomo che nel 2006 ha partecipato all'arresto di Bernardo Provenzano. Probabilmente \u00e8 ancora molto giovane, ma \u00e8 comunque un ottimo poliziotto che svolge al meglio il suo lavoro. \u00c8 un ragazzo molto dinamico e sincero e ha un rapporto quasi fraterno con Gigante, con cui si confida nei momenti pi\u00f9 difficili. All'inizio sembra subire il fascino di Viola ma poi \u00e8 probabile che cerchi di tornare sui suoi passi e mettersi sulle tracce del figlio che non ha avuto modo di conoscere. Lascia la Duomo alla fine della prima stagione deciso a trovare un rapporto con il figlio.\nGigante.\nGigante, interpretato da Raffaele Vannoli (stagione 1), \u00e8 uno dei componenti della Duomo che nel 2006 ha partecipato all'arresto del super boss di Cosa Nostra Bernardo Provenzano. Gigante ha una vita privata alle spalle molto travagliata a causa della sofferenza di sua moglie, che sostiene di non avere pi\u00f9 un marito al suo fianco dato che, per fare parte della Duomo, egli ha lasciato Roma da ormai diverso tempo e si \u00e8 stabilito a Palermo per continuare il suo lavoro. Gigante cerca spesso di mettersi in luce in qualit\u00e0 di genitore, dato che ha una figlia ormai adolescente che non sopporta pi\u00f9 il carattere premuroso del padre. Lascia la Duomo alla fine della prima stagione per tornare dalla sua famiglia.\nNella miniserie \"L'ultimo padrino\", \"Gigante\" ha un figlio piccolo, mentre in questa serie ha una figlia adolescente.\nViola Fantini.\nViola Fantini, interpretata da Silvia De Santis (stagione 1), \u00e8 un'ottima componente della Duomo ma anche esperta di informatica e sar\u00e0 determinante nel corso delle indagini pi\u00f9 sofisticate. Viola \u00e8 una bella e brava ragazza, che dimostra un perfetto intuito e una grande volont\u00e0 come quando cerca di sedurre Michele Lo Bianco, per invischiarsi in qualcosa di molto pericoloso e che porter\u00e0 quasi alla morte dell'uomo, che in realt\u00e0 era un agente infiltrato dell'FBI. Lascia la Duomo alla fine della prima stagione.\nSandro Pietrangeli.\nSandro Pietrangeli detto Pietra, interpretato da Giordano De Plano (stagioni 2-7), originario di Roma e con un passato alla Narcotici, \u00e8 il nuovo ispettore della Duomo a partire dalla seconda stagione. Di carattere apparentemente duro e violento, \u00e8 estremamente fedele alla sua squadra. Ha un figlio ed \u00e8 separato dalla moglie che non gli permette di vederlo. Dopo una breve relazione con la collega Fiamma Rigosi, si fidanza con Giulia Platania, vedova di un mafioso che lui stesso ha ucciso. Dopo la morte del suo migliore amico e collega Luca Serino, rimasto ucciso per avergli fatto da scudo, nel corso della quarta stagione, Sandro ha un crollo psicologico e diventa dipendente dall'alcool. Lasciato dalla compagna, a causa delle sue azioni superficiali e singole che mettono in pericolo la squadra, viene sostituito sul lavoro e nell'azione sul campo dal collega Palladino, anch'egli con un passato da alcolista. Riuscito a riprendersi, coordina le operazioni della Duomo in assenza di Calcaterra e riesce infine a catturare l'assassino di Luca, Tito Nerone, con il quale cade dal tetto di un edificio; a causa di ci\u00f2, che causa la morte sul colpo di Nerone, Sandro rimane paralizzato. Nella quinta stagione, con l'aiuto fondamentale della fisioterapista Anna, che diventa sua compagna, riesce a ristabilirsi e a ritornare operativo sul campo. Alla fine della serie, due notizie sconvolgono nuovamente la sua vita: a causa di un peggioramento alla schiena, \u00e8 costretto a lasciare nuovamente il suo ruolo attivo; Anna, invece, aspetta un figlio da lui. Nella sesta serie, lasciata Anna dopo aver perso il bambino, Sandro incomincia a fare l'infiltrato nel carcere per ingraziarsi don Carmine Spinone. Grazie a quest'operazione, ha un notevole avvicinamento con la collega Lara Colombo, della quale s'innamora e con la quale, dopo alcune peripezie, comincia una storia seria. Nella settima stagione, dopo aver rivelato all'amico Calcaterra le sue intenzioni di ritentare un matrimonio soltanto con Lara, la chiede in sposa e lei accetta. Durante un attacco mafioso presso una chiesa abbandonata, terrorizzato per le sorti della compagna all'interno del luogo sacro, corre senza riflettere verso di lei e assiste, disperato e impotente, alla sua lenta agonia in seguito a un colpo all'addome. Avvertito dai medici che Lara non si sveglier\u00e0 dal coma, le mette l'anello al dito, dichiarandola, in solitudine, sua moglie. Dopo la morte della compagna, continua il suo ruolo in Duomo sino alla morte di Giovanni Spagnardi, autore materiale dell'omicidio di Lara. Ulteriormente sconvolto dalla rivelazione dell'infermit\u00e0 mentale di Calcaterra e dal ricordo, sempre vivo, della perdita di molti colleghi (tra cui Alfiere, Ivan, Fiamma, Luca, Claudia, Gaetano e Lara), decide di lasciare la polizia definitivamente. Pietrangeli ricompare come guest nella seconda stagione dello spin-off \"Rosy Abate - La serie\": rintracciato dall'ispettore Luca Bonaccorso, rivela che il vero padre di Leonardo Abate \u00e8 il vicequestore aggiunto Ivan Di Meo e nel finale si rivede al matrimonio del figlio di Rosy insieme a Licata per comunicare la notizia che la domanda per entrare nella Polizia di Leonardo \u00e8 stata accettata.\nLuca Serino.\nLuca Serino, interpretato da Francesco Mandelli (stagioni 2-3, guest 4), \u00e8 il nuovo ispettore alla Duomo arrivato nella seconda serie. Originario di Milano, \u00e8 un ragioniere nonch\u00e9 un esperto informatico ma anche un valido poliziotto d'azione sul campo. Dopo aver lasciato la fidanzata troppo oppressiva, nella terza stagione inizia una storia con Fiamma Rigosi. Nella prima puntata della quarta stagione Luca, per proteggere il collega e amico Sandro, muore tra le braccia di quest'ultimo per mano di Tito Nerone.\nFiamma Rigosi.\nFiamma Rigosi, interpretata da Alice Palazzi (stagioni 2-3), vice sovrintendente della Duomo arrivata nella seconda stagione. Durante le indagini sul clan degli Abate cercher\u00e0 di rintracciare l'assassino del padre giornalista ucciso venti anni prima dal killer Daniele Pinna, che riuscir\u00e0 infine a uccidere durante un summit su una nave. Dopo una breve relazione con Sandro, si fidanzer\u00e0 ufficialmente con il collega Luca Serino. Nella terza stagione, durante un'operazione con la Mares per convincere Francesca Diamante a testimoniare contro la Abate, muore a causa delle ferite riportate in uno scontro a fuoco con De Silva e Portanova.\nGaetano Palladino.\nGaetano Palladino noto come Palla, interpretato da Ludovico Vitrano (stagioni 4-5, guest 6), amico di vecchia data di Calcaterra, \u00e8 l'ispettore della Duomo a partire dalla quarta stagione e ha un passato come alcolista. Sostituisce Pietrangeli nel ruolo attivo, che ha temporaneamente lasciato il servizio per un crollo psicologico, e s'innamora della collega Francesca Leoni, con la quale si fidanza ufficialmente nella quinta stagione. Successivamente trasferito in procura, abbandona la squadra anche a causa della fine della relazione con Francesca. Viene ucciso a tradimento dal giudice Pulvirenti mentre stava indagando su Crisalide per conto di Calcaterra.\nFrancesca Leoni.\nFrancesca Leoni, interpretata da Greta Scarano (stagioni 4-6, st. 7 ep. 1-2), \u00e8 l'ispettore capo della Duomo giunta da Roma per sostituire la Mares, congedatasi per maternit\u00e0, venendo in seguito confermata nella squadra dopo la sua morte. Si fidanza con l'imprenditore Umberto Nobile nel corso della quarta stagione, ma, scoperto che l'uomo appartiene alla famiglia mafiosa degli Abate, lo convince a costituirsi. Prima che giunga in Duomo, l'uomo viene rapito da De Silva e da Armando Mezzanotte e, dopo una commovente chiamata fatta di nascosto a Francesca, viene ucciso dalla sorella Ilaria Abate. Sconvolta dal dolore, dopo poco tempo Francesca inizia una relazione con il collega Gaetano Palladino, da tempo innamorato di lei. Scoperto che il padre \u00e8 ricercato dagli uomini di Achille Ferro per ucciderlo, cade in depressione e, nella sesta stagione, lascia Palladino non provando pi\u00f9 niente per lui. Dopo la morte di quest'ultimo, fa coming out e intreccia una relazione con Marta Aloisi, proprietaria di una libreria e attivista antimafia. Lascia la Duomo nella settima stagione per seguire Marta in Africa.\nVito Sciuto.\nVito Sciuto, interpretato da Dino Abbrescia (stagioni 5-8), \u00e8 l'ispettore capo di Catania presente a partire dalla quinta stagione con Lara Colombo. Innamoratosi della sorella dell'architetto ucciso dalla mafia, Nunzia, arriva troppo tardi nella sua casa e, dopo uno scontro a fuoco coi mafiosi Achille Ferro e Catena, la trova morta per impiccagione. Convinto della colpevolezza di Veronica Colombo, partecipa alle indagini \"segrete\" di Calcaterra e del resto della squadra di nascosto da Lara, convinta ancora della sincerit\u00e0 di sua sorella; tali indagini portano all'arresto della Colombo. Nella sesta stagione incomincia una storia con Carmela Ragno, vecchia amica, la quale nella settima stagione, davanti all'incredulit\u00e0 di Vito, aiuta prima il figlio mafioso a evadere inscenando il suo stesso rapimento per opera di Saro, poi, ormai scoperta, fugge insieme a Saro rinnegando il compagno. In seguito alla morte di Saro e ad alcune azioni criminali di Carmela, \u00e8 in prima fila durante l'arresto della donna che amava.\nCarlo Nigro.\nCarlo Nigro, interpretato da Giulio Berruti (stagione 8), \u00e8 un ispettore capo della Squadra Omicidi chiamato dalla poliziotta Anna Cantalupo per trovare l'assassino del vicequestore Davide Tempofosco. Sposato e con una figlia piccola, tradisce frequentemente la moglie della quale non \u00e8 pi\u00f9 innamorato e inizia una relazione con Patrizia Fiorilli, la donna del boss Ulisse Mazzeo, poi uccisa da quest'ultimo. Alla fine dell'ottava stagione si riavvicina alla famiglia.\nGiano Settembrini.\nGiano Settembrini, interpretato da Davide Iacopini (stagione 8), \u00e8 un ispettore capo della Narcotici dai modi spicci e pratici, su cui \u00e8 stata gettata addosso l'ombra del corrotto. Rude e istintivo, in realt\u00e0 \u00e8 un amico fedele e leale, sempre pronto a dividersi in quattro per i colleghi. Nonostante all'apparenza sia perennemente nervoso, \u00e8 un simpaticone e ha sempre la battuta pronta. \u00c8 schietto nel dire quello che pensa, proprio per questo \u00e8 spesso oggetto di rimproveri e richiami da parte del vicequestore Cantalupo (di cui \u00e8 segretamente innamorato), in particolare per l'eccessiva irascibilit\u00e0 che dimostra negli arresti e negli interrogatori. Alla fine dell'ottava stagione, dopo aver ucciso Rachele Ragno, si metter\u00e0 insieme ad Anna.\nRosalia Bertinelli.\nRosalia Bertinelli, interpretata da Silvia D'Amico (stagione 8), \u00e8 un'ispettrice capo dell'Anticrimine, chiamata da Anna Cantalupo per scoprire chi ha ucciso il vicequestore Tempofosco; lei, per\u00f2, viene da una famiglia mafiosa. Negli episodi finali dell'ottava stagione, infatti, scopre di essere la nipote di Rosy Abate, figlia illegittima di Nardo Abate e di Assunta Bertinelli. Onesta e leale, Rosalia \u00e8 un poliziotto dalle indiscutibili qualit\u00e0 professionali, gode di assoluta stima da parte della sua squadra. Riceve in eredit\u00e0 dalla zia 200.000.000 di euro. A questo punto la sua onest\u00e0 comincia a vacillare.\nBenito Caputo.\nBenito Caputo, interpretato da Roberto Salemi (stagioni 2-8), \u00e8 un ispettore della Duomo. Nella seconda stagione contribuir\u00e0 all'arresto di Ivan Di Meo e del catanese che ha ucciso Alfiere. Dalla quarta stagione fino alla settima avr\u00e0 un buon rapporto con la collega Francesca Leoni fino alla sua partenza. Nella settima stagione si scoprir\u00e0 che ha una moglie. \u00c8 protagonista anche nell'ottava stagione in cui entra in azione insieme agli altri colleghi della Duomo fino all'operazione finale.\nBruno Orsini.\nBruno Orsini detto Orso, interpretato da Massimo De Lorenzo (stagioni 5-8), \u00e8 l'ispettore di Catania presente a partire dalla quinta stagione. Ha una moglie.\nHa un ruolo secondario nella serie.\nAlfredo Bellomo.\nAlfredo Bellomo, interpretato da Andrea Bruschi (stagione 2 ep. 5 - stagione 5 ep. 1, 4-6, 9-10), ispettore dell'antimafia a Catania con la Duomo. Originario di Genova, ha lavorato sotto copertura con Ivan Di Meo fermandosi poi in Sicilia. In passato \u00e8 stato capo della \"Catturandi\" di Napoli e ha collaborato con la Duomo per arrestare il boss dei Casalesi Ciruzzo Pace durante il blitz sulla nave Grimaldi, da anni era sulle tracce di Pace. \nHa avuto un ruolo secondario nella sua permanenza alla Duomo.\nCollaboratori della \"Duomo\".\nRosy Abate.\nRosalia \"Rosy\" Abate, interpretata da Giulia Michelini (stagioni 1-6, ricorrente 7, guest 8), soprannominata la \"Regina di Palermo\", \u00e8 la giovane esponente di un clan mafioso che, dopo la morte del marito e dei fratelli, \u00e8 costretta a prendere in mano le redini degli affari. Ha, da sempre, un legame tormentato con l'amica/nemica Claudia Mares, vicequestore della squadra Duomo di Palermo, dalla quale viene pi\u00f9 volte carcerata, salvata e aiutata. Nella terza stagione d\u00e0 alla luce un figlio, Leonardino, figlio di Ivan Di Meo, infiltrato della Duomo, nonch\u00e9 compagno di Claudia Mares, dalla stessa Rosy ucciso con un colpo di pistola davanti a Claudia. Nel corso della carriera mafiosa collabora e si scontra con diversi clan. Tra questi spicca il nome del camorrista Vito Portanova, con il quale ha una relazione amorosa terminata con la morte di Vito che si sacrifica per consentirle la fuga. Dopo la morte di Claudia Mares, a seguito dello scoppio di una bomba indirizzata a lei, Rosy, decisa a trovare gli assassini dell'amica, collabora con il vicequestore Domenico Calcaterra, nuovo compagno di Claudia e padre del figlio che portava in grembo. La collaborazione e il dolore giocano un brutto scherzo a mafiosa e poliziotto che intraprendono una tormentosa storia d'amore.\nNella quinta stagione, a seguito del rapimento del figlio Leonardino, Rosy si allea nella sua ricerca a Dante Mezzanotte col quale intrattiene un nuovo avvincente legame amoroso. \nLa morte del bambino da una svolta radicale al personaggio di Rosy Abate che, prima vittima di pazzia, decide, in seguito alla vendetta (compiuta in parte da Dante che uccide Achille per lei per poi morire), di farsi suora alla fine della sesta stagione. Nel corso della settima stagione il personaggio di Rosy \u00e8 quasi assente e vive essenzialmente nei ricordi di Domenico Calcaterra, di lei ancora follemente innamorato, la donna evade dal convento e di lei si perdono le tracce. Soltanto nella ottava stagione si verr\u00e0 a sapere che la donna ha perso, apparentemente, la vita in seguito all\u2019esplosione di una pompa di benzina. Si scopri\u00e0 viva e con una nuova identit\u00e0 nello spin-off di \"Squadra antimafia\", \"Rosy Abate - La serie\", dove torner\u00e0 a vestire i panni della \"Regina di Palermo\" per ritrovare il figlio Leonardo, realmente mai assassinato.\nAda Ferretti.\nAda Ferretti, interpretata da Marta Zoffoli (stagioni 6-7), comincia a collaborare con la squadra nella sesta stagione in occasione del processo per l'omicidio di Leonardino Di Meo, figlio di Rosy e di Ivan Di Meo, \u00e8 un giudice rigido, inflessibile, fedele alle regole, che non fa sconti a nessuno, tanto da destare inizialmente diffidenza nella squadra. All'inizio della settima stagione viene sequestrata, insieme a sua figlia Sara e al vicequestore Calcaterra, dal clan dei Maglio per conto di Veronica Colombo, la quale sta cercando la chiave dell'archivio di Crisalide. Torturata proprio dai Maglio, dichiara di non sapere dove sia la chiave. Successivamente, per\u00f2, una volta libera, si scopre che la sua vita \u00e8 stata sconvolta da un terribile segreto sepolto nel suo passato. Fiduciosa soltanto col vicequestore Tempofosco, incontrandosi nella chiesa isolata, rivela di aver collaborato con Crisalide agli inizi della carriera giudiziaria, passando documenti importanti. Racconta inoltre di detenere la chiave di Crisalide, rubata a Spagnardi in preda al timore che il suo nome sia all'interno dell'archivio dell'organizzazione. Durante la rivelazione con Tempofosco, la Ferretti \u00e8 vittima con l'uomo, di un agguato mafioso organizzato da Veronica Colombo. Ma Lara Colombo, intervenuta nel posto, viene ferita da Spagnardi sotto gli occhi della giudice e di Tempofosco nel tentativo di fargli da scudo, e successivamente muore. A questo punto il giudice Ferretti decide di proporre uno scambio a Veronica pur di liberarsi di quel pesante e pericoloso fardello: 1 milione di euro (per rifarsi una vita con la figlia) in cambio della chiave. Ottenuta la chiave, Veronica Colombo non mantiene i patti e sequestra il giudice e, ordinandone l'omicidio. Prima che il peggio abbia inizio, viene liberata da Filippo De Silva, che uccide i Maglio, i suoi uomini e Veronica. Fatta fuggire in Marocco con la figlia Sara, viene riportata in Italia da Domenico Calcaterra che, nonostante inizialmente con l'intenzione di ucciderla, la salva dagli uomini di Saverio Torrisi, interessato a lei in quanto testimone scomoda di loschi affari. All'arrivo nell'aeroporto di Catania, per\u00f2, sua figlia Sara viene sequestrata da Spagnardi e da Carmela Ragno. Il vero motivo del sequestro della giovane Ferretti in realt\u00e0 \u00e8 il padre della ragazza: Filippo De Silva. Salva Sara grazie proprio a De Silva, la Ferretti depone in aula contro Saverio Torrisi. Dopo di che, trasportata in ambulanza per un finto malore, viene fatta fuggire ancora una volta in Canada dallo stesso De Silva.\nMarco Arceri.\nMarco Arceri, interpretato da Giorgio Caputo (stagione 6), \u00e8 un ex agente del SISMI e collega di De Silva. Grazie a Vincent Truebla, ex compagno di Rosy Abate, ottiene la nuova identit\u00e0 di Hector Lopez svolgendo cos\u00ec un'attivit\u00e0 parallela a quella di Crisalide che lo porta a salvare la vita a Calcaterra e a essere in pericolo di vita. Continua ad aiutare il poliziotto nella sua guerra contro Crisalide alleandosi con i Ragno. Viene ucciso nel suo nascondiglio da De Silva per non avergli voluto rivelare che fine avesse fatto Calcaterra.\nPatrizia Fiorelli.\nPatrizia Fiorilli, interpretata da Caterina Shulha (stagione 8), \u00e8 una lap dancer in uno strip club di Roma. Patrizia viene convinta da Ulisse Mazzeo a seguirlo verso la sua terra natia, la Sicilia, inconsapevole della vendetta programmata dal boss e dalle azioni criminali che avrebbe compiuto in seguito. Resasi complice dell'omicidio di Gerlando Marchese, Patrizia incomincia a capire che in realt\u00e0 Mazzeo, presentatosi a lei come \"Giovanni Reitani\", \u00e8 un uomo violento e spietato. Proprio durante l'occultamento del crimine, il vicequestore aggiunto Anna Cantalupo e l'ispettore Carlo Nigro arrivano alla villa di Mazzeo per porle alcune domande. \u00c8 proprio Carlo Nigro, che avvicinandola a parte in pi\u00f9 occasioni, cerca di convincerla a costituirsi e abbandonare la situazione attuale. Nasce cos\u00ec tra Patrizia e Nigro una relazione sentimentale segreta: i due si vedono in una suite di un hotel a Catania. Nigro le consegna un telefono satellitare, per permettergli di chiamarlo in caso di pericolo. Nel frattempo, Mazzeo le d\u00e0 un compito: deve portare un messaggio a due mafiosi, che per\u00f2 decidono di tenerla rinchiusa come garanzia. Dopo vari tentativi, Patrizia riesce a scappare e incontrare Nigro all'hotel. Vengono scoperti da Mazzeo, che spara a Nigro colpendolo alla spalla destra. Patrizia viene cos\u00ec rinchiusa nella nuova villa di Don Ulisse. Dopo un periodo di cattivit\u00e0, Patrizia decide di fuggire, traendo in inganno la sua guardia alla porta. Riesce a chiamare Nigro, che le d\u00e0 appuntamento in una piazza di Catania, ma viene uccisa da Mazzeo, che la stava seguendo, per paura che essa possa rivelare alla polizia dettagli sulle operazioni del boss.\nAssunta Bertinelli.\nAssunta Bertinelli, interpretata da Iaia Forte (stagione 8), vedova di Francesco Corvo e madre dell'ispettore capo Rosalia Bertinelli, nata in realt\u00e0 dalla relazione clandestina con Nardo Abate, fratello di Rosy. Condannata all'ergastolo, dopo 30 anni di carcere decide di pentirsi - venendo messa nel Programma protezione testimoni - dopo la morte di un povero ragazzo 14, ucciso dal nuovo clan Ragno, questa volta capeggiato da Rachele.\nNemici della \"Duomo\".\nGiacomo Trapani.\nGiacomo Trapani, interpretato da Claudio Castrogiovanni (stagione 1), \u00e8 uno dei vecchi esponenti delle famiglie cacciate da Palermo negli anni '80.\nSoprannominato il \"Principe di Palermo\" per la sua capacit\u00e0 di comandare sulla citt\u00e0 e su tutta la Sicilia, Giacomo ha un passato alle spalle molto duro e triste. Quando i vecchi dei clan si nascosero, anche il padre di Giacomo fece lo stesso, cos\u00ec per farlo uscire allo scoperto il piccolo Giacomo e suo fratello maggiore furono rapiti e fu deciso che soltanto uno di loro doveva restare vivo, e cos\u00ec lui ebbe salva la vita grazie al suicidio del fratello maggiore.\nScappato in America ritorna a Palermo dove fa uccidere dal killer Marino Scalia il vicequestore della Duomo Stefano Lauria che stava indagando su di lui e sull'organizzazione che stava mettendo su in grado di contrastare Lo Pane, grazie al commercio dell'eroina e alla macellazione clandestina.\nA causa di quel terribile evento che gli cambi\u00f2 la vita soffre di grandi crisi depressive, e spesso si rifugia nella droga. Allaccia un rapporto sempre pi\u00f9 stretto con Rosy Abate innamorandosene e facendo uccidere il marito. Sul finale diventer\u00e0 l'antagonista della storia, e la Duomo verr\u00e0 a scoprire che sar\u00e0 lui a muovere i fili in occulti giochi di potere, che vedranno inaspettatamente come protagonista anche Ivan Di Meo. Arrestato al porto di Palermo, muore in ospedale sei giorni dopo un'esplosione probabilmente ordinata dal colonnello dei Servizi segreti deviati Eugenio Greco, mentre il boss veniva portato in Questura da Claudia Mares.\nMichele Lo Pane.\nMichele Lo Pane, interpretato da Peppe Lanzetta (stagione 1), \u00e8 stato il boss pi\u00f9 accreditato tra i pretendenti al trono di Provenzano, e una volta prese in mano le redini governer\u00e0 con durezza assoluta. \u00c8 il mandante dell'omicidio dei genitori di Rosy Abate. Inizialmente accusato di essere il mandante dell'omicidio del marito di quest'ultima, verr\u00e0 screditato da Trapani e dagli Abate intenzionati a riprendersi Palermo.\nNel tentativo di portare Rosy dalla sua parte, cadr\u00e0 in trappola e verr\u00e0 assassinato da un uomo di Trapani su ordine di quest'ultimo.\nNardo Abate.\nLeonardo \"Nardo\" Abate, interpretato da Sergio Friscia (stagioni 1-2), \u00e8 il pi\u00f9 grande dei fratelli Abate. Dopo la morte dei genitori \u00e8 lui a occuparsi della famiglia, facendo da padre ai fratelli e gestendo gli affari di famiglia assieme al fratello Vito e all'amico d'infanzia Giacomo Trapani. Viene pi\u00f9 volte arrestato dalla Duomo per poi essere rilasciato per insufficienza di prove e si salva miracolosamente da un attentato organizzato dalla famiglia Lo Pane. Nella seconda stagione, nuovamente in carcere, riesce a evadere insieme con i fratelli Carmine e Vito che rimangono uccisi. Nardo si rifugia in campagna in una tenuta di cinghiali dove ritrova Ivan Di Meo, passato secondo lui dalla sua parte. Con il passare del tempo \u00e8 sempre pi\u00f9 nervoso per il potere che sta acquisendo sua sorella Rosy in sua mancanza ma lui non pu\u00f2 intervenire. La Duomo scopre il nascondiglio indirettamente grazie al segnale del cellulare di Di Meo e cos\u00ec, dopo un lungo inseguimento nel quale Ivan riesce a scappare, Nardo Abate, ferito da un colpo sparato dai poliziotti, viene arrestato brillantemente. La famiglia corleonese dei Manzella per\u00f2 lo fa uccidere in carcere da Cosimo Salluzzo perch\u00e9 Rosy non vuole restituirgli i loro soldi, circa un milione di euro che avrebbe dovuto dare a Lipari. Nell'ottava stagione si viene a sapere dalla madre dell'ispettore Rosalia Bertinelli che Nardo \u00e8 il vero padre di Rosalia.\nVito Abate.\nVito Abate, interpretato da Luca Angeletti (stagione 1), \u00e8 il secondogenito dei fratelli Abate e insieme a Nardo gestisce il traffico di spaccio e gestione del pizzo. Irascibile e intrattabile. Sposato con una donna di nome Angela, e con due figlie: Greta e Bianca. All'arresto di Nardo, sar\u00e0 lui a incominciare la guerra contro i corleonesi. Viene arrestato dalla Duomo durante un blitz e rinchiuso in carcere insieme al fratello. Muore in un conflitto a fuoco con la polizia all'inizio della seconda stagione durante l'evasione dal carcere dell'Ucciardone.\nCarmine Abate.\nCarmine Abate, interpretato da Jacopo Cavallaro (stagione 1, guest 2) \u00e8 il pi\u00f9 piccolo dei fratelli Abate ed \u00e8 completamente estraneo agli affari mafiosi della famiglia. Nella prima puntata della seconda stagione cercher\u00e0 di liberare i fratelli dal carcere dell'Ucciardone rimanendo per\u00f2 ucciso durante un conflitto a fuoco con la polizia davanti agli occhi disperati di Rosy.\nFilippo De Silva.\nFilippo De Silva, il cui vero nome \u00e8 Leone Mazzeo, interpretato da Paolo Pierobon (stagioni 2-8, guest 5).\nFilippo De Silva un ex tenente colonnello dei servizi segreti e collabora con vari personaggi, mafiosi e non, nel corso delle varie stagioni. Dopo lo sterminio della sua famiglia, il padre l'unico superstite per sfuggire ai clan rivali fugge dall'Italia e abbandona il figlio in orfanotrofio di suore a cui viene dato il nome Filippo. Col passare del tempo, il piccolo Filippo diventa qualcuno entrando nei Servizi segreti come semplice agente. Con il passare degli anni gli viene dato il grado di tenente colonnello. De Silva, molto scaltro, \u00e8 un esperto di guerriglia e di combattimento corpo a corpo, esperto in esplosivi, capace di usare coltelli e qualsiasi tipo di arma da fuoco. Soprannominato anche lo \"Stregone\" per la sua bravura e freddezza, cerca sempre di fare del suo meglio per manipolare le persone e sfruttarle per i propri scopi.\nDa una breve relazione con la giudice Ada Ferretti ha una figlia, Sara, che appare nel corso della settima e ottava stagione.\n\u00c8 responsabile di vari omicidi e tentati omicidi e nel corso delle otto stagioni si allea via via con i vari clan e con la stessa Rosy ma, pur essendo un individuo senza scrupoli, riesce ad evitare una strage di mafia, sventando con l'aiuto di Calcaterra un attentato dinamotardo in una piazza di Catania. Nell'ottava stagione si scopre che De Silva in realt\u00e0 si chiama Leone Mazzeo, figlio di Ulisse Mazzeo e di Maria Scibona. Appare per l'ultima volta nella prima stagione di \"Rosy Abate - La serie\", quando rivela a Rosy che nella tomba del figlio in realt\u00e0 non c'\u00e8 il corpo di Leonardino.\nNella 2\u00aa stagione, Filippo De Silva appare come un funzionario dei Servizi Segreti che ha militato nelle Tigri di Arkan avendo origini serbe da parte di madre (nel 6\u00ba e 7\u00ba episodio).\nGaetano Lipari.\nGaetano Lipari noto come il Santo, interpretato da Alessio Caruso (stagione 2), \u00e8 apparentemente un narcotrafficante colombiano di piccolo conto arrestato all'inizio della seconda stagione con il nome di Danilo Montero. Lipari in realt\u00e0 \u00e8 un boss del narcotraffico di origini siciliane, ha un esercito di paramilitari che controlla un'intera regione della Colombia ed \u00e8 responsabile dell'uccisione di centinaia di contadini che si rifiutavano di lavorare la cocaina per lui. Il finto emissario viene rilasciato in cambio dell'identificazione del suo presunto capo Gaetano Lipari (Tullio Sorrentino) che dice invece di chiamarsi Antonio Colonna e di non essere Lipari. Il vero Lipari fugge dai domiciliari grazie a De Silva e cos\u00ec poi si scopre, dopo un test del DNA, che Lipari \u00e8 lui e non l'altro, Antonio Colonna. Viene fatto alloggiare in una villa sul mare ma De Silva, sulla cui auto \u00e8 stato installato un ricevitore GPS, porta i poliziotti dritti alla villa dove l'agente dei servizi segreti viene arrestato mentre Lipari viene ucciso da Claudia Mares nel conflitto a fuoco.\nCifal\u00e0.\nCifal\u00e0, interpretato da Gaetano Aronica (stagioni 2-3), \u00e8 l'avvocato della famiglia Abate per la quale gestisce anche gli affari e funge da mediatore per il suo assistito Montero. Nella terza stagione aiuta Rosy nella sua resa alla polizia, non pi\u00f9 in veste ufficiale da avvocato poich\u00e9 radiato dall'albo. Ricattato dal \"Catanese\" e da Vitale, \u00e8 costretto a svelare dov'\u00e8 nascosta Rosy e mentre questi stanno per andare via prende la sua pistola e cerca di sparare al \"Catanese\" che per\u00f2 prontamente si gira e gli spara. Cifal\u00e0, ferito, all'arrivo della Mares e dei suoi uomini riesce ancora a dirle dove si nasconde Rosy prima di morire.\nIvo Principe.\nIvo Principe noto come il Catanese, interpretato da Fabrizio Corona (stagioni 2-3), \u00e8 un ex pugile di Catania e riscossore del pizzo che, uscito dal carcere nella seconda stagione per buona condotta, torna nel suo vecchio giro venendo assoldato da Rosy Abate come killer. Prima uccide la domestica della Mares nonch\u00e9 sua ex fiamma e poi, nel tentativo di uccidere la Mares, spara ad Alfiere, uccidendolo. Cerca poi una seconda volta di farla fuori in un inseguimento di moto ma \u00e8 lui a rimanere ferito a una gamba. In seguito rapisce il figlio di un commerciante il cui tir servir\u00e0 per portare il soldi di Lipari dalla Svizzera a Palermo. Viene cos\u00ec rintracciato dalla Mares che libera il bambino e fa sfogare il duro Sandro su di lui massacrandolo di botte. Nella terza stagione si trova rinchiuso in carcere e viene liberato in ospedale. Tramite l'amico Alessio Vitale conosce Blanca Truebla che lo assolda per uccidere Rosy in cambio di un milione di euro. Al nascondiglio della donna riesce a sottrarle la famigerata \"Lista Greco\" e a fuggire dalla polizia. Si rifugia da un vecchio amico, Beppe, titolare di un bar. Tratta con Blanca Truebla la \"Lista Greco\" per due milioni ma viene ucciso da un uomo della Truebla, che scappa con la lista.\nRosario Manzella.\nRosario Manzella, interpretato da Salvatore Lazzaro (stagione 3), \u00e8 il reggente della famiglia Manzella a Palermo dopo che Claudia Mares nella seconda stagione era riuscita ad arrestare Alfio Manzella (Domenico Centamore) che tornava dalla Svizzera nel corso dell'operazione che voleva portare Rosy in Sicilia i 7 miliardi di Lipari. Rosario Manzella con il ritorno di Rosy dalla Colombia cerca in tutti i modi di bloccarla facendo uccidere i suoi uomini e la figlia di Don Ruggero ma, per decisione della Commissione riunitasi dopo 20 anni, gli vengono tolti dei territori e dati a Rosy Abate. Viene ucciso dal Puparo durante un'imboscata preparata da Rosy Abate.\nVito Portanova.\nVito Portanova, interpretato da Giuseppe Zeno (stagione 3), \u00e8 il nemico principale dei Casalesi a Napoli da dove viene portato via da Rosy con il pretesto di fargli smaltire i rifiuti tossici in Sicilia. Viene cos\u00ec assoldato con la sua squadra per uccidere chiunque si metta in mezzo al progetto di Rosy come molti imprenditori affiliati a Rosario Manzella con il quale si scontra anche duramente. I rifiuti vengono depositati sotto un terreno dove si sarebbe dovuto costruire un parco acquatico ma Claudia Mares scopre tutto e lui per poco non la uccide seppellendola viva in una buca. \u00c8 costretto cos\u00ec a spostare i barili in capannoni acquistati da lui che poi vengono bruciati dai Manzella insieme ad alcuni suoi uomini. Ha poi una relazione con Rosy Abate. Viene ucciso dalla polizia durante un conflitto a fuoco sacrificando la propria vita come diversivo per consentire a Rosy di fuggire con il figlio.\nRuggero Geraci.\nRuggero Geraci noto come U' Puparo, interpretato da Gigio Morra (stagione 3), \u00e8 un vecchio mafioso, ex affiliato al clan di Tommaso Buscetta, amico della famiglia Abate. Aiuta Rosy di ritorno dalla Colombia e l'aiuta nei suoi affari con Vito Portanova e nella guerra contro i Manzella che gli ha ucciso la figlia con il pretesto di uccidere lui per\u00f2. Uomo saggio e di campagna, viene arrestato insieme a don Sergio in una cascina. Compie poi la sua vendetta personale uccidendo Rosario Manzella. Viene ucciso da De Silva con un colpo di pistola alla testa, durante un incontro proprio con quest'ultimo e Mizio Portanova, il fratello minore di Vito.\nGiorgio Antonucci.\nGiorgio Antonucci, interpretato da Gianmarco Tognazzi (stagione 3, guest 4), \u00e8 il nuovo procuratore capo di Palermo nella terza stagione e capo dei Servizi Segreti nella quarta stagione. Presto fa amicizia con la Mares con la quale va a cena la sera in cui viene ritrovato a casa della donna il cadavere del suo informatore. E cos\u00ec cerca di aiutarla ma in tribunale per il processo di Rosy Abate deve intervenire per fermare le intemperanze e le accuse dall'avvocato Monreale (Francesco Foti), difensore di Rosy Abate, per difenderla dall'accusa di aver fornito l'eroina al suo informatore e non riesce ad accusare Rosy Abate di omicidio e associazione mafiosa.\nAlla fine della quinta puntata, seguendo Rosy fino a un parcheggio, Claudia Mares scopre che lui \u00e8 la talpa della Duomo per Rosy Abate. La Mares lo fa poi arrestare grazie al giudice Pulvirenti. Ricompare poi alla fine della quarta stagione: prosciolto da ogni accusa, si presenta alla Duomo raccontando di essere sempre stato un dirigente dei servizi segreti infiltrato in Sicilia. Dopo i primi attriti con il diffidente Calcaterra, i due si accordano per l'operazione di arresto del trafficante Isaac Brodan. Arrivati a casa del boemo lo trovano morto insieme ai suoi uomini uccisi da De Silva e Nerone lasciati scappare da Calcaterra il quale si d\u00e0 alla fuga ricercato dai servizi segreti. Alla fine della puntata, grazie a Calcaterra, le squadre della Duomo e dei servizi segreti capeggiate dall'agente Manetti in una raffineria riescono ad arrestare il talebano Ismail Massoud, altri afghani, Dante Mezzanotte, Rosy e Ilaria Abate. In seguito le Abate fuggono dalla Duomo e Ilaria muore per mano di Rosy che si d\u00e0 alla fuga: Antonucci e Manetti arrivano appena in ritardo.\nGoffredo Pulvirenti.\nGoffredo Pulvirenti, interpretato da Massimo Corvo (stagioni 3-6), \u00e8 il giudice che collabora con la Duomo a partire dalla terza stagione. Nella sesta stagione si scopre essere corrotto ed essere un superiore di De Silva nei Servizi segreti deviati; uccide Palladino a causa delle indagini dell'ex ispettore su Crisalide. Dopo essere stato scoperto dalla Duomo si prepara a fuggire per la Liberia ma viene ucciso da De Silva, al quale aveva chiesto di intercedere con Crisalide per ottenere una nuova vita.\nDante Mezzanotte.\nDante Mezzanotte, interpretato da Andrea Sartoretti (stagioni 4-5), \u00e8 un laureato, ha un master in economia ed \u00e8 un boss mafioso nella quarta serie insieme al fratello Armando. Mentre il fratello \u00e8 considerato uno spietato, lui \u00e8 quello intelligente, furbo e pacato. \nIn cerca di un'affermazione mafiosa, sposa Ilaria Abate, la spietata cugina di Rosy, nonostante sia stato ammaliato da Rosy sin dal primo sguardo, e con lei e il fratello avvia una serie di affari, arrivando a collaborare anche con Filippo De Silva. \nAlla fine della quarta stagione, muoiono sia Armando sia Ilaria, uccisi rispettivamente da De Silva e da Rosy, e Dante, gravemente ferito, viene preso dagli sbirri.\nNella quinta stagione, dopo essere riuscito a fuggire grazie all'aiuto del fedelissimo Pino, rapisce Rosy e le chiede i soldi, che lei gli ha rubato alla fine della quarta stagione, in cambio della vita. Rosy, per\u00f2, ribalta la situazione e gli chiede aiuto: se lui l'aiuter\u00e0 a trovare suo figlio Leonardino che \u00e8 stato rapito proprio in vista di quei soldi, lei glieli dar\u00e0. \nDante accetta, ma nella ricerca del piccolo Leonardino, una storia d'amore sboccia tra lui e la \"Regina di Palermo\" e l'affare di soldi diventa una questione di cuore.\nGiunti sul posto dove dovrebbe essere detenuto Leonardino, in uno scontro a fuoco muore Pino e Dante, ferito, \u00e8 costretto a fuggire. \nRosy vedendo il giocattolo del figlio pieno di sangue, invece, impazzisce all'idea che sia morto e, bloccata dalla Duomo, viene ricoverata in un ospedale psichiatrico.\nDante, guarito, va di nascosto a liberare Rosy dall'ospedale giudiziario, ma la mafiosa, ancora sotto shock, non vuole essere portata via e gli chiede soltanto di vendicare suo figlio con l'aiuto di Don Oreste Ferro, un vecchio amico di suo padre. \nDante libera Don Oreste dalla prigionia in cui lo detiene il figlio Achille e insieme a lui cerca vendetta per Rosy e Leonardino.\nL'assassino del piccolo Abate \u00e8 Achille, il figlio di Don Oreste, che non viene risparmiato dalla furia di Dante, e il cui cadavere viene lasciato sotto la finestra della camera di Rosy in ospedale.\nMentre Don Oreste cerca di riacquisire una posizione nella commissione mafiosa con Dante al suo fianco, uno scontro a fuoco uccide tutti i membri della riunione e ferisce gravemente Dante che, con le ultime forze, armato di due pistole, va a prelevare Rosy dalla casa di cura e la porta via con un'ambulanza rubata.\nFermo in un parcheggio con la donna che ama, Dante \u00e8 per l'ultima volta premuroso con lei e le dichiara tutto il suo amore rivelando anche che avrebbe voluto fuggire con lei e avere un figlio soltanto da lei. Poi muore.\nRosy resta ad accarezzargli il viso piangendo per qualche minuto. Poi fa esplodere l'ambulanza col corpo di Dante e va via.\nArmando Mezzanotte.\nOriginario di Trapani, Armando Mezzanotte, interpretato da Massimo De Santis (stagione 4), insieme al fratello Dante, \u00e8 ufficialmente gestore a Mondello di uno dei night club pi\u00f9 alla moda della citt\u00e0. \u00c8 l'esatto contrario di suo fratello Dante: mentre Dante \u00e8 tranquillo e ragionevole, Armando \u00e8 violento e impulsivo e per raggiungere i suoi scopi, non vede altra strada che non sia la violenza. Per questo, nonostante il legame strettissimo (\u00e8 per esempio l'unico consapevole che Dante sia innamorato di Rosy Abate da sempre) e una buona dose di sudditanza psicologica, \u00e8 spesso in conflitto con il fratello sul modo di portare avanti gli affari: forma infatti un gruppo mafioso insieme a Dante, Ilaria Abate e De Silva. Viene ucciso proprio dallo stesso De Silva mentre a sua volta cerca di uccidere, di nascosto da Dante, Rosy. La colpa della sua morte ricade su Calcaterra, intervenuto durante il suo omicidio e convinto dall'ex agente dei servizi segreti in vista di una collaborazione.\nIlaria Abate in Mezzanotte.\nIlaria La Viola, il cui vero nome \u00e8 Ilaria Abate, interpretata da Serena Iansiti (stagione 4), \u00e8 la compagna di cella di Rosy Abate, nonch\u00e9 sua inconsapevole cugina e, insieme al fratello Umberto Nobile (vero nome Carmine Abate), vuole rubarle il cd contenente la lista di nomi di politici implicati nella mafia, fonte di soldi e potere.\nDopo aver drogato la \"Regina di Palermo\" e aver acquisito tutte le informazioni sul luogo in cui il cd \u00e8 stato nascosto, ruba il cd e lascia al suo posto un pacco esplosivo. \nIn compagnia del suo avvocato, assiste all'arrivo di Rosy e Claudia Mares al nascondiglio e, in seguito all'esplosione del pacco bomba, fugge convinta che sia morta l'Abate. Giunta a casa, uccide l'ormai \"scomodo\" avvocato. \nRichiamata sull'attentato dal fratello perch\u00e9 nell'esplosione \u00e8 morta (soltanto) Claudia, si allea ai fratelli Mezzanotte rinnegando Carmine che, successivamente, uccide senza scrupoli. \nSposatasi con Dante Mezzanotte, avvia una serie di affari mafiosi collaborando anche con Filippo De Silva. In uno scontro a fuoco a fine stagione, Dante resta ferito gravemente e viene preso dagli agenti della Duomo mentre lei cerca di fuggire con un aereo privato ma, raggiunta da Rosy, viene uccisa con un colpo di pistola alla tempia da quest'ultima.\nUmberto Nobile.\nCarmine Abate, che, dopo l'adozione, diviene Umberto Nobile, interpretato da Tommaso Ramenghi (stagione 4), \u00e8 un imprenditore dell'eolico idealista e determinato a mantenersi pulito nella speranza che la Sicilia possa avere un futuro migliore. Si scopre poi che \u00e8 il fratello di Ilaria e il cugino di Rosy Abate, alla quale ha fatto rubare dalla sorella il cd di nomi di politici implicati nella mafia, ricca fonte di denaro. Viene poi smascherato dai poliziotti della Duomo e, avvertito dall'ispettore Francesca Leoni, con la quale ha una storia, decide di costituirsi, ma viene sequestrato dai Mezzanotte, avvertiti da De Silva, prima di arrivare in Duomo. Dopo aver dato i dati di accesso ai suoi conti bancari, sui quali sono depositati i 600 milioni sottratti al Comitato mafioso dalla sorella (che ha vendicato, uccidendo i membri del comitato, il padre), si decide che sar\u00e0 rilasciato, ma lui, in un momento in cui crede di essere solo, chiama la Leoni per chiederle perdono e la Duomo riesce, grazie a quella telefonata e alle informazioni da lui fornite, a scoprire il nascondiglio in cui \u00e8 detenuto. Cos\u00ec sua sorella Ilaria, incitata dai Mezzanotte, convinta ulteriormente dopo aver origliato la chiamata con la Leoni, \u00e8 costretta a ucciderlo per darsi poi alla fuga insieme ai Mezzanotte e De Silva.\nTito Nerone.\nTito Nerone, interpretato da Luca Lionello (stagione 4), \u00e8 un killer mercenario assoldato dapprima dai Mezzanotte e poi da Ilaria Abate. Essendo stato mercenario in Afghanistan, ha un perfetto addestramento militare.\nAl di fuori della sua vita da killer, vive con la compagna Cecilia in un appartamento e lavora in un circo presso il quale fa il pagliaccio per i bambini.\nUtilizzato come esecutore per vari omicidi, ha sulla coscienza in primis la morte di Luca Serino della Duomo, morto per salvare Pietrangeli.\nDopo aver rinchiuso De Silva e Calcaterra in un acquedotto e dopo aver introdotto del gas nervino per ucciderli per conto di Ilaria Abate, decide di fuggire insieme alla compagna, ma il suo intento \u00e8 bloccato dall'intervento della Duomo. Nonostante si finga membro della polizia con un passamontagna, confondendosi tra le forze speciali, Pietrangeli lo riconosce. Dopo un inseguimento sui tetti della sua casa, minaccia di far esplodere una bomba a mano. Pietrangeli si scaglia su di lui per impedirglielo e i due cadono dal palazzo su una macchina: Pietrangeli sopravvive, riuscendo a consegnare la bomba a un collega, ma Nerone muore con negli occhi i sorrisi e le musiche del circo.\n\"Pino U' Cannuni\".\nGiuseppe Foglia noto come Pino U' Cannuni, interpretato da Riccardo De Filippis (stagioni 4-5), \u00e8 il luogotenente dei fratelli Dante e Armando Mezzanotte e a lui vengono affidate numerose azioni criminali, in particolar modo i due tentati omicidi a Rosy Abate. Nella quarta serie viene ferito da Calcaterra in uno scontro a fuoco al matrimonio di Dante Mezzanotte e Ilaria Abate per coprirne la fuga. Nella quinta stagione aiuta Dante Mezzanotte a evadere dal carcere dopo essere scappato a sua volta dall'ospedale. Viene ucciso da Michele Catena in uno scontro a fuoco sulla spiaggia della Playa nel tentativo di recuperare il figlio di Rosy Abate.\nOreste Ferro.\nOreste Ferro, interpretato da Luigi Diberti (stagione 5), \u00e8 un vecchio boss di Catania messo sotto torchio dalla Duomo e continuamente controllato dalla polizia appostata vicino alla sua casa. Si muove e agisce secondo un rigido codice d'onore. Dopo essere stato rapito dal figlio Achille, che lo ha legato (sorvegliato) in una casa abbandonata come un cane, nel tentativo di prendere il suo posto nella commissione mafiosa, si allea con Dante Mezzanotte, giunto per liberarlo per vendicare insieme la morte del piccolo Leonardino Abate e contrastare l'ascesa del giovane Ferro. \nDopo aver assistito alla tortura di Achille da parte di Dante e aver ascoltato con le sue orecchie che il figlio \u00e8 esecutore dell'omicidio di Leonardino, assiste anche alla sua morte per mano di Dante. Successivamente, in riunione con la commissione mafiosa per ristabilire i vecchi ordini, muore per un agguato improvviso da parte degli uomini del russo Afrikanietz, riuscendo a coprire la fuga a Mezzanotte, ormai divenuto suo braccio destro.\nAchille Ferro.\nAchille Ferro, interpretato da Francesco Montanari (stagione 5), \u00e8 l'unico figlio di Oreste Ferro ed \u00e8 spietato e ossessionato dal potere. Ritiene superati e ridicoli i codici d'onore del padre e scalpita per prenderne il posto in commissione al punto da rapirlo pur di avere la strada spianata. A differenza del genitore, pensa che Rosy Abate sia pericolosa e, associatosi a Veronica Colombo, mandante del rapimento di Leonardino Abate in vista di una cospicua somma di denaro, uccideil bambino e incomincia una guerra contro il genitore, alleatosi con Dante Mezzanotte per vendicare il bambino e Rosy e impedire l'ascesa al potere di Achille. Dopo essere stato catturato dagli uomini di Oreste, viene ucciso da Dante Mezzanotte con un colpo di pistola dopo essere stato legato e picchiato. Nello spin-off si scopre che non ha ucciso Leonardo Abate.\nMichele Catena.\nMichele Catena, interpretato da Edoardo Pesce (stagione 5), \u00e8 il braccio destro e il migliore amico e quasi fratello di Achille Ferro. \u00c8 soprannominato il \"Pianista\" per la sua capacit\u00e0 musicale con il pianoforte. Achille lo incarica di molti omicidi e di cercare Rosy Abate negli ultimi tempi fa un po' di casini e l'ultimo \u00e8 seguire un ragioniere dentro un pastificio abbandonato per far passare un picciotto di Oreste dalla parte di Achille e per rivelare dove \u00e9 mezzanotte e Don Oreste e li viene catturato in una trappola studiata bene, torturato a lungo, viene ucciso da Dante Mezzanotte e Oreste Ferro dopo aver rivelato dove era diretto l'amico fraterno.\nRuggero Spina.\nRuggero Spina, interpretato da Alessandro Rugnone (stagione 5), ex carcerato, \u00e8 l'amante del sindaco di Baia D'Angelo Veronica Colombo e, su suo ordine, organizza il rapimento del figlio di Rosy Abate. Tradito dalla sua donna, viene ucciso da Achille Ferro durante uno scontro mafioso.\nVeronica Colombo.\nVeronica Colombo, interpretata da Valentina Carnelutti (stagioni 5-7), \u00e8 la sorella maggiore del vicequestore della squadra antimafia di Catania Lara Colombo e il sindaco di Baia D'angelo. Apparentemente irreprensibile, \u00e8 in realt\u00e0 in affari con Ruggero Spina, con il quale ha una storia d'amore. Mandante del rapimento del piccolo Leonardino Abate da parte del suo compagno, viene presa di mira da Achille Ferro col quale entra in affari, inizialmente pi\u00f9 per costrizione che per volont\u00e0.\nDopo aver tradito Spina, assiste al suo omicidio e a quello di Leonardino ed \u00e8 costretta a disfarsi del cadavere del bambino. Continua i suoi loschi affari col giovane Ferro e il boss russo Afrikanietz indisturbata. \nPresa di mira da Rosy in cerca di vendetta, in seguito alla morte di Achille, viene arrestata sull'Etna dalla sorella minore e da Calcaterra intervenuti sul posto. \nIn seguito scarcerata per mancanza di prove grazie all'alleanza che ha stretto con Filippo De Silva, entra in affari con l'organizzazione dei servizi deviati, Crisalide, insieme alla famiglia Ragno che coinvolge personalmente. \nDurante un'aggressione, uccide Nicola Ragno che ha scoperto che lei ha rivelato a sua sorella Lara della bomba all'universit\u00e0 e, successivamente, diventa l'amante di Ettore Ragno, inconsapevole della sua responsabilit\u00e0 nell'omicidio del fratello. \nApparentemente muore per via di un'esplosione in un club dove sono riuniti dei mafiosi, ma si scoprir\u00e0 solo successivamente che ha inscenato la sua stessa morte per prendere il posto di Guido Mantia, il capo di Crisalide, insieme al suo nuovo amante, Giovanni Spagnardi. \nViene arrestata di nuovo sulla sua barca, ma, all'inizio della settima stagione, evade con la complicit\u00e0 della famiglia dei Maglio e in collaborazione con il \"Broker\", con l'obiettivo di ritrovare la chiave di Crisalide, rubata a Spagnardi da una persona X mentre era accasciato a terra in seguito al grave ferimento subito da Rosy Abate in un tentato omicidio.\nLiberato Spagnardi, risvegliatosi dal coma, continua la disperata ricerca e, scoperto che la chiave \u00e8 nelle mani del giudice Ada Ferretti, organizza un suo (secondo) rapimento, nel tentativo del quale, in uno scontro con la polizia, muore sua sorella Lara per mano del suo amante.\nAppresa la notizia, organizza un incontro con la stessa Ferretti per ottenere ci\u00f2 che vuole e viene uccisa insieme ai Maglio da De Silva, il quale libera Ada, madre di sua figlia Sara.\nRicompare come cameo, sotto forma di spirito, nell'ultima puntata della prima stagione dello spin-off \"Rosy Abate - La serie\", dove viene svelato come si salv\u00f2 Leo alla Playa. Ha una conversazione di qualche secondo con Rosy sull'altalena dove Achille Ferro spar\u00f3 al bambino.\nRachele Ragno.\nRachele Ragno, interpretata da Francesca Valtorta (stagioni 6-8), \u00e8 la sorella minore di Nicola ed Ettore molto arrogante e anche lei collabora con i fratelli e i cugini. Gestisce come copertura un negozio di abiti da sposa. Ha una relazione clandestina con il cugino Angelino. Quest'ultimo verr\u00e0 ucciso durante una retata dall'ispettore Vito Sciuto. In seguito Rachele intraprender\u00e0 una relazione sessuale con Domenico Calcaterra, infiltratosi nel clan dei Ragno fingendo di aiutarli a espandersi ma col vero scopo di arrivare a Crisalide attraverso loro.\nLatitante, nella settima stagione si affilia al clan dei Corvo intrattenendo una relazione con Gaspare Corvo per poi abbandonandolo moribondo nel corso di una sparatoria con la Duomo venendo salvata da De Silva. Questo per\u00f2 fa ancora il doppio gioco, uccide suo cugino Saro e poi sgozza quasi mortalmente la stessa Rachele prima di fuggire. Nell\u2019ottava stagione, mentre si trova in ospedale viene aggredita da un uomo che tenta di ucciderla ma Rachele ha la meglio, riuscendo a scappare dall\u2019ospedale. In seguito si allea con i Corda perch\u00e9 ha perso tutto ma alla fine della stagione viene uccisa da Settembrini mentre tenta di scappare dal covo.\nEttore Ragno.\nEttore Ragno, interpretato da Fabrizio Nevola (stagione 6), \u00e8 un membro della nuova cosca mafiosa \"la famiglia Ragno\", fratello di Nicola e Rachele. Nel suo tentativo di ascesa mafiosa, si allea con Veronica Colombo che gli prospetta affari con Crisalide. Inconsapevole della morte del fratello Nicola per mano di Veronica, avvia una relazione con la donna, nonostante lo scetticismo di sua sorella Rachele.\nDopo aver saputo del doppiogioco dell'amata, decide di vendicarsi e forma un'organizzazione con Rachele e il loro cugino Saro. \nIn affari anche con Calcaterra, infiltrato tra le file dei mafiosi in cerca di Veronica, viene a sapere da De Silva che Domenico, che ha ormai una storia passionale con sua sorella Rachele, \u00e8 un infiltrato. \nAiutato da De Silva, spara al vicequestore ferendolo gravemente e facendolo cadere in mare. Successivamente, durante un summit con i Pesce e i messicani, organizzato dallo stesso \"stregone\" che gli ha promesso un futuro glorioso, rimane ucciso dalla Duomo durante un'irruzione, nel tentativo di far da scudo a sua sorella Rachele.\nNicola Ragno.\nNicola Ragno, interpretato da Pierluigi Corallo (stagione 6), altro membro della famiglia Ragno, fratello maggiore di Ettore e Rachele che collaborer\u00e0 insieme con i fratelli e i cugini. Gestisce come copertura un banco di frutta. Ha una concezione imprenditoriale e protettiva di controllo del quartiere. Una concezione al tempo stesso antica e moderna. Antica come i vecchi uomini d'onore di una volta. Con un suo codice morale, Nicola a suo modo crede di stare dalla parte del bene. Verr\u00e0 ucciso da Veronica Colombo dopo aver scoperto che ha avvertito la sorella Lara riguardo alla bomba che sarebbe dovuta esplodere all'Universit\u00e0 di Catania.\nSaro Ragno.\nRosario \"Saro\" Ragno, interpretato da Ernesto D'Argenio (stagioni 6-7), \u00e8 uno dei cugini della famiglia Ragno, figlio di Carmela e fratello maggiore di Angelino insieme al quale collabora con i cugini Nicola, Ettore e Rachele. Contro i Ragno si scontrer\u00e0 Don Basile e incomincer\u00e0 una guerra contro Crisalide. Perde il fratello Angelino ucciso dall'ispettore Vito Sciuto durante un conflitto a fuoco con la polizia. Partecipa al summit nel quale perde la vita Ettore e infine viene arrestato dalla Duomo sotto gli occhi della madre.\nNella settima stagione \u00e8 in carcere e, dopo aver saputo del tentativo dei Maglio di uccidere sua madre, si sente in pericolo e decide di collaborare con la giustizia in gran segreto ma una volta giunto in prefettura per la deposizione prende in ostaggio sua madre e fugge aiutato dalla cugina Rachele affiliandosi a Don Alfio Corvo e al ritrovato De Silva. Dopo aver scoperto che quest'ultimo trama alle loro spalle decide di ucciderlo ma viene anticipato dall'ex agente segreto che gli spara per primo uccidendolo.\nAngelino Ragno.\nAngelo \"Angelino\" Ragno, interpretato da Carlo Calderone (stagione 6), \u00e8 il fratello minore di Saro, figlio minore di Carmela. Sua madre non vuole che prende la stessa strada del fratello e dei cugini ma lui pur di farsi accettare dalla famiglia collaborer\u00e0 con loro ma capisce troppo tardi che aveva ragione la madre. Ha una relazione clandestina con la cugina Rachele. Viene ucciso da Vito Sciuto per evitare che sparasse alla collega Francesca Leoni durante una sparatoria.\nCarmela Ragno.\nCarmela Ragno, interpretata da Teresa Saponangelo (stagioni 6-7), \u00e8 la madre di Saro e Angelino e la zia di Ettore, Nicola e Rachele Ragno. Preoccupata per le pessime compagnie dei figli e vedova di mafia, chiede aiuto a un vecchio amico, l'ispettore Vito Sciuto, per gestirli. Tuttavia, contro il volere dei ragazzi, s'innamora del poliziotto e incomincia una relazione con lui. Suo figlio Angelino muore in uno scontro con la polizia, ucciso proprio da Vito in difesa di una collega, mentre Saro finisce in carcere alla fine della sesta stagione. Nella settima stagione, Carmela aiuta il figlio a evadere dal carcere inscenando il proprio rapimento per mano di Saro. Scoperta nella malefatta da Vito, rinnega il suo amore e si unisce a Saro e ai Corvo nella vita da latitanti mafiosi. Dopo la scomparsa e il conseguente ritrovamento del cadavere di suo figlio Saro, ucciso da Filippo De Silva, accetta l'alleanza con Giovanni Spagnardi che le prospetta la vendetta e che, a sua volta, vuole vendicare Veronica Colombo. Fallita la vendetta e morto Spagnardi, viene arrestata dalla Duomo.\nCarmine Spinone.\nCarmine Spinone, interpretato da Adriano Chiaramida (stagione 6), \u00e8 un ex boss mafioso ormai in carcere, luogo in cui ha ricreato una propria gang che detta le leggi all'interno dell'istituto. Si affezioner\u00e0 a Sandro Pietrangeli che, sotto falso nome, si finge galeotto ma che \u00e8 in effetti infiltrato per conto della Duomo per carpire le mosse che lo stesso Don Carmine suggerisce ai Ragno fuori dal carcere. Riuscito a evadere, viene tradito da Rosy Abate che, collaborando con la Duomo, lo fa arrestare nuovamente in cambio della propria immunit\u00e0 di collaboratore. Muore suicida nel carcere.\nSalvo Basile.\nSalvatore \"Salvo\" Basile, interpretato da Luigi Maria Burruano (stagione 6), \u00e8 il successore di Oreste Ferro al vertice della Commissione Regionale e complice di De Silva e di Crisalide. Si uccide insieme alla sorella all'arrivo dei Ragno nel suo covo di Giarre.\nGuido Mantia.\nGuido Mantia, interpretato da Paolo Graziosi (stagione 6), \u00e8 il capo assoluto della cellula segreta denominata Crisalide di cui fa parte anche l'ex agente dei servizi segreti Filippo De Silva. Viene descritto come abile stratega con molte connessioni con i palazzi di potere. Il capo dell'ASI racconta alla Duomo che Mantia, discendente del duca di Catania, \u00e8 stato collaboratore del disciolto SISDE e reclutatore di De Silva; sarebbe morto durante un'operazione in Medio Oriente ma proprio l\u00ec avrebbe gettato le basi di Crisalide. Viene ucciso da Veronica Colombo per poter prendere il comando di Crisalide assieme a Spagnardi.\nGiovanni Spagnardi.\nGiovanni Spagnardi, interpretato da Sergio Romano (stagioni 6-7), \u00e8 un ex agente operativo del SISDE presunto morto in Africa e ora al servizio di Mantia e di Crisalide. \u00c8 l'esecutore materiale dell'esplosione della bomba alla riunione della Commissione dove perdono la vita i Barra e gli Orlando mentre all'oscuro di tutti salva Veronica Colombo con la quale architetta la scalata a Crisalide e intrattiene una relazione. Fa piazzare una serie di bombe a Catania che vengono disinnescate dalla Duomo e da De Silva mentre lui stesso insieme a una complice decide di uccidere Rosy Abate in un convento ma non riesce nel suo intento perch\u00e9 la suora accoltella i due criminali per difesa dopo essere stata quasi strangolata da Spagnardi che finisce in coma. \nNella settima stagione esce dal coma ed evade dall'ospedale grazie all'aiuto della compagna Veronica Colombo e della famiglia Maglio con l'obiettivo di ritrovare la chiave dell'archivio di Crisalide. \u00c8 l'assassino del vicequestore Lara Colombo, a cui spara, nel tentativo di uccidere la PM Ferretti che \u00e8 in possesso della chiave. In seguito quest'ultima, chiamer\u00e0 Veronica e Spagnardi, proponendogli un affare: la chiave dell'archivio di Crisalide in cambio di un milione di euro. Dopo aver ottenuto la chiave, Spagnardi si reca al cimitero di Taormina, dove si trova l'archivio, ma dovr\u00e0 fare i conti con la Duomo, soprattutto con Pietrangeli che intento a vendicare Lara, gli spara prendendolo di striscio; Spagnardi senza vie di fuga si getta in una cascata facendo un volo di 50 metri. Sopravvive e, riorganizzatosi con i suoi uomini, decide di vendicarsi di De Silva, assassino di Veronica, e quindi si allea con Carmela Ragno dato che anche suo figlio Saro \u00e8 stato ucciso dall'ex agente segreto. In aeroporto i due sequestrano Sara, figlia di Ada Ferretti e di De Silva che quindi \u00e8 costretto a uscire allo scoperto, viene sequestrato da Carmela Ragno e portato insieme a Calcaterra da Spagnardi alla fornace. Qui riesce a liberarsi dalle manette, a mettere in salvo la figlia e a gettare Spagnardi nelle fiamme. Questo per\u00f2 si salva ancora una volta, raggiunge e attacca l'ambulanza che sta trasportando De Silva e Calcaterra in ospedale ma rimane ucciso nel parapiglia con i due all'interno della vettura.\nCalogero Maglio.\nCalogero Maglio, interpretato da Maurizio Marchetti (stagione 7), originario di Trapani, \u00e8 il boss alleato di Giovanni Spagnardi e Veronica Colombo per il ritrovamento della chiave di Crisalide. Insieme ai suoi uomini, al nipote e a Veronica Colombo viene ucciso da De Silva che libera Ada Ferretti, giudice rapita dai Maglio proprio perch\u00e9 in possesso della chiave.\nGraziano Maglio.\nGraziano Maglio, interpretato da Gabriele Greco (stagione 7), \u00e8 il nipote di Calogero Maglio ed \u00e8 il braccio operativo del clan. Insieme ai suoi uomini, allo zio e a Veronica Colombo viene ucciso da De Silva che libera Ada Ferretti, giudice rapita dai Maglio perch\u00e9 in possesso della chiave di Crisalide.\nAlfio Corvo.\nAlfio Corvo, interpretato da Pino Caruso (stagione 7), \u00e8 il boss che accoglie Rachele Ragno (fratello minore del boss deceduto Francesco Corvo, marito di Assunta Bertinelli) e che \u00e8 in lotta con i Maglio. Dopo la morte dei Maglio e del figlio Gaspare, insieme a Rachele si allea con De Silva ed entra in affari con il finanziere Saverio Torrisi. Viene arrestato dalla Duomo che ha scoperto il loro rifugio in una fabbrica legata a Torrisi.\nGaspare Corvo.\nGaspare Corvo, interpretato da David Coco (stagione 7), \u00e8 il figlio di Don Alfio e nuovo compagno di Rachele Ragno. Muore nel corso di una sparatoria con la Duomo mentre Rachele lo abbandona al suo destino e riesce a fuggire con De Silva.\nGoffredo Collina.\nGoffredo Collina, interpretato da Massimo Wertm\u00fcller (stagione 7), \u00e8 il suocero di Anna Cantalupo oltre che un suo ex professore universitario. Una volta scoperto che \u00e8 lui il famigerato \"Broker\", nonch\u00e9 mandante dell'omicidio del proprio figlio, la Cantalupo ne blocca la fuga e lo uccide vedendolo estrarre la pistola.\nSaverio Torrisi.\nSaverio Torrisi, interpretato da Fabio Troiano (stagioni 7-8), \u00e8 il socio di Collina che cura gli affari con l'estero. \u00c8 membro del CdA della Little Bank e capo del consorzio per la realizzazione del gasdotto tra Italia e Kazakistan. Dopo la morte dei Maglio e di Collina entra in affari con De Silva, Rachele Ragno e Don Alfio Corvo per portare a termine il \"Progetto Poseidone\". Viene perseguitato dalla Cantalupo a cui anni prima aveva fatto ammazzare il marito. Dopo essere stato rimesso in libert\u00e0 in seguito a un fermo viene di nuovo arrestato e processato in base alla deposizione della giudice Ada Ferretti che aveva aggiustato processi per lui in passato. Torrisi decide cos\u00ec di collaborare con il PM Fabbri partendo dal comitato agricolo. Nell'ottava stagione viene fatto evadere da Antimo Corda per proporgli un'asta per l'uranio, ma salta tutto a causa dell'esplosivo messo da De Silva. Torrisi viene fatto diventare un criminale dalla Ragno, e i due diventano amanti. I due rapiscono la moglie e la figlia del poliziotto sotto copertura ucciso proprio da Torrisi per ricattare l'ispettore Settembrini per fare uno scambio: i 300\u00a0kg di cocaina sequestrata dalla Duomo al clan dei Corda in cambio della donna e la bambina. E, dopo questo Torrisi viene ucciso dalla stessa Rachele perch\u00e9 lei voleva uccidere De Silva per vendicare la sua famiglia.\nUlisse Mazzeo.\nUlisse Mazzeo, conosciuto inizialmente come Giovanni Reitani, interpretato da Ennio Fantastichini (stagione 8), \u00e8 un boss mafioso tornato dall'Africa in Italia dopo 40 anni, di cui 30 passati in galera negli Stati Uniti. Si mette subito all'opera, ordinando la morte del vice questore Tempofosco e di quattro anziani, che in passato erano dei soldati affiliati al clan dei Corda. Gli omicidi da lui ordinati, hanno attirato troppa polizia, bloccando di fatto, gli affari delle altre famiglie. A questo punto, propone ai Marchese l'affare dell'uranio: 100 barre di uranio, le quali saranno vendute tramite un'asta. Si scoprir\u00e0 essere il padre di Filippo De Silva; rimane un mistero se nell'ultima puntata di \"Squadra antimafia - Il ritorno del Boss\" sia stato ucciso dal figlio.\nAdamo Corda.\nAdamo Corda, interpretato da Giacinto Ferro (stagione 8), \u00e8 un anziano boss non vedente, padre di Antimo Corda. Viene ucciso da Ulisse Mazzeo per vendicare la sua famiglia che \u00e8 stata sterminata, molti anni prima, da diversi clan, fra cui il clan Corda.\nAntimo Corda.\nAntimo Corda, interpretato da Paolo Mazzarelli (stagione 8) \u00e8 il figlio di Adamo Corda, colui che ha trovato e poi accolto Rachele nella sua famiglia. Antimo fa evadere Torrisi e gli propone un'asta per l'uranio ma alla fine si scopre che era una trappola pianificata da Ulisse Mazzeo. Per far scappare la donna che ama e Torrisi decide di sacrificare la propria vita in un conflitto a fuoco con la Duomo.\nMilla Milika.\nMilla Milika, interpretato da Majlinda Agaj (stagione 8), \u00e8 una mercenaria e in passato ha partecipato a varie missioni in Kosovo. Per conto di qualcuno rapisce Filippo De Silva che stava indagando sui Marchese e sull'affare dell'uranio. Anche Milla sembra essere molto interessata all'uranio e installa nel corpo di De Silva un dispositivo carico di cianuro. Questo cianuro potrebbe uccidere De Silva, ma Milla ha un codice con cui pu\u00f2 bloccare il cianuro. Questo codice deve essere inserito ogni 24 ore e se non viene inserito il cianuro provocherebbe la morte di De Silva. Con questo Milla minaccia di morte De Silva in cambio d'aiuto nei suoi confronti e in quelli del suo capo, che ancora rimane sconosciuto. In seguito i due decidono di assalire la Duomo per cercare di rapire Tindaro Marchese che potrebbe fornire preziose informazioni sull'uranio. La missione riesce perfettamente e i due poi torturano Tindaro per sapere il luogo in cui il carico di uranio sarebbe arrivato a Catania. All'improvviso per\u00f2 arrivano i Corda ma i due riescono a fuggire. Nel conflitto per\u00f2 Tindaro rimane ucciso. In seguito Milla da 16 ore a De Silva per farsi dire quando il carico arriver\u00e0 al porto. De Silva lo scopre e Milla lo raggiunge al porto. Oltre a loro al porto ci sono i \"Servizi Segreti\", Torrisi e Rachele che stanno facendo l'asta per l'uranio e i Corda che stanno aspettando il carico. Quando il carico arriva, De Silva e Milla incominciano ad attaccare i Corda e ne nasce una sparatoria. Durante il conflitto, per\u00f2, Antimo Corda spara a Milla che rimane ferita. All'arrivo della polizia i due riescono a nascondersi e riescono ad arrivare al carico. Ma nel bancale non c'\u00e8 tracce di uranio. Una volta via dal porto, per\u00f2, la ferita di Milla si aggrava e la donna \u00e8 in fin di vita. De Silva gli chiede disperatamente di dirgli il codice per bloccare il cianuro ma Milla gli dice di non sapere il codice, perch\u00e9 era il suo capo a metterlo. Poi dice che tutti e due sono stati ingannati e lei muore.\nTindaro Marchese.\nTindaro Marchese, interpretato da Giuseppe Lanino (stagione 8), \u00e8 un boss che collabora inizialmente con Saverio Torrisi per la vendita dell\u2019uranio ma viene arrestato anzitempo dalla Duomo. Viene fatto evadere dalla Duomo da Filippo De Silva e portato da quest\u2019ultimo in un posto abbandonato per chiedergli informazioni, ma prima che potesse parlare viene ucciso da Rachele Ragno nel tentativo di uccidere De Silva.\nAltri personaggi.\nNella prima stagione il suo nome \u00e8 \"Paul Morini\"."}
{"id": "2976594", "revid": "300067", "url": "https://it.wikipedia.org/wiki?curid=2976594", "title": "Bakersfield Jam 2008-2009", "text": "La stagione 2008-09 dei Bakersfield Jam fu la 3\u00aa nella NBA D-League per la franchigia.\nI Bakersfield Jam arrivarono terzi nella \"Western Division\" con un record di 26-24. Nei play-off persero il primo turno con gli Utah Flash (0-1)."}
{"id": "2976595", "revid": "1305772", "url": "https://it.wikipedia.org/wiki?curid=2976595", "title": "Ottavio Scotti", "text": ""}
{"id": "2976596", "revid": "729019", "url": "https://it.wikipedia.org/wiki?curid=2976596", "title": "Red &amp; Blu Rugby", "text": "Il Red &amp; Blu Rugby \u00e8 un club di rugby a 15 femminile della provincia di Roma, con sede a Colleferro.\nNato nel 2007 per rappresentare la provincia di Roma, milita nel Femminile \u00c9lite, massimo campionato rugbistico femminile nazionale; il suo terreno di gioco abituale \u00e8 lo stadio Maurizio Natali di Colleferro, ma talora disputa incontri in altri centri della provincia, come per esempio Civitavecchia.\nDall'anno del suo esordio in campionato la squadra \u00e8 sempre riuscita a raggiungere la semifinale per il titolo."}
{"id": "2976597", "revid": "239447", "url": "https://it.wikipedia.org/wiki?curid=2976597", "title": "\u00d6sterreichische Fu\u00dfball-Bundesliga", "text": ""}
{"id": "2976602", "revid": "339392", "url": "https://it.wikipedia.org/wiki?curid=2976602", "title": "Marzo pazzarello guarda il sole e prendi l'ombrello", "text": ""}
{"id": "2976603", "revid": "462217", "url": "https://it.wikipedia.org/wiki?curid=2976603", "title": "Marzo pazzarello, guarda il sole e prendi l'ombrello", "text": ""}
{"id": "2976613", "revid": "309289", "url": "https://it.wikipedia.org/wiki?curid=2976613", "title": "Boganida", "text": "La Boganida () \u00e8 un fiume della Russia siberiana settentrionale (Territorio di Krasnojarsk), affluente di sinistra della Cheta (bacino idrografico della Chatanga).\nNasce dalla confluenza dei due rami sorgentizi Kegerdi e Chopsokkon, che hanno le loro sorgenti nel lago Labaz; scorre attraverso la tundra del bassopiano della Siberia settentrionale, mantenendo direzione mediamente sudoccidentale. I principali affluenti sono Rassocha e Ni\u017enij Ladannach, provenienti dalla destra idrografica.\nIl fiume scorre in una zona pressoch\u00e9 disabitata e non incontra alcun centro urbano in tutto il suo corso; \u00e8 gelato per lunghissimi periodi ogni anno, mediamente per circa otto mesi."}
{"id": "2976614", "revid": "80339", "url": "https://it.wikipedia.org/wiki?curid=2976614", "title": "Kegerdi", "text": ""}
{"id": "2976615", "revid": "80339", "url": "https://it.wikipedia.org/wiki?curid=2976615", "title": "Khopsokkon", "text": ""}
{"id": "2976616", "revid": "80339", "url": "https://it.wikipedia.org/wiki?curid=2976616", "title": "Chopsokkon", "text": ""}
{"id": "2976617", "revid": "80339", "url": "https://it.wikipedia.org/wiki?curid=2976617", "title": "Hopsokkon", "text": ""}
{"id": "2976618", "revid": "123851998", "url": "https://it.wikipedia.org/wiki?curid=2976618", "title": "J\u00f8rgen Juve", "text": "\u00c8 il capocannoniere di tutti i tempi della Nazionale norvegese con 33 reti in 45 partite internazionali, di cui 22 giocate come centravanti; il resto del tempo \u00e8 stato alternato tra il ruolo di terzino destro e centrocampista.\nCarriera.\nHa iniziato la carriera nella sua citt\u00e0 natale nel club Ur\u00e6dd, prima di trasferirsi nella capitale nel 1927, dove si un\u00ec al Lyn. Ha fatto il suo debutto internazionale come terzino destro contro la Finlandia nel 1928. Nel suo quarto incontro internazionale venne schierato come centravanti segnando una tripletta. Ripet\u00e9 la prestazione nel successivo incontro internazionale, e da allora si afferm\u00f2 come prima scelta tra gli attaccanti. Nelle sue prime otto partite segn\u00f2 19 gol; in occasione del suo venticinquesimo incontro internazionale ricevette un orologio d'oro.\nPartecip\u00f2 anche ai Giochi olimpici di Berlino nel 1936, capitanando la squadra alla medaglia di bronzo.\nSi ritir\u00f2 dal calcio nel 1938, e per un lungo periodo allen\u00f2 a nord il Bod\u00f8/Glimt dal 1939 al 1948. Nel 1948, fu l'allenatore del Molde per qualche settimana. In seguito divenne un giornalista e scrisse tre libri sul gioco del calcio."}
{"id": "2976627", "revid": "228587", "url": "https://it.wikipedia.org/wiki?curid=2976627", "title": "Generatore (informatica)", "text": "In informatica, un generatore \u00e8 una speciale routine che pu\u00f2 essere usata per il controllo del comportamento di un'iterazione in un loop.\nUn generatore \u00e8 molto simile a una funzione che restituisce un vettore, nel quale un generatore ha i parametri, che possono essere chiamati, e genera una sequenza di valori.\nInvece di costruire un vettore contenente tutti i valori e restituirli in una volta, un generatore fornisce i valori uno alla volta, il che richiede meno memoria e permette cos\u00ec al chiamante di iniziare a elaborare i primi valori immediatamente.\nIn breve, un generatore assomiglia a una funzione ma si comporta come un iteratore.\nI generatori possono essere implementati in costrutti di controllo di flusso pi\u00f9 espressivi, come continuazione di oggetti di prima classe (first class object) o come co-funzioni.\nI generatori appaiono per la prima volta nel 1975 nel CLU; ora sono disponibili in Python, C#, JavaScript, Ruby e altri linguaggi. In CLU e C#, i generatori vengono chiamati iteratori e in Ruby enumeratori.\nPython.\nUn esempio di generatore in Python:\ndef countfrom(n):\n while True:\n yield n\n n += 1\nfor i in countfrom(10):\n if i &lt;= 20:\n print(i)\n else:\n break\ndef primes(to):\n yield 2 # 1\u00b0 numero primo, ed unico ad essere pari\n n = 3\n p = []\n while n &lt;= to or to &lt; 2:\n sqr_n = int(n**0.5)\n if not any(n%f == 0 for f in p if f &lt;= sqr_n): # funziona in Python 2.5+ o con il pacchetto NumPy che introduce any()\n yield n\n p.append(n)\n n += 2 # Esamino solo i numeri dispari\n raise StopIteration\nRuby.\nRuby supporta i generatori (a partire dalla versione 1.9) sotto forma di classe Enumeratore.\nchars = Enumerator.new(['A', 'B', 'C', 'Z'])\ncount = Enumerator.new do|yielder|\n i=0\nend"}
{"id": "2976628", "revid": "287204", "url": "https://it.wikipedia.org/wiki?curid=2976628", "title": "Jorgen Juve", "text": ""}
{"id": "2976629", "revid": "287204", "url": "https://it.wikipedia.org/wiki?curid=2976629", "title": "FIFA 11", "text": "FIFA 11 \u00e8 un videogioco di calcio sviluppato e pubblicato da Electronic Arts, distribuito a partire dal 28 settembre 2010 in America del Nord, dal 30 settembre 2010 in Australasia e dal 1\u00ba ottobre 2010 in Europa. Il gioco \u00e8 disponibile per PlayStation 2, PlayStation 3, Xbox 360, Wii, PC, Nintendo DS, PlayStation Portable, iPhone e iPad. \u00c8 il 18\u00ba titolo della serie FIFA: lo slogan \u00e8 \"We are 11\". La demo \u00e8 stata disponibile per PlayStation 3, Xbox 360 e PC dal 15 settembre 2010..\nCopertine.\nIn ogni edizione \u00e8 presente Kak\u00e1 affiancato da:\nEccetto:\nSviluppo.\nIl presidente di EA Canada, Peter Moore, ha affermato che per migliorare ancora dopo FIFA 10 sono all'esame i suggerimenti provenienti dalla community dei giocatori e si sta facendo un esame autocritico su quello che pu\u00f2 essere migliorato e quindi offrire ogni anno un titolo pi\u00f9 esaltante e dettagliato. Un altro obiettivo del team \u00e8 migliorare la \"modalit\u00e0 allenatore\" di cui alcuni utenti si sono lamentati dicendo che \u00e8 approssimativa e poco approfondita. EA Canada, quindi si sta concentrando molto sul miglioramento del comparto grafico, gi\u00e0 di grande impatto sul capitolo precedente. Simon Humber, uno dei producer del titolo ha affermato inoltre che ci potrebbe essere una penalit\u00e0 di classifica per chi dovesse uscire da una partita online in corso di svolgimento, soprattutto se con l'avversario in vantaggio, ma certamente si terr\u00e0 conto delle disconnessioni causate dalla linea internet. Il 9 maggio 2010 Electronic Arts conferma che la 18\u00aa edizione del famoso videogioco calcistico FIFA verr\u00e0 presentata al prossimo E3 di Los Angeles\nNuove caratteristiche.\nPer la prima volta la versione PC \u00e8 identica alle versioni PS3 e Xbox 360, quindi next-gen. (sebbene sia basato sull'engine del precedente FIFA 10, quindi non del tutto uguale alle controparti console). C'\u00e8 un sistema nuovo di passaggi, chiamato Pro Passing, in cui la pressione del tasto influisce sulla precisione del passaggio anche con le assistenze. \u00c8 possibile importare cori ed inni personalizzati e canzoni salvate sull'hard disk. Le modalit\u00e0 allenatore e professionista sono state unite, creando la nuova modalit\u00e0 carriera, in cui si pu\u00f2 scegliere di essere un allenatore, giocatore o giocatore-allenatore per quindici stagioni. In questa modalit\u00e0 sono stati rivisti i trasferimenti e la gestione dei contratti rispetto alla modalit\u00e0 allenatore di FIFA 10.\n\u00c8 possibile anche controllare i portieri in tutte le modalit\u00e0 di gioco, tra cui una chiamata 11 contro 11 online e nella modalit\u00e0 professionista. \u00c8 stato reinserito il fallo di mano, che potr\u00e0 essere disattivato sempre o solo in area di rigore. Sono state aggiunte nuove esultanze e migliorate quelle gi\u00e0 esistenti con la possibilit\u00e0 di festeggiare con pi\u00f9 giocatori oppure di creare un'esultanza predefinita per uno specifico calciatore. I portieri sono stati migliorati, eliminando i difetti presenti nel precedente episodio del videogioco. Per la prima volta, i replay e gli highlights possono essere salvati anche sul disco rigido. C'\u00e8 infine una caratteristica chiamata Personality+, in cui le abilit\u00e0 reali di ogni giocatore sono incluse nel gioco.\nLa squadra dell'Atalanta \u00e8 denominata \"Bergamasca\".\nIn FIFA 2011, a differenza di ci\u00f2 che accadeva in FIFA 2005, manca il calciomercato nella modalit\u00e0 stagione: esiste la voce trasferimenti ma solo nel men\u00f9 iniziale; nel momento che vengono trasferiti dei calciatori, essi non potranno piu essere cambiati durante la stagione salvata (come accadeva invece in Fifa 2005, dove ad agosto e gennaio c'era la possibilit\u00e0 di concludere delle trattative).\nPatch.\nPer le versioni PlayStation 3, Xbox 360 e PC sono disponibili vari aggiornamenti del gioco:\nFIFA 11 Ultimate Team.\nDal 3 novembre 2010 \u00e8 disponibile su PlayStation Network e Xbox Live la nuova edizione dell'espansione Ultimate Team. Al contrario dei precedenti anni, quest'anno il DLC \u00e8 completamente gratuito. Anche se si trova anche nelle versioni di Nintendo DS, viene rinominato il nome in \"Ultimate Team 11\".\nCommento.\nAnche quest'anno, come per i precedenti 4 capitoli della serie, i commenti delle partite in italiano sono stati affidati ai telecronisti di Sky, Fabio Caressa e Giuseppe Bergomi. Come sempre, nelle versioni per Nintendo DS, la telecronaca \u00e8 inglese, ma a differenza delle altre versioni il commento pu\u00f2 essere anche in lingua tedesca.\nCampionati.\nFIFA 11 include 31 campionati, e per la prima volta il campionato russo \u00e8 stato inserito in tutte le versioni del gioco tranne per Nintendo DS, mentre in FIFA 10 era disponibile solo per PlayStation 2, PlayStation Portable e PC.\nNazionali.\nFIFA 11 ha 53 nazionali, 2 in meno di FIFA 10 (Paraguay e Ucraina).\nStadi.\nStadi ufficiali.\nFIFA 11 presenta 23 stadi ufficiali, uno in pi\u00f9 di FIFA 10 (il Santiago Bernab\u00e9u), ma ben 18 in meno rispetto al videogioco dell'anno precedente.\nSuccesso.\nUna settimana dopo l'uscita ufficiale in Europa, EA ha dichiarato di aver venduto 2,6 milioni di copie, superando i precedenti record dei giochi sportivi. Il primo giorno, inoltre, sono state giocate 11,3 milioni di partite online. A novembre 2010 il gioco ha venduto 8 milioni di copie.\nAccoglienza.\nFIFA 11 \u00e8 stato accolto positivamente con voto 9.5 su 10 da parte di IGN UK e 10/10 da Official PlayStation Magazine (UK), il primo gioco della serie a cui viene assegnato il punteggio pieno. Eurogamer lo ha valutato con 8/10 riassumendo: \"Al suo meglio FIFA 11 \u00e8 enormemente divertente e dotato di un motore brillante, ma nella sua battaglia per essere pi\u00f9 vario e realistico ha perso parte del suo slancio, e fuori dal campo il ritorno sta iniziando a diminuire\".\nLa rivista \"Play Generation\" lo classific\u00f2 come il terzo migliore titolo di sport e terzo migliore online del 2010."}
{"id": "2976630", "revid": "599013", "url": "https://it.wikipedia.org/wiki?curid=2976630", "title": "Jersey Western Railway", "text": "La Jersey Western Railway (o anche Jersey Railway) \u00e8 stata una linea ferroviaria dell'Isola di Jersey che ha collegato Saint Helier a Saint Aubin e a Corbi\u00e8re, fra il 1870 e il 1936. Durante la seconda guerra mondiale fu ricostruita dall'occupante tedesco per poi essere nuovamente abbandonata. Attualmente (2010) il sedime \u00e8 stato reimpiegato nel \"Railway Walk\".\nStoria.\nDopo diverse proposte cadute nel nulla, nel 1860 fu rilasciato il permesso di costruire una strada ferrata nel Bailato di Jersey, fra Saint Helier e Saint Aubin. Nel 1869 fu istituita la compagnia che avrebbe esercito la linea, la quale fu inaugurata il 25 ottobre dell'anno successivo.\nNel 1884 fu completata e aperta all'esercizio la prosecuzione tra Saint Aubin e Corbiere, nota anche come sezione \"La Moye\". La nuova linea fu costruita adottando uno scartamento ridotto da 1067 mm diverso da quello in uso per la precedente, il quale era di tipo \"ordinario\" da 1435\u00a0mm. Fu quindi necessario svolgere ulteriori lavori per poter permettere un esercizio unitario, impiegando lo scartamento ridotto per il resto della linea e solo l'anno seguente vi furono le prime corse di convogli che circolavano su tutta la ferrovia senza effettuare trasbordi.\nNegli anni venti del XX secolo, la ferrovia, come la sua consorella \"Jersey Eastern Railway\", entr\u00f2 in crisi a seguito dell'arrivo sull'isola degli automezzi privati. Nel 1923 fu istituita la Jersey Motor Transport Company che avvi\u00f2 un servizio di trasporto pubblico su gomma per tutta l'isola.\nNel 1936 si verific\u00f2 l'incendio della stazione di Saint Aubin che distrusse l'edificio e parte del materiale rotabile. L'evento contribu\u00ec a rendere inevitabile la chiusura della linea: il 30 settembre circolarono gli ultimi treni.\nLa linea fu ricostruita dall'esercito occupante tedesco durante la seconda guerra mondiale e abbandonata al termine del conflitto.\nAttualmente (2010) il capolinea di Saint Helier \u00e8 stato convertito nell'Ufficio del Turismo di Jersey, mentre quello di Saint Aubin \u00e8 diventato sede della parrocchia di Saint Br\u00e9lade.\nCaratteristiche.\nLa linea era una ferrovia a binario semplice.\nFino al 1884 lo scartamento adottato fu quello ordinario da 1435 mm. La sezione \"La Moye\" fu costruita invece a scartamento ridotto da 1067\u00a0mm (scartamento del Capo) e la parte originaria fu quindi riconvertita a questa specifica nel 1885.\nLa trazione fu a vapore. A partire dal 1922 per lo svolgimento del servizio passeggeri furono impiegate anche delle automotrici."}
{"id": "2976633", "revid": "729019", "url": "https://it.wikipedia.org/wiki?curid=2976633", "title": "Sara Pettinelli", "text": "Biografia.\nNata e cresciuta a Roma, ha da sempre giocato a rugby.\nDopo avere militato a lungo nel Rugby Roma, allo scioglimento della sezione femminile di quest'ultimo fece seguito l'ingaggio nella neonata formazione delle Red &amp; Blu, squadra femminile di Colleferro che rappresenta la provincia di Roma; da pochi mesi Sara Pettinelli aveva esordito in Nazionale maggiore, a Biella contro la nel Sei Nazioni 2007; in azzurro ha preso parte, a tutto il 2010, a tutte le edizioni di tale torneo.\nCon il club laziale \u00e8 inoltre giunta in tre occasioni consecutive alla semifinale nazionale per il titolo.\nIl 29 maggio 2010 Sara Pettinelli \u00e8 divenuta la prima donna a rivestire l'incarico di Consigliere Federale presso la FIR; \u00e8 subentrata a Carlo Checchinato, dimessosi dall'incarico per assunzione di altra carica dirigenziale in seno alla Federazione."}
{"id": "2976634", "revid": "1543377", "url": "https://it.wikipedia.org/wiki?curid=2976634", "title": "GQM", "text": "GQM, sigla dell'inglese \"goal, question, metric\" (\"obiettivo, domanda, metrica\"), \u00e8 un approccio di metrica del software che \u00e8 stato promosso da Victor Basili.\nIl GQM definisce un modello di misura su tre livelli:\nDi solito il modello GQM viene descritto come un processo a sei fasi dove le prime tre riguardano quali obiettivi fissare per identificare le giuste metriche, mentre le altre tre fasi riguardano i dati ottenuti e il rendere effettivi i risultati delle misure per prendere decisioni."}
{"id": "2976636", "revid": "76963", "url": "https://it.wikipedia.org/wiki?curid=2976636", "title": "Kenji Yamamoto (compositore 1958)", "text": "Appartenente alla societ\u00e0 \"Office Two-One (OTO)\", si \u00e8 reso noto in tutto il mondo noto per aver composto musica per molti titoli di diversi videogiochi di \"Dragon Ball\". Ultimamente si \u00e8 dedicato anche agli anime, componendo la colonna sonora di Dragon Ball Kai.\nNon va confuso con l'omonimo compositore nato nel 1964, autore di colonne sonore per videogiochi distribuiti da Nintendo.\nCarriera.\nYamamoto utilizza principalmente batteria soft in stile New Age o rock, pianoforte in alcuni casi, raramente canto espresso, e soprattutto la chitarra elettrica supportata da sintetizzatori, essendo considerato assieme ai suoi due chitarristi: Shinsuke Yamamoto e Nozomi Furukawa che fanno parte della Tokyo Session che si occupa delle colonne sonore per i videogiochi di \"Dragon Ball\", un artista di rock sperimentale con contaminazioni jazz, progressive e power metal. Inoltre egli collabora costantemente con Steve Lukather e Mike Porcaro per gli album che sono colonne sonore dei videogiochi di \"Dragon Ball\".\nNel 2010, stando ai trailer mandati su YouTube riguardanti \"\", il compositore si \u00e8 avvicinato a sonorit\u00e0 pi\u00f9 orientate con la chitarra elettrica, essendo autore di molti assoli.\nControversie.\nIl 9 marzo 2011 la Toei Animation ha pubblicamente riconosciuto che un certo numero delle tracce di Yamamoto utilizzate sia in \"Dragon Ball Kai\" che in vari videogiochi dello stesso \"franchise\", violano il copyright di terze parti non identificate. Come conseguenza del plagio, Toei ha sollevato Yamamoto dall'incarico ed ha sostituito le sue composizioni con le opere della serie originale composte da Shunsuke Kikuchi.\nDiscografia.\nQui di seguito \u00e8 elencata la discografia dove Kenji Yamamoto ha lavorato come compositore, o in alcuni casi solo come arrangiatore.\n1988\n1991\n1993\n1994\n1995\n1996\n1997\n1998\n1999\n2000\n2001\n2002\n2005\n2006\n2007\n2008\n2009\n2010"}
{"id": "2976637", "revid": "392652", "url": "https://it.wikipedia.org/wiki?curid=2976637", "title": "Fossae di Tritone", "text": "Segue una lista dell fossae presenti sulla superficie di Tritone. La nomenclatura di Tritone \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe fossae di Tritone portano i nomi di divinit\u00e0 marine di varie culture e luoghi legati all'acqua, quali fontane, isole, geyser.\nTritone \u00e8 stato finora raggiunto unicamente dalla sonda Voyager II. I dati raccolti durante il fly-by non sono stati sufficienti a determinare con precisione le dimensioni delle caratteristiche superficiali, per cui l'IAU censisce solamente le coordinate in attesa che ulteriori missioni forniscano dati pi\u00f9 precisi."}
{"id": "2976646", "revid": "22643", "url": "https://it.wikipedia.org/wiki?curid=2976646", "title": "Baryton", "text": ""}
{"id": "2976649", "revid": "86599", "url": "https://it.wikipedia.org/wiki?curid=2976649", "title": "P/2010 H2 Vales", "text": "La cometa P/2010 H2 Vales \u00e8 una cometa periodica scoperta dallo studente d'astronomia Jan Vales all'Osservatorio di Montenero d'Idria, in Slovenia (codice internazionale 106), nel corso del programma di ricerca \"Pika\".\nStoria della scoperta.\nNella notte del 15-16 aprile 2010, su immagini prese da Jan Vales, nel quadro del programma di ricerca astronomica Pika, veniva scoperto un oggetto relativamente luminoso di +12,5 magnitudine; questo oggetto non corrispondeva a nessun oggetto conosciuto e la sua alta luminosit\u00e0 rendeva molto improbabile la possibilit\u00e0 che fosse sfuggito ai programmi di ricerca professionali: l'oggetto veniva inserito nell'elenco degli oggetti da confermare dell'apposita pagina Internet del CBAT, l'ente che riceve a livello mondiale le segnalazioni delle scoperte astronomiche e i dati relativi alle osservazioni effettuate dagli astronomi professionisti e dilettanti.\nIntanto contatti diretti avvenivano tra molti astrofili per confermare la scoperta, oggi relativamente rara, fatta da un astronomo non professionista: veniva avanzata l'ipotesi, poi rivelatasi esatta, che l'oggetto fosse una cometa sconosciuta colta nella fase iniziale della formazione di una chioma temporanea dovuta all'esplosione di una sacca di gas, come accaduto nell'ottobre 2007 alla cometa 17P/Holmes o alla collisione con un altro corpo celeste, come avvenuto appena tre mesi prima alla cometa 354P/LINEAR.\nLe verifiche effettuate nelle ore successive hanno dimostrato che l'area del cielo ove si doveva trovare l'oggetto era stata effettivamente ripresa da due programmi di ricerca professionali: nelle immagini riprese dal primo programma, circa 15 ore prima della scoperta, non vi era alcuna traccia di un oggetto con tale luminosit\u00e0 o anche molto inferiore; la prima immagine ripresa dal secondo programma, non mostrava l'oggetto mentre in una successiva immagine l'oggetto era visibile, ma con una luminosit\u00e0 inferiore a quella della scoperta: queste immagini hanno permesso di circoscrivere l'inizio del fenomeno in un intervallo non superiore alle 10 ore. Nel frattempo le immagini riprese in varie parti del mondo mostravano una lieve ma significativa traccia di una chioma attorno all'oggetto, che si rivelava cos\u00ec di natura cometaria.\nInfine dopo quasi 44 ore usciva la circolare con l'annuncio ufficiale della scoperta che mostrava una sorpresa: la cometa appartiene alla famiglia di comete quasi-Hilda ."}
{"id": "2976653", "revid": "125162648", "url": "https://it.wikipedia.org/wiki?curid=2976653", "title": "Giuseppe Rogoli", "text": "Membro di alto grado della 'Ndrangheta, affiliato ai Bellocco, \u00e8 considerato uno dei fondatori della Sacra corona unita.\nAttivit\u00e0 criminale.\nGi\u00e0 affiliato alla Nuova Camorra Pugliese (e condannato perci\u00f2 a 7 anni dal Tribunale di Bari), Rogoli decise di opporsi all'espansione della camorra di Cutolo in Puglia, e cos\u00ec, affiliatosi alla 'Ndrangheta (dove il capobastone della 'ndrina di Rosarno Umberto Bellocco gli confer\u00ec la dote di santista), la notte di Natale del 1983, insieme a Mario Papilia ed a Vincenzo Stranieri, mentre era detenuto del carcere di Trani, col permesso di Bellocco e di Carmine Alvaro, fond\u00f2 la Sacra Corona Unita.\nRogoli sta scontando tre condanne all'ergastolo nel carcere di Viterbo.\nNote.\nlink assente 404"}
{"id": "2976657", "revid": "205250", "url": "https://it.wikipedia.org/wiki?curid=2976657", "title": "Giulio Campanati", "text": "Carriera arbitrale.\nPrese la tessera nel 1940.\nAppartenente alla Sezione AIA di Milano, debutt\u00f2 in Serie A gi\u00e0 nel 1952, totalizzando complessivamente 166 presenze nella massima serie fino al 1966 (l'ultima sua partita fu Fiorentina-Juventus 0-1 del 27 marzo 1966), quando decise, a sorpresa, di abbandonare l'attivit\u00e0 con vari anni di anticipo rispetto alla scadenza naturale, per dedicarsi alla carriera dirigenziale.\nDirettore di gara di primo piano negli anni cinquanta e sessanta, nel suo palmar\u00e8s figurano la conquista del \"Premio Giovanni Mauro\" (massimo riconoscimento arbitrale) nel 1960 e la direzione della finale di Coppa Italia del 1964 (compresa la sfida-ripetizione) - .\nAll'estero, dopo aver ottenuto il badge FIFA nel 1956, diresse la finale di ritorno di Coppa delle Fiere nel 1962 (Barcellona-Valencia), due semifinali in Coppa delle Coppe (nel 1964 e nel 1966) e venne selezionato come arbitro per il torneo calcistico dell'Olimpiade di Roma nel 1960, dove diresse Danimarca-Tunisia 3-1, giocata a L'Aquila.\nRiposa al cimitero Monumentale di Milano; il Comune di Milano inoltre ha iscritto il suo nome tra i cittadini illustri e benemeriti al Famedio dello stesso Monumentale.\nCarriera dirigenziale.\nTerminata la carriera arbitrale, si fa apprezzare sin dall'inizio come dirigente a livello nazionale e internazionale. Dietro la scrivania gli impegni si susseguirono numerosi: componente della Commissione Arbitrale della FIFA dal 1968 al 1992, e contemporaneamente anche della Commissione UEFA, fu designatore dei direttori di gara di serie A dal 1968 al 1972 (e poi commissario della stessa CAN nella stagione 1980-1981), e soprattutto Presidente dell'Associazione Italiana Arbitri per diciotto anni, dal 1972 al 1990. Verr\u00e0 in seguito ricordato nel mondo del calcio come il \"Presidentissimo\", per essere stato alla guida dell'Associazione Italiana Arbitri pi\u00f9 a lungo. Nel 2000 ottiene l'Ordine di Merito UEFA e, fino al 2011, anno in cui \u00e8 venuto a mancare, \u00e8 stato Dirigente Benemerito della FIGC.\nCarriera imprenditoriale.\nNella sua vita lavorativa iniziata nel primo dopoguerra, ha svolto un'importante attivit\u00e0 fondando e guidando un'impresa artigiana di mosaici che, tra gli anni '60 e '70, \u00e8 arrivata ad avere ben 150 dipendenti. Il lavoro pi\u00f9 significativo realizzato a Milano \u00e8 stato il completo rifacimento della pavimentazione di mosaici nella Galleria Vittorio Emanuele II negli anni 1966-1967. Altri lavori importanti hanno impegnato Giulio e la sua azienda nelle facciate e nelle pavimentazioni dell'edificio de La Rinascente in Piazza del Duomo (Milano) e nelle facciate in pietra al Centro Svizzero di Piazza Cavour, con i pavimenti in mosaico degli ingressi e delle sale conferenze realizzati su disegni di Aligi Sassu. Dagli anni ottanta in poi l'impegno maggiore \u00e8 stato nel campo edilizio e immobiliare con importanti interventi. Giulio Campanati ha visto riconosciuti i suoi meriti come imprenditore con l'onorificenza di Cavaliere dell'Ordine al merito del lavoro dalla Presidenza della Repubblica nel giugno 1958, e successivamente come Commendatore dal giugno 1971, nonch\u00e9 con il conferimento di una \"Ape d'oro\" per le Benemerenze nell'attivit\u00e0 imprenditoriale di mosaicista su decreto del Capo dello Stato nel febbraio 1969."}
{"id": "2976662", "revid": "1573940", "url": "https://it.wikipedia.org/wiki?curid=2976662", "title": "Anodonthyla vallani", "text": "Anodonthyla vallani \u00e8 una rana della famiglia Microhylidae, endemica del Madagascar.\nDescrizione.\n\u00c8 una rana di piccola taglia (il maschio \u00e8 lungo in media 23-24\u00a0mm) la cui appartenenza al genere \"Anodonthyla\" \u00e8 suffragata dalla presenza nei maschi di un prepollex, un dito rudimentale addizionale posto sul versante preassiale del pollice, che in questa specie \u00e8 quasi interamente fuso con il primo dito. Il terzo dito \u00e8 nettamente pi\u00f9 lungo del quarto.\nLa pelle del dorso \u00e8 finemente tubercolata e di colore brunastro, con striature pi\u00f9 scure. Presenta un evidente sacco vocale nerastro (carattere condiviso con altre specie come \"A. nigrigularis\" e \"A. theoi\").\nDistribuzione e habitat.\n\"A. vallani\" \u00e8 presente esclusivamente all'interno della Riserva speciale di Ambohitantely, nel Madagascar centrale (regione di Analamanga).\nBiologia.\n\u00c8 una specie arboricola.\nIl maschio emette il suo canto dopo il calare del sole. Comparato a quello delle altre specie di \"Anodonthyla\", il canto di \"A. vallani\" \u00e8 caratterizzato dalla relativamente lunga durata delle note e da una bassa frequenza di ripetizione, caratteri condivisi con \"A.\u00a0theoi\", da cui la differenzia una minore frequenza spettrale. Ogni nota dura 154-236\u00a0ms, con una netta diminuzione progressiva di intensit\u00e0, e viene ripetuta ad intervalli di 705-1016\u00a0ms.\nConservazione.\nPer la ristrettezza del suo areale, sottoposto a una crescente pressione antropica, \"A.\u00a0vallani\" \u00e8 classificata dalla \"IUCN Red List\" come specie in pericolo critico di estinzione (\"Critically Endangered\")."}
{"id": "2976666", "revid": "405275", "url": "https://it.wikipedia.org/wiki?curid=2976666", "title": "Saga di Cell", "text": ""}
{"id": "2976668", "revid": "405275", "url": "https://it.wikipedia.org/wiki?curid=2976668", "title": "Saga di Bu", "text": ""}
{"id": "2976670", "revid": "339392", "url": "https://it.wikipedia.org/wiki?curid=2976670", "title": "Piazza Leopoldo", "text": ""}
{"id": "2976671", "revid": "339392", "url": "https://it.wikipedia.org/wiki?curid=2976671", "title": "Pianeta Metamor", "text": ""}
{"id": "2976672", "revid": "339392", "url": "https://it.wikipedia.org/wiki?curid=2976672", "title": "Metamor", "text": ""}
{"id": "2976674", "revid": "729019", "url": "https://it.wikipedia.org/wiki?curid=2976674", "title": "G\u00fcnther Freiherr von Maltzahn", "text": "Biografia.\nApparteneva ad una famiglia aristocratica di tradizioni militari della Pomerania e suo padre cadde come capitano di un reggimento di cavalleria durante la Battaglia di Verdun e il giovane Gunther fu educato ed ebbe una giovinezza di tutto rispetto nei confronti del militarismo, patriottismo e fedelt\u00e0 alla monarchia esiliata.\nDopo aver studiato all'Universit\u00e0 di Rostock storia dell'arte, fu attratto dal nascente movimento militarista di Paul von Hindenburg e poi dello stesso Adolf Hitler, e dopo aver frequentato il corso ufficiali all'Accademia Militare di Havel, divenne ufficiale della Luftwaffe. Comp\u00ec alcuni voli sull'Oceano Atlantico e sui cieli della Patagonia per puro divertimento, ma poi si mise in societ\u00e0 con una Societ\u00e0 geografica dalla quale fu assunto per disegnare dall'aereo la cartina di alcune zone del mondo poco conosciute, tra le quali le coste africane e le isole dell'oceano Pacifico.\nDurante la seconda guerra mondiale, partecip\u00f2 alla Campagna di Polonia e promosso capitano fu comandante della Jasta 68 e partecip\u00f2 coraggiosamente alla Campagna di Francia e alla Battaglia d'Inghilterra. A G\u00fcnther von Maltzahn sono state riconosciute 68 vittorie aeree, conseguite tra il 1940 e il 1942.\nEbbe da allora una rapida carriera, guidando la sua unit\u00e0 durante l'Operazione Barbarossa e fu capo della Luftwaffe in Africa e all'inizio del 1944 fu catturato dagli inglesi e pass\u00f2 il resto della guerra in un campo di prigionia inglese in Sudan. Liberato nel 1945, si dedic\u00f2 attivamente alla cartografia delle terre del Mar Glaciale Artico. Mor\u00ec nel 1953 a soli 43 anni a causa di un incidente automobilistico."}
{"id": "2976675", "revid": "100454235", "url": "https://it.wikipedia.org/wiki?curid=2976675", "title": "Ottavio Scotti (architetto)", "text": "Biografia.\nFiglio di Alvise, proveniva da una nobile e ricca famiglia trevigiana. Dei suoi fratelli si ricordano Antonio, Vittore e Arrigo, i primi due ecclesiastici e letterati, l'altro antiquario e numismatico.\nAllievo di Pietro Simoni, si form\u00f2 abbastanza tardivamente. Nel 1726 ultim\u00f2 l'opera \"Studio d'Architettura\" che raccoglie un centinaio di tavole da lui disegnate.\nA Treviso ha realizzato il palazzo di famiglia, la locanda dell'Imperatore (attuale palazzo Giacomelli), alcune parti del seminario vescovile, le chiese di Santo Stefano e di Santa Croce; present\u00f2 anche due progetti - mai realizzati - per la ricostruzione della cattedrale di San Pietro Apostolo.\nNell'alta Marca ricostru\u00ec la cattedrale di Ceneda e ampli\u00f2 il Castelbrando di Cison; suo anche l'attuale municipio di Conegliano.\nOper\u00f2 anche al di fuori del Trevigiano: gli si devono la scalinata del monastero di San Felice a Vicenza e la chiesa del convento delle Carmelitane a Mantova (dove si ritir\u00f2 una sua figlia)."}
{"id": "2976677", "revid": "1573940", "url": "https://it.wikipedia.org/wiki?curid=2976677", "title": "En'y\u016b", "text": "Biografia.\nIl suo regno ebbe inizio nel 969 terminando poi nel 984. Il suo nome personale era .\nSi trattava del quinto figlio dell'imperatore Murakami avuto dalla consorte Anshi, la figlia di Fujiwara no Morosuke. Sal\u00ec al potere dopo che suo fratello abdic\u00f2 dopo due anni di regno. Durante il suo impero ebbe 5 consorti."}
{"id": "2976682", "revid": "204012", "url": "https://it.wikipedia.org/wiki?curid=2976682", "title": "Enyu", "text": ""}
{"id": "2976683", "revid": "2208396", "url": "https://it.wikipedia.org/wiki?curid=2976683", "title": "Antonio Modeo", "text": "Biografia.\nDa giovane, dopo un'attivit\u00e0 in Lotta Continua negli anni settanta, cre\u00f2 con i fratellastri Gianfranco, Riccardo e Claudio un'alleanza malavitosa nel tarantino, dividendo il potere criminale con Aldo Vuto. Nel 1980 i due boss insieme si affiliarono alla Nuova Camorra Organizzata di Raffaele Cutolo organizzando la delinquenza locale nella Nuova camorra pugliese.\nDivenne presto un membro importante della Sacra corona unita egemonizzando il controllo sulle attivit\u00e0 illegali (bische clandestine, contrabbando di sigarette, estorsioni e usura) all'interno del capoluogo e nell'intera provincia di Taranto, anche grazie al contemporaneo sfaldarsi del clan Vuto e alla scomparsa del vecchio capobanda locale Francesco Basile. Antonio venne arrestato per attivit\u00e0 illecite di stampo camorristico nel 1986, mentre Gianfranco e Riccardo per l'omicidio di Matteo Marotta (1985).\nEsplose apertamente il contrasto sul traffico di droga cui \"il Messicano\" si era sempre opposto. I fratellastri allora organizzarono una propria struttura mafiosa, che prese a smerciare l'eroina. Ci\u00f2 comport\u00f2 rilevanti cambiamenti di alleanze all'interno dei due clan Modeo fino allo scoppio di una sanguinosa e lunga faida che vide Antonio, appoggiato da due gruppi,il primo da Salvatore De Vitis e Orlando D'Oronzo, Cataldo Ricciardi, Gregorio Cicala e Massimiliano Nasole, il Secondo da Matteo La Gioia,dalle provincie Alessandro Corrente(De Vitis D Oronzo) (Faggiano)Damiano Pasquale Mele (Lizzano)e Marino Pulito (Pulsano)(La Gioia),opposto ai fratrellastri Riccardo, Gianfranco e Claudio con i quali si schier\u00f2 il boss dell'alto barese Salvatore Annacondia, ai boss tarantini Cosimo Murianni, i fratelli Michele e Giuseppe Galeone, Cataldo Catapano, Giuseppe Cesario, Francesco e Michele Di Bari, Cosimo Cianciaruso, Antonio Matera e Carmelo Pascali e ai boss di Provincia come Francesco Locorotondo (Crispiano), Marino Pulito (Pulsano) e Costantino Turco (Torricella).\nUnico clan che non si schier\u00f2 da nessuna delle due parti fu il clan Scarci.\nIl primo caduto di questa guerra di mafia fu Paolo De Vitis, padre di Salvatore, cui segu\u00ec Cosima Ceci, la madre dei Modeo alleata con i tre figli: ma si era solo all'inizio di una catena di omicidi (ben 169) che avrebbe visto soccombere numerosi appartenenti a entrambi i gruppi rivali, compresi amici, parenti e vittime innocenti, al ritmo di 20-30 morti l'anno.\nLa faida divenne cos\u00ec violenta da costringere Tonino a lasciare Taranto e la zona franca del quartiere Tamburi per trasferirsi prima nel vicino comune di Statte e poi addirittura a Milano.\nVenne ucciso a Bisceglie mentre era in latitanza dal 1986 (dove probabilmente aveva traslocato con la famiglia) nell'estate del 1990 per ordine dell'Annacondia su incarico dei fratellastri nuovamente incarcerati dall'aprile 1990.\nLa sua morte non signific\u00f2 per\u00f2 la fine n\u00e9 del suo clan (che alla fine ne uscir\u00e0 vincitore) n\u00e9 della guerra di mafia a Taranto, che anzi parve diventare ancora pi\u00f9 sanguinosa e violenta in seguito all'emergere di nuovi personaggi malavitosi in grado di contendersi le redini dell'organizzazione criminale."}
{"id": "2976685", "revid": "1573940", "url": "https://it.wikipedia.org/wiki?curid=2976685", "title": "Anodonthyla pollicaris", "text": "Anodonthyla pollicaris () \u00e8 una rana della famiglia Microhylidae, endemica del Madagascar."}
{"id": "2976686", "revid": "32483386", "url": "https://it.wikipedia.org/wiki?curid=2976686", "title": "Streghe dello Stige", "text": ""}
{"id": "2976687", "revid": "32483391", "url": "https://it.wikipedia.org/wiki?curid=2976687", "title": "Produzione sociale", "text": ""}
{"id": "2976690", "revid": "547034", "url": "https://it.wikipedia.org/wiki?curid=2976690", "title": "Produzione paritaria", "text": "La produzione paritaria basata su beni comuni, dall'inglese Commons-based peer production (CBPP), \u00e8 un termine coniato dal professore Yochai Benkler della Scuola di legge di Harvard per descrivere un modello socio-economico di produzione nel quale un grande numero di persone lavora guidato dal principio della cooperazione, di solito con l'aiuto di Internet. Spesso i progetti che coinvolgono questo tipo di produzione hanno una organizzazione gerarchica molto meno rigida rispetto ai modelli di business tradizionali. \nUna delle pi\u00f9 importanti caratteristiche della produzione paritaria basata su beni comuni, \u00e8 che non \u00e8 a scopo di lucro. Inoltre, spesso i progetti non prevedono un compenso per i loro collaboratori. Ad esempio, la condivisione gratuita su di un file STL per la progettazione di un qualsiasi oggetto, permette a chiunque abbia un accesso ad internet e a una stampante 3-D di replicarlo digitalmente, risparmiando sul costo del progetto.\nOrigine del termine.\nIl termine fu introdotto da Benkler per la prima volta nel 2002 nel suo articolo \"\"Coase's Penguin, or Linux and the Nature of the Firm\".\" Il titolo si riferisce alla mascotte di Linux e a Ronald Coase, che per primo teorizz\u00f2 l'economia dei costi di transizione, che fornisce il modello su cui Benkler si basa per la sua analisi della produzione paritaria (peer-production). L'articolo cita Eben Moglen come ideatore del concetto. \nNel suo libro \"La ricchezza della rete. La produzione sociale trasforma il mercato e aumenta le libert\u00e0\" (2006) Benkler elabora significativamente la sua definizione di produzione paritaria basata su beni comuni.\nCaratteristiche.\nCommons-based peer production \u00e8 una nuova forma di creare e distribuire valore, un nuovo sistema sociale auto-organizzato per una gestione delle risorse a lungo termine che vuole conservare dei valori e una identit\u00e0 comune, e che abbia una dipendenza dal governo e dai mercati minima o nulla. Per raggiungere questo scopo, si avvale di tre componenti: una risorsa, una comunit\u00e0 che se ne prende cura, e un insieme di regole che vigilano sulla risorsa e sulla comunit\u00e0 stessa.\nSi basa anche sul concetto di produzione tra pari (P2P o peer-to-peer, in inglese), che \u00e8 un tipo di relazione sociale non gerarchica e non coercitiva. Ci\u00f2 consente un nuovo modo di produzione che utilizza l'infrastruttura tecnologica con lo scopo di crescere o diffondersi.\nI vantaggi di questo tipo di struttura rispetto a una gerarchica sono principalmente due:\nDon Tapscott e Anthony D. Williams, nel loro libro \"Wikinomics\", offrono un loro punto di vista sul meccanismo dell'incentivo che sta dietro alla produzione paritaria collettiva:\nPrincipi.\nPrima di tutto, la materia sulla quale la produzione paritaria intende lavorare, deve essere modulare. In altre parole, gli obiettivi devono essere divisibili in moduli, ognuno dei quali pu\u00f2 essere prodotto indipendentemente dagli altri. Questo per permette ai partecipanti di lavoro in modo asincrono, ovvero di non dover aspettare il contributo di ciascuno, o di coordinarsi dal vivo. \nIn secondo luogo, \u00e8 essenziale che i moduli siano granulari. La granularit\u00e0 indica fino a che punto gli oggetti possono essere divisi in moduli pi\u00f9 piccoli. Diversi livelli di granularit\u00e0 permettono alle persone che hanno diversi livelli di motivazione di lavorare insieme contribuendo a moduli con diversa granularit\u00e0, corrispondenti al loro livello di interesse nel progetto. \nTerzo, una produzione paritaria di successo deve avere un costo di integrazione basso - dove per integrazione si intende il processo secondo cui i moduli vengono integrati nel prodotto finale. Per questo motivo l'integrazione deve includere dei controlli di qualit\u00e0 per ciascun modulo, e un meccanismo per integrare i contributi nel prodotto finito ad un costo relativamente basso.\nPartecipazione.\nNella produzione paritaria basata su beni comuni la partecipazione \u00e8 spesso volontaria e non \u00e8 necessariamente legata al pensiero di ottenere un profitto. La motivazione che sta alla base di questo fenomeno va perci\u00f2 al di l\u00e0 delle teorie capitalistiche tradizionali, che rappresentano gli individui come agenti razionali ed egoisti (homo economicus).\nTuttavia, tale motivazione pu\u00f2 essere spiegata con delle teorie alternative, come l'economia comportamentale. Nel suo libro Predictably Irrational, lo psicologo Dan Ariely teorizza che le decisioni delle persone sono influenzate tanto dalle regole di mercato quanto dalle norme sociali. Quindi gli individui vogliono creare valore secondo costrutti sociali, sapendo che non verranno pagati. L'autore porta come esempio una cena per il giorno del Ringraziamento: offrire dei soldi al membro della famiglia che l'ha organizzata lo offenderebbe, perch\u00e9 motivato solamente dal piacere di offrire un regalo alla famiglia. \nAnalogamente, Yochai Benkler sostiene che i progetti commons-based sono il risultato di individui che agiscono \"per la motivazione sociale e psicologica di fare qualcosa di interessante\". Continua poi descrivendo un'ampia gamma di ragioni, citando il piacere, l'esperienza gratificante dal punto di vista sociale e psicologico, fino al calcolo di possibili benefici finanziari (non necessariamente legati al progetto stesso).\nD'altro canto, il bisogno di collaborare e interagire sta alla base della natura umana, e si \u00e8 rivelato essere una caratteristica essenziale per la sopravvivenza. Grazie alle tecnologie digitali, l'aumento della velocit\u00e0 e facilit\u00e0 della collaborazione ha provocato la nascita di una nuova tendenza sociale, culturale ed economica chiamata societ\u00e0 collaborativa. Questa teoria propone nuove ragioni per cui gli individui partecipano alla produzione paritaria, collaborano con sconosciuti, costruiscono o si integrano in una comunit\u00e0, o contribuiscono ad un bene comune. \nDefinizione di produzione sociale.\nCon il termine produzione sociale si intende un nuovo modo di produrre delle informazioni: cambiano quindi le modalit\u00e0 e le motivazioni, grazie alle opportunit\u00e0 rese disponibili dal cambiamento/miglioramento tecnologico. Con la diffusione della banda larga e dei PC a basso costo \u00e8 aumentata la produzione non commerciale e non proprietaria di informazioni. In questo ambiente, gli individui assumono un ruolo centrale, diventando parte attiva della produzione e garantendo un grado di libert\u00e0 maggiore: aumenta la libert\u00e0 individuale, la democrazia diventa pi\u00f9 partecipativa, la cultura cresce in modo pi\u00f9 critico ed \u201cautoriflessivo\u201d, l'economia globale diventa maggiormente dipendente dall'informazione prodotta a livello sociale.\nLa produzione non commerciale e non proprietaria mina per\u00f2 gli interessi delle imprese produttrici di informazione industriale, le quali fanno ricorso a leggi, brevetti e copyright per salvaguardare la loro influenza commerciale.\nIl progresso tecnologico nell'ambiente digitale ha permesso di distribuire i canali di trasmissione delle informazioni e di diffondere gli strumenti per produrle.\nNasce cos\u00ec nelle economie pi\u00f9 avanzate del mondo l'economia dell'informazione in rete, a seguito di due cambiamenti: uno di carattere tecnologico ed uno di carattere culturale. Dal punto di vista tecnologico \u00e8 stato rilevato un abbassamento dei costi e una maggiore interconnessione tra pari; dal punto di vista culturale \u00e8 cambiato l'oggetto della produzione, cio\u00e8 \u00e8 diventato importante produrre informazioni e cultura pi\u00f9 di produrre beni materiali. Il vero cambiamento dell'economia dell'informazione in rete \u00e8 dato dal fatto che la produzione nasce da azioni individuali decentrate, gli individui collaborano in modo coordinato da strutture non gerarchiche (non commerciali e non proprietarie) grazie alla maggior disponibilit\u00e0 dei mezzi di comunicazione. La diffusione dei mezzi di comunicazione e dei computer a basso costo \u00e8 dovuta ai costi decrescenti di produzione dei componenti degli stessi, dalla riduzione dei costi di connettivit\u00e0 e dei costi di immagazzinamento dei dati.\nPiattaforme sociali come Facebook hanno permesso agli individui di esprimere la loro creativit\u00e0 tramite dei social network che hanno permesso a loro volta di creare una rete di contenuti libera, dove ogni persona pu\u00f2 contribuire in modo del tutto gratuito. Nel campo dello sviluppo software si \u00e8 assistito alla nascita di movimenti Open Source, nella quale pi\u00f9 sviluppatori di diverse parti del mondo si coordinano in modo del tutto autonomo per produrre applicazioni o sistemi operativi, spinti da diverse motivazioni di carattere non commerciale. Queste motivazioni sono:\nIl fatto che la produzione non commerciale di contenuti sia aumentata in modo esponenziale ed abbia assunto una notevole importanza \u00e8 dovuto all'aumento di persone connesse alla Rete le quali possono produrre sempre nuovi contenuti. Ci\u00f2 ha permesso, anche attraverso la moda, di ottenere un nuovo metodo di produzione. Gli individui sono mossi cos\u00ec da motivazioni diverse perch\u00e9 diversa \u00e8 la loro estrazione sociale.\nL'economia dell'informazione in rete prevede la distribuzione geografica del capitale umano.\nSia i mezzi di diffusione sia quelli di produzione sono distribuiti, ma ci\u00f2 non significa che non ci siano individui che vogliano sfruttare questo ambiente per scopi commerciali, anzi le opportunit\u00e0 di mercato sono aumentate e talvolta si assiste alla formazione di gruppi che collaborano per creare un qualcosa da offrire sul mercato. In generale molti individui collaborano senza scopo di lucro, il prodotto sviluppato cerca di rimanere cos\u00ec il pi\u00f9 aperto possibile e totalmente condiviso, permettendo ad altri di costruire dell'altro per migliorare e ampliare il campo di applicazione.\nValori delle societ\u00e0 liberali.\nLa produzione nell'economia dell'informazione in rete dovrebbe incoraggiare a perseguire i valori fondanti delle societ\u00e0 liberali:\nIl modello dell'informazione di rete.\nL'economia dell'informazione di rete si fonda sul pensiero liberale, il quale \u00e8 l'espressione dei seguenti temi:\nConsegue quindi che sia lo stato sia il mercato si debbano adattare ai nuovi rapporti sociali. La tecnologia non pu\u00f2 essere vista come un giocattolo, bens\u00ec come uno strumento per innovare e per creare conoscenza. La forma di utilizzo da parte della societ\u00e0 non dipende quindi da cosa essa ne vuole fare, la tecnologia permette di modificare i comportamenti, sia in modo positivo che negativo, attivando delle interazioni tra le persone o addirittura attraverso le istituzioni. Nascono cos\u00ec le societ\u00e0 in rete che non sono governate da modelli gerarchici impositivi; al contrario si formano delle organizzazioni flessibili di deboli relazioni facilitate dall'uso di Internet.\nLe caratteristiche economiche e tecnologiche della rete permettono di creare l'impulso per il decentramento della produzione di informazione. La globalizzazione della tecnologia e dell'informazione ha permesso di influenzare gli esseri umani a livello generale, eliminando tutte le frontiere politico-legali-geografiche. Lo stato non viene a mancare, ma deve svolgere un ruolo costruttivo nella diffusione della tecnologia e dell'informazione e di controllo sulle imprese per evitare la formazione di eventuali monopoli, deve infine tentare di costruire degli spazi istituzionali per investire nelle azioni volontarie e di collaborazione per raggiungere una partecipazione democratica.\nCi\u00f2 che si tenta di fare \u00e8 di avere una maggiore redistribuzione della ricchezza, originariamente acquisita dai produttori industriali, a tutte le persone del globo che contribuiscono all'informazione oppure che attivano gli ambienti informazionali oppure ancora a coloro che producono gli strumenti di produzione di conoscenza, evitando per\u00f2 la formazione di monopoli.\n\u00c8 necessario capire quali sono e come gestire i beni comuni, ovvero le risorse necessarie alla produzione e diffusione di informazione, in modo tale da creare un'infrastruttura collettiva governata come un common e liberamente accessibile. I common sono alla base della libert\u00e0 di azione e favoriscono quei comportamenti di non controllo esclusivo delle risorse nelle societ\u00e0 libere. Le istituzioni ammettono la libert\u00e0 di azione e l'accesso alle risorse ma in maniera restrittiva in modo tale da poter coordinare ci\u00f2 che \u00e8 mercato da ci\u00f2 che non lo \u00e8.\nOggi la produzione di informazione, cultura e conoscenza da parte degli individui \u00e8 limitata attraverso la legge in modo tale che i produttori industriali possano avere un ritorno economico. Le azioni di produzione e di consumo di informazioni, cultura e conoscenza sono un effetto dovuto dalla regolamentazioni delle relazioni sociali, delle relazioni di mercato e dalle leggi che vengono esercitate sul comportamento degli individui.\nIl modello dell'informazione industriale.\nSecondo il paradigma di produzione industriale classico, dominante nel XX secolo, non \u00e8 pensabile che migliaia di volontari uniscano i loro sforzi per creare qualcosa di complesso; tanto meno \u00e8 impossibile che riescano a sconfiggere le lobby delle multinazionali. Ad esempio, la produzione di software libero \u00e8 avulsa dalle gerarchie aziendali e i suoi partecipanti non collaborano per motivi economici o di dipendenza. Questo d\u00e0 luogo alla produzione orizzontale basata sui beni comuni, cio\u00e8 tra individui interconnessi tra loro e sparsi nello spazio geografico. \nNel modello di produzione industriale classico, le risorse e i mezzi di produzione sono concentrati nelle mani di poche persone che quindi allocano le risorse e la produzione secondo la loro volont\u00e0. I beni comuni sono suddivisi in base a due parametri:\nI sistemi di produzione possono essere centralizzati in modo che i comportamenti individuali prendano coerenza oppure decentralizzati in cui i comportamenti restano coerenti senza un responsabile che detta le linee guida.\nFOSS.\nIl free open source software (FOSS) si basa sulla capacit\u00e0 di sviluppo software all'interno di una comunit\u00e0. Il lavoro \u00e8 protetto da una licenza di copyright (GPL) che evita l'appropriazione indebita, ma permette a chiunque di contribuire. Il free software \u00e8 adottato dalle grandi aziende perch\u00e9 si \u00e8 dimostrato valido sul campo tecnico e non per ragioni ideologiche. Il concetto di free software nacque grazie a Richard Stallman che lo riteneva incompatibile con l'attuale paradigma industriale di produzione; il tipo di licenza da lui ideato, la GPL, venne denominato copyleft. \nIl primo ad avvantaggiarsi di questo tipo di licenza fu Linus Torvalds che costru\u00ec il primo kernel di Linux e permise ad altre persone di evolverlo. Il free software diede in seguito luogo al movimento open source per dargli un carattere apolitico. \nLo sviluppo del software open source si basa sui continui rilasci di nuove versioni, basato sulle segnalazioni e correzioni di bug, trovati autonomamente dai vari utenti. Questo modello funziona su scale di grandezza molto diverse, anche se su scale pi\u00f9 grandi tende a vigere una sorta di meritocrazia. Questo fenomeno si espande man mano che computer e connessioni di rete divengono pi\u00f9 economici.\nLa comunicazione avviene in tre fasi:\nEsempi di FOSS.\nTra gli esempi di peer production abbiamo il NASA Click Worker per l'identificazione dei crateri di Marte. Questo lavoro avviene con un budget ridotto grazie al contributo minimale di molti volontari, che hanno rimpiazzato il pool di scienziati esperti dedicati, grazie alla modularizzazione del lavoro da fare. \nLe potenzialit\u00e0 del web permettono all'utente di ricavare molte informazioni che sta a lui stesso valutare e soppesare. \nUn altro esempio \u00e8 Wikipedia che combina al suo interno tre caratteristiche:\nWikipedia non richiede la conoscenza di software complessi, gli utenti si impegnano a lavorare secondo un canone ben preciso di apoliticit\u00e0 e autodisciplina.\nUn'altra forma di produzione distribuita di contenuti sono i MMOG (Massive Multiplayer Online Games). Nei MMOG, gli utenti contribuiscono alla trama per divertimento e ci trascorrono il loro tempo.\nPer garantire la coerenza e l'attendibilit\u00e0 dei contenuti prodotti dagli utenti, un esempio \u00e8 il pagerank di Google; esso considera i link diretti ad un sito come i voti di fiducia e indicazione di qualit\u00e0 di un sito. Quindi questi siti verranno posti tra i primi risultati a una ricerca.\nUn altro esempio \u00e8 dato dalla comunit\u00e0 Slashdot, una newsletter per appassionati di tecnologia in cui la correttezza delle notizie viene redatta dagli utenti stessi che moderano e danno indicazioni sull'attendibilit\u00e0 degli articoli riportati e sulla qualit\u00e0 del lavoro svolto dai moderatori, che acquisiscono pi\u00f9 o meno privilegi applicativi in base ai feedback degli utenti. Questo \u00e8 un esempio di come la selezione sull'attendibilit\u00e0 dei contenuti pu\u00f2 venir svolta in maniera orizzontale anzich\u00e9 da una squadra di esperti. \nUn altro progetto di questo tipo \u00e8 il Progetto Gutenberg, in cui i volontari scannerizzano e correggono libri per renderli disponibili in forma digitale. Alla base del processo, un volontario effettua al scansione in ASCII e corregge i primi e pi\u00f9 evidenti errori poi la correzione verr\u00e0 portata avanti da altri volontari in base al numero di revisioni gi\u00e0 effettuate.\nUn ulteriore esempio \u00e8 dato dalle comunit\u00e0 SETI@home, che si compone dei computer di migliaia di volontari che mettono a disposizione la loro potenza computazionale in eccesso. \nTutti questi esempi sono progetti non commerciali per il bene comune. I partecipanti spesso sono tali per motivi altruistici e collaborano per uno scopo comune, ma anche per una forma di scambio agonistico che permette a chi collabora di pi\u00f9 di acquisire una certa rilevanza all'interno della comunit\u00e0. \nUn'altra applicazione della produzione sociale sono le reti P2P che consentono di conservare enormi moli di dati, basandosi su risorse variegate a basso costo, tipicamente si tratta di eccedenze computazionali che gli utenti finali non sfruttano e che mettono a disposizione del bene comune.\nEconomia della produzione sociale.\nLa produzione sociale pone tre questioni:\nAdesso l'informazione si pu\u00f2 produrre attraverso le relazioni sociali e relativo mutuo riconoscimento.\nL'economia attuale riduce tutte le motivazioni umane alla presenza o assenza di un vantaggio, sia esso positivo o negativo, e tali preferenze possono essere manipolate tramite un veicolo di scambio universale quale il denaro. Questo sistema \u00e8 per\u00f2 incompleto e non tiene conto della socialit\u00e0 dell'uomo: le relazioni sociali infatti non sono influenzate dal denaro. \u00c8 stato sperimentato per esempio che un sistema altruistico di raccolta del sangue \u00e8 pi\u00f9 efficace di uno commerciale. Quindi le motivazione degli individui sono intrinseche o estrinseche. Quelle estrinseche sono regolabili attraverso offerte di denaro, quelle intrinseche tramite il piacere o la realizzazione personale. Attualmente le motivazioni intrinseche stanno dominando su quelle estrinseche. Gli incentivi monetari riducono il livello di attivit\u00e0 di una persona poich\u00e9 il denaro viene offerto dalla persona offerente la quale non si fida dell'effettivo svolgimento del lavoro. Di conseguenza, \u00e8 pi\u00f9 semplice ottenere risultati sfruttando le motivazioni sociale che non le retribuzioni monetarie. I piccoli compensi per di pi\u00f9 tendono a far diminuire il numero dei volontari. \nIn una struttura sociale ci sono due forme di ricompensa primaria: posizione economica e posizione sociale. Alcune risorse vengono favorite pi\u00f9 dalle relazioni sociali che non dal denaro, e ci sono dei casi in cui qualcuno \u00e8 disposto a rinunciare alla remunerazioni economiche per aumentare il capitale sociale. Quindi esistono forme psicologico-sociali non acquistabili con il denaro.\nLa relazione tra compensi monetari e sociali dipende dal contesto, per esempio un giudice che riceve dei soldi per scrivere una memoria verrebbe screditato al contrario di un avvocato.\nLe persone possono essere descritte come un miscuglio di figure monolitiche come \"l'avaro arraffa soldi\" e il \"santo altruista\". Ci sono dei momenti in cui chiunque vuole soddisfare quei bisogni sociali che i soldi non riescono ad appagare ed \u00e8 qui che si colloca la produzione sociale.\nLa base dell'economia e dell'informazione in rete si fonda sul fatto che ognuno contribuisce secondo le proprie possibilit\u00e0, le proprie competenze, i propri mezzi e i propri tempi. Inoltre si basa sulla modularizzazione dei progetti che consentono ai volontari di parteciparvi secondo le proprie esigenze.\nIl tempo impiegato corrisponde al tempo libero; pi\u00f9 il contributo \u00e8 piccolo e semplice da erogare, pi\u00f9 \u00e8 facile che la gente partecipi. Un esempio di fallimento di modularizzazione di grandi dimensioni \u00e8 rappresentato da un tentativo volto a fornire libri di testo liberi, poich\u00e9 ci sono linee guida governative troppo stringenti da rispettare che scoraggiano i contributi individuali.\nI processi di produzione orizzontale devono assicurarsi che i partecipanti siano in buona fede ed espellere chi non si conforma, usando una combinazione di regole sociali e tecnologia. Ad esempio, in Wikipedia ci sono persone dotate di privilegi di amministrazione che vengono usati quando l'autoregolazione fallisce. Tuttavia, nei progetti open i vertici possono solo persuadere, ma non obbligare. La produzione sociale \u00e8 resa possibile da tre fattori:\nQuesti tre fattori uniti fanno s\u00ec che la produzione sociale non sia solo una moda passeggera e sar\u00e0 cos\u00ec finch\u00e9 il capitale fisico sar\u00e0 distribuito e finch\u00e9 la regolamentazione permetter\u00e0 agli individui di esprimere la propria creativit\u00e0 in rete. \nNe consegue quindi che \u00e8 pi\u00f9 efficiente produrre informazioni secondo un modello sociale che non secondo una logica di mercato. \nLe risorse indispensabili alla produzione dell'informazioni sono scarse, e consistono in:\nLa scelta fra strategie proprietarie e strategie basate su sistemi sociali si basa sulla quantit\u00e0 di costi di transazione da sostenere. Secondo il classico paradigma dell'economia di mercato, una transazione deve avere un costo ben definito, esprimibile solitamente tramite il denaro. Questo non avviene per le relazioni sociali che hanno i loro costi di avviamento, ma che una volta messe in moto richiedono informazioni meno dettagliate per ogni transazione. Questo \u00e8 particolarmente vero nel caso del lavoro creativo umano, che tiene conto di talento e motivazione, a cui \u00e8 difficile assegnare un prezzo. Inoltre, siccome le persone hanno esperienze di vita differenti, \u00e8 difficile standardizzare e quantificare la creativit\u00e0 umana. I confini aziendali limitano la possibilit\u00e0 dell'autodeterminazione del lavoro da svolgere tipico delle produzioni sociali.\nI personal computer e le connessioni internet e wireless sono beni condivisibili, al contrario, dei computer degli anni '60, dove la potenza di calcolo era poca e andava noleggiata. Questi beni permettono all'utente di disporre di molta potenza di calcolo, superiore al suo fabbisogno. Quindi vi \u00e8 eccedenza di capacit\u00e0 di calcolo nelle mani di utenti che scelgono di condividerle con altri. La condivisione sociale non richiede descrizioni precise ad ogni transazione e quindi pu\u00f2 allocare pi\u00f9 facilmente i beni condivisibili. \nLa produzione sociale si affianca ma non sostituisce il modello di mercato basato sui prezzi che per\u00f2 ha alti costi di transazione, e non si limita a comunit\u00e0 di individui che hanno rapporti stabili.\nSe il capitale di produzione \u00e8 molto diffuso, la condivisione diviene molto efficace anche se il capitale richiesto \u00e8 molto elevato. Abbassando i costi del capitale, molti settori si sono aperti alla produzione decentrata, basata sulle relazioni sociali e non sulle gerarchie economiche. La tecnologia non determina il livello di condivisione, ma alza la soglia da superare perch\u00e9 diventi una modalit\u00e0 di produzione efficace. \nLa scelta della produzione sociale non implica un declino dell'economia di mercato, ma sfrutta il tempo e le risorse che sarebbero stati sprecati nell'economia industriale; non \u00e8 una minaccia, ma un nuovo tipo di concorrenza come gi\u00e0 accade nella competizione economica dove sovente si assiste all'uscita dal mercato di chi non \u00e8 stato all'altezza. Molte grandi aziende si appoggiano alle relazioni sociali di produzione, quindi l'azienda ritiene che da questo gruppo possa emergere un prodotto abbastanza valido per intesserci sopra degli obblighi contrattuali con i clienti, anche se nella comunit\u00e0 nessuno ha l'obbligo di lavorare.\nAll'azienda non conviene tentare di influenzare la direzione di sviluppo delle attivit\u00e0 perch\u00e9 questo stroncherebbe la comunit\u00e0. Le aziende supportano i free software, donando centinaia di brevetti, quindi le aziende supportano questi progetti senza cercare di controllarli. Non si pu\u00f2 trattare gli utenti della comunit\u00e0 n\u00e9 come dipendenti n\u00e9 come persone a cui rivolgere pubblicit\u00e0 quindi l'azienda deve fare in modo che le comunit\u00e0 prosperino. \nLa produzione sociale porta anche un cambiamento nei gusti: un utente attivo valorizza cose diverse rispetto ad un consumatore di contenuti passivi. Per esempio, i beni passivi come film e musica possono essere impiegati solo per l'uso con cui sono stati progettati, al contrario di quelli fabbricati dall'economia in rete che hanno scopi adattabili. \nLa produzione sociale sta ridefinendo le condizioni di mercato. Per esempio, la User Innovation introduce l'innovazione introdotta dall'utente, quindi azienda e prodotti sociali si evolvono in sincronia e diventano l'interfaccia tra imprese di mercato e produzione sociale.\nEsempi.\nEsempi di progetti che usano la produzione paritaria:\nConseguenze.\nCi sono state diverse conseguenze:"}
{"id": "2976693", "revid": "38120", "url": "https://it.wikipedia.org/wiki?curid=2976693", "title": "Paula Brooks", "text": "Tabitha Paula Brooks \u00e8 un personaggio dei fumetti pubblicati dalla DC Comics. \u00c8 una dei molti personaggi che utilizzano il nome di battaglia Tigress. Brooks comparve per la prima volta in \"Sensation Comics\" n. 68 come Tigress, cercando di aiutare il supereroe Wildcat a collezionare i suoi trofei di caccia. Successivamente, decise di diventare una criminale.\nBiografia del personaggio.\nPre-Crisi.\nCome Tigress, membro della Societ\u00e0 dell'Ingiustizia, combatt\u00e9 contro la Justice Society of America. Durante questo periodo incontr\u00f2 lo Sportsmaster originale, che successivamente spos\u00f2.\nPrima della \"Crisi sulle Terre infinite\", la Cacciatrice si batt\u00e9 contro Helena Wayne e fu sconfitta.\nSi scoprirono uno Sportsmaster e una Tigress anche su Terra-1. Combatterono contro Batgirl e Robin in \"Batman Family\" e quindi si scontrarono contro i supereroi di Terra-1 ad una partita di baseball tra eroi e criminali. Quando gli eroi vinsero, la Cacciatrice e lo Sportmaster di Terra-1 furono riformati e non si videro pi\u00f9. Dopo la \"Crisi sulle Terre infinite\", il criminoso duo cess\u00f2 di esistere mentre le loro versioni della Golden Age divennero le versioni nel nuovo universo unificato.\nPost-Crisi, Helena Wayne non esistette mai, cos\u00ec la battaglia non ebbe mai luogo. Si pensa che, invece, la battaglia tra Tigress e Sportsmaster contro Batgirl e Robin sia stata disputata. La partita di softball invece no.\nPost-Crisi.\nTabitha Paula Brooks, \u00e8 un'esperta assassina mercenaria col nome in codice di Tigress. Moglie del fortissimo mercenario Sportsmaster (Crusher Crock), i due ebbero una figlia Artemis Crock.\nTigress lavor\u00f2 per anni sotto le dipendenze di Lex Luthor nella Societ\u00e0 dell'Ingiustizia, finch\u00e9 durante uno scontro di opinioni tra lei e la violenta Cheetah (Barbara Minerva), le due si affrontarono in un combattimento violento.\nTabitha Paula rimase invalida e Artemis and\u00f2 a vivere col padre.\nPassarono gli anni e Artemis facendosi allenare dal padre divenne una eccellente combattente, ma con idee da giustiziera eroina, decise di passare al lato eroino abbandonando il padre.\nArtemis trov\u00f2 un nuovo mentore, Freccia Verde che l'addestr\u00f2 e la fece diventare Artemis Arrow.\nArtemis Arrow entr\u00f2 nella Young Justice, un team formato dal primo Robin (Dick Grayson), Kid Flash (Wally West), Speedy (Roy Harper), Superboy (Conner Kent), Aqualad II (Kaldur'ahm) e Miss Martian (M'gann M'orzz/Megan Morse).\nGli anni nella Young Justice per Artemis furono stupendi, nacque anche un amore tra lei e Wally West.\nSuccessivamente per\u00f2 tutto croll\u00f2, Wally West cominci\u00f2 a frequentare Linda Park [che poi pi\u00f9 avanti divenne sua moglie], suo padre Sportsmaster cominci\u00f2 ad assillarla che la sua vita era destinata alla crimininalit\u00e0 e non all'eroismo.\nNel frattempo la madre Tabitha Paula venne contattata dal suo vecchio capo Lex Luthor, che donandole delle protesi artificiali di una lega non terrestre, diede a Tabitha una seconda possibilit\u00e0 di tornare alla sua vita.\nPurtroppo per Tigress, il suo ritorno fu breve, durante uno scontro in una centrale contro Huntress (Helena Bertinelli), rimase uccisa.\nArtemis decise di vendicarsi per la morte della madre prendendo il nome di Tigress II e giur\u00f2 vendetta ad Huntress.\nPoteri.\nBrooks non ha superpoteri o tecnologia inusuale, ma utilizza vari stili di combattimento che rappresentano il mondo animale per commettere i suoi crimini.\nBrooks \u00e8 anche un'eccezionale balestriera, esperta nelle arti marziali e nel combattimento corpo a corpo, esperta nell'uso di armi bianche ed esperta in tecniche di assassinio e furtive. Tabitha Paula ha anche una grande conoscenza di vari veleni.\nElseworld.\nAl di fuori della regolare continuit\u00e0 DC, James Robinson e Paul Smith presentarono Tigress nella miniserie del 1993 \"The Golden Age\".\nNell'agosto 1948, a Paula Brooks fu data l'amnistia per i suoi crimini in cambio della sua alleanza alla nuova forza anti-comunista creata da Tex Thompson. Dopo aver saputo che Thomspon era in realt\u00e0 il malvagio Ultra-Humanite, Brooks si un\u00ec ad altri eroi l'8 gennaio 1950 opponendosi a lui e ai suoi alleati.\nTraumatizzata dalla morte del suo amante, Lance Gallant, e di alcuni amici come Miss America e di Sportmaster nel conflitto conseguente, Paula si ridiede al crimine e, nel 1955, si scopr\u00ec che \"redasse la lista dei criminali pi\u00f9 ricercati dell'F.B.I.\"."}
{"id": "2976694", "revid": "54354", "url": "https://it.wikipedia.org/wiki?curid=2976694", "title": "Geocodifica", "text": ""}
{"id": "2976696", "revid": "54354", "url": "https://it.wikipedia.org/wiki?curid=2976696", "title": "Geocodificazione", "text": ""}
{"id": "2976698", "revid": "1543377", "url": "https://it.wikipedia.org/wiki?curid=2976698", "title": "Vezio Catone", "text": "Biografia.\nComand\u00f2 parte dell'esercito della lega con il quale mosse dapprima verso l'Umbria con 15.000 uomini, fermato da Pompeo, e costretto alla ritirata mosse verso Pieno dove si un\u00ec ad altri comandanti della lega e formarono un esercito di 60.000 uomini sotto Ascoli Piceno il quale si trov\u00f2 di fronte 75.000 romani.\nPartecip\u00f2, sempre come comandante, alla battaglia dell'11 giugno del 90 a.C. nella quale perse la vita Publio Rutilio Lupo.\nNon si sa di preciso dove ebbe luogo la battaglia, Ovidio, in un verso dei Fasti, afferma che si tratt\u00f2 del fiume Toleno, e della stessa opinione del grande poeta peligno \u00e8 anche lo storico Paolo Orosio, il quale scrive che le acque del Toleno trasportarono i cadaveri dei soldati romani, uccisi nella battaglia. Appiano invece, che nella sua storia fornisce maggiori particolari della guerra sociale, individua il luogo dello scontro sulle rive del Liri.\nNel 90 a.C. cinse d'assedio anche la citt\u00e0 di Aesernia (l'attuale Isernia) che cadde in poco tempo per fame.\nFu preso prigioniero dai romani e fu liberato da un suo schiavo che, presa una spada da un legionario romano, lo uccise per liberarlo da tutte le sue sventure e successivamente uccise anche se stesso."}
{"id": "2976699", "revid": "33888", "url": "https://it.wikipedia.org/wiki?curid=2976699", "title": "Letteratura Italiana Einaudi", "text": "La Letteratura Italiana pubblicata da Einaudi, comprende 3 sezioni. La prima in 6 volumi (di cui il terzo in 2 tomi), \u00e8 organizzata per temi. La seconda, in 3 volumi (di cui il secondo in 2 tomi) segue l'evoluzione storica ripartita per aree geografiche. La terza in 4 volumi (di cui l'ultimo in 2 tomi) analizza le opere. Ci sono poi 4 volumi di indici, 2 come \"Dizionario bio-bibliografico\" e 2 come \"Dizionario delle opere\".\nNata nel 1977, sotto la direzione di Alberto Asor Rosa, ha pubblicato il primo volume nel 1982 ed \u00e8 andata via via allargandosi, fino alla conclusione nel 2000. In redazione si sono alternati Roberto Antonelli (poi vice-direttore), Giorgio Inglese (anche capo-redattore dei \"Dizionari\"), Luigi Trenti (coordinatore della sezione \"Le opere\"), Angelo Cicchetti, Paolo Procaccioli, Amedeo Quondam, Monica Cristina Storini; con la collaborazione di Graziella Girardello, Angela Asor Rosa, Valentina Barbero, Luciana Bongiovanni, Antonio Cannistr\u00e0, Paola Cardano, Angela Carella, Nino Colombo, Anna Maria Farcito, Mariella Girardello, Paola Gualco, Liliana Maiorano, Stefano Marchiaro, Enrica Melossi, Maria Perosino, Serenella Rolfi, Roberto Stancati, Emanuele Trevi e Carmen Zuelli. Ogni volume ha un inserto iconografico: tra i curatori che vi sono succeduti, Emilio Faccioli, Giovanni Pozzi, Liliana Maiorano, Enrica Melossi, Maria Serena Sapegno, Giovanni Ragone, Alberto Asor Rosa e Marina Zancan.\nCollaboratori.\nGli articoli sono stati scritti da (in ordine alfabetico): Alberto Abruzzese, Antonia Acciani, Mario Allegri, Maria Luisa Altieri Biagi, Alba Andreini, Franca Angelini, Gian Mario Anselmi, Roberto Antonelli, Giovanni Aquilecchia, Angelo Ara, Girolamo Arnaldi, Antonia Arslan, Alberto Asor Rosa, Luisa Avellini, Paola Azzolini, Ignazio Baldelli, Gennaro Barbarisi, Bruno Basile, Lucia Battaglia Ricci, Pierluigi Battista, Andrea Battistini, Christian Bec, Francesca Bernardini Napoletano, Gaetano Berruto, Alberto Bertoni, Albano Biondi, Pier Marco Bertinetto, Simonetta Bianchini, Lorenzo Bianconi, Benedetta Bini, Corrado Bologna, Lina Bolzoni, Nino Borsellino, Franco Brevini, Gian Paolo Brizzi, Furio Brugnolo, Roberto A. Campagnano, Paolo Canettieri, Rita Cappelletto, Gian Paolo Caprettini, Silvia Carandini, Giorgio Raimondo Cardona, Angela Carella, Marcello Carlino, Stefano Carrai, Giulio Cattin, Liana Cellerino, Vincenzo Cerami, Marco Cerruti, Angelo Cicchetti, Marcello Ciccuto, Claudio Colaiacomo, Rosario Contarino, Gabriella Contini, Donatella Coppini, Maria Corti, Alfredo Cottignoli, Gianfranco Crupi, Nicola De Blasi, Vincenzo De Caprio, Dante Della Terza, Pieter De Meijer, Giovannella Desideri, Renato Di Benedetto, Robert Escarpit, Giovanni Falaschi, Adolfo Fattori, Michele Feo, Franco Ferrucci, Alessandro Fontana, Franco Fortini, Laura Fortini, Jean-Louis Fournel, Biancamaria Frabotta, Gino Frezza, Franco Gaeta, Francesco Alberto Gallo, Emilio Garroni, Sebastiano Gentile, Giuseppe Gigliozzi, Stefano Giovanardi, Daniela Goldin Folena, Guglielmo Gorni, Carlo Grassi, Guido Guglielmi, Marziano Guglielminetti, Giorgio Inglese, Lucia Lazzerini, Jacques Le Goff, Silvia Longhi, Nicola Longo, Niva Lorenzini, Giorgio Luti, Giacomo Magrini, Claudio Magris, Luisa Mangoni, Emilio Manzotti, Mario Martelli, Alessandro Martini, Paolo Mauri, Franco Paolo Memmo, Pier Vincenzo Mengaldo, Aldo Menichetti, Roberto Mercuri, Riccardo Merolla, Alberto Merola, Claudia Micocci, Raul Mordenti, Gabriele Muresu, Giuseppe Nicoletti, Salvatore Silvano Nigro, Giovanni Orelli, Francesco Orlando, Paolo Orvieto, Carlo Ossola, Ivano Paccagnella, Ilena Panico, Giorgio Patrizi, Rienzo Pellegrini, Pierluigi Petrobelli, Giorgio Petrocchi, Armando Petrucci, Francesco Pinto, Giovanni Pirodda, Achille Pisanti, Michel Plaisance, Folco Portinari, Maria Pia Pozzato, Giovanni Pozzi, Paolo Procaccioli, Amedeo Quondam, Giovanni Ragone, Ezio Raimondi, Amerigo Restucci, Mario Ricciardi, Giuseppe Ricuperati, Sergio Romagnoli, Sergio Sablich, Francisco Rico, Silvia Rizzo, Aurelio Roncaglia, Mario Rosa, Claudia Salaris, Maria Serena Sapegno, Gennaro Sasso, Cesare Segre, Walter Siti, Vittorio Spinazzola, Monica Cristina Storini, Luciana Stegagno Picchio, Lucia Strappini, Achille Tartaro, Mirko Tavoni, Alberto Tenenti, Roberto Tessari, Luigi Trenti, Alberto Varvaro, Carlo Vecce, Ugo Vignuzzi, Gianni Villani, Ren\u00e9 Wellek, Giuseppe Zaccaria, Marina Zancan."}
{"id": "2976704", "revid": "1032083", "url": "https://it.wikipedia.org/wiki?curid=2976704", "title": "Viacard", "text": "Viacard \u00e8 il nome commerciale di una carta di pagamento (carta di debito) a banda magnetica che permette il pagamento elettronico del pedaggio delle autostrade italiane. \nEsistono due tipi di tessere Viacard:\nEntrata in uso nel 1981, la tessera Viacard \u00e8 stato il primo metodo di pagamento elettronico del pedaggio a essere introdotto in Italia."}
{"id": "2976707", "revid": "838137", "url": "https://it.wikipedia.org/wiki?curid=2976707", "title": "Affari Pubblici (partito politico)", "text": "Affari Pubblici (in ceco V\u011bci ve\u0159ejn\u00e9, abbreviato in VV) \u00e8 un partito politico di centro-destra della Repubblica Ceca.\nStoria.\nFondato nel 2001 sotto la leadership dello scrittore e giornalista Radek John, il partito \u00e8 emerso verso la fine del 2009 come partecipante alle elezioni parlamentari del 2010, in cui ha ottenuto il 10,88% dei voti; ha quindi conquistato 24 seggi alla Camera dei Deputati. Ha ottenuto pi\u00f9 voti dell'Unione Cristiana e Democratica - Partito Popolare Cecoslovacco e dei Verdi.\nIl partito non ha concorso alle elezioni parlamentari del 2013.\nIdeologia.\nAffari Pubblici insiste molto su temi come la lotta alla corruzione e la democrazia diretta; i membri del partito possono cambiare l'indirizzo della politica del partito tramite referendum su internet.\n\u00c8 classificato come un partito liberale conservatore e populista di destra."}
{"id": "2976708", "revid": "339392", "url": "https://it.wikipedia.org/wiki?curid=2976708", "title": "Radar cerca sfere", "text": ""}
{"id": "2976711", "revid": "155634", "url": "https://it.wikipedia.org/wiki?curid=2976711", "title": "Serie A 1970 (pallanuoto maschile)", "text": "La Serie A 1970 \u00e8 stata la 51\u00aa edizione della massima serie del campionato italiano maschile di pallanuoto. La Pro Recco ha conquistato il titolo nazionale per la settima stagione consecutiva, la sesta rimanendo imbattuta."}
{"id": "2976714", "revid": "1573940", "url": "https://it.wikipedia.org/wiki?curid=2976714", "title": "Anodonthyla", "text": "Anodonthyla \u00e8 un genere di rane della famiglia Microhylidae, endemico del Madagascar.\nDescrizione.\nSono microlilidi di piccole dimensioni, di lunghezza oscillante dai 15\u201317\u00a0mm di \"A. moramora\" ai 32\u201334\u00a0mm di \"A. montana\".\nUna delle pi\u00f9 evidenti sinapomorfie del genere \u00e8 data dalla presenza, nei maschi, di un dito rudimentale addizionale sul versante preassiale del pollice, detto \"prepollex\", che generalmente \u00e8 strettamente connesso al primo dito per la gran parte della sua lunghezza. Sia nei maschi che nelle femmine il primo dito \u00e8 molto corto rispetto a quello di altri generi della sottofamiglia Cophylinae.\nBiologia.\nCome per altre Cophylinae, il richiamo della maggior parte delle specie di \"Anodonthyla\" \u00e8 costituito da una lunga serie regolare di note tonali, di durata variabile, ma in ogni caso pi\u00f9 brevi di quelli dei generi \"Cophyla\" e \"Rhombophryne\". Fa eccezione il richiamo di \"A. emilei\" che \u00e8 caratterizzato da una rapida serie di 13-14 note. Mancano informazioni sui richiami di \"A. jeanbai\", \"A. montana\" e \"A. rouxae\".\nTassonomia.\nAnalisi di genetica molecolare indicano che Cophylinae e Scaphiophryninae formano, all'interno della famiglia Microhylidae, un clade evolutosi nel Madagascar, distinto dalle Dyscophinae, che appartengono ad una linea evolutiva separata, imparentata con i microilidi dell'Asia.\nIl genere \"Anodonthyla\" comprende le seguenti specie:\nAnalisi genetiche su esemplari prelevati dall'area del parco nazionale di Ranomafana (ZCMV 257 e ZMA 20246), il cui patrimonio genetico differisce da quello delle specie note, fanno presupporre l'esistenza di altre specie non ancora descritte."}
{"id": "2976715", "revid": "287204", "url": "https://it.wikipedia.org/wiki?curid=2976715", "title": "Eustachio Chita", "text": "Biografia.\nPer l'epoca, quella di origine di Chita poteva dirsi una famiglia agiata: i genitori, Michele e Maria Giuditta Caione, coltivavano diversi tomoli di terreno e possedevano un centinaio di pecore. Tuttavia a causa della scelleratezza del padre, uomo frustrato e violento, la condizione economica della famiglia precipit\u00f2 rapidamente fino a quando tutta la sua propriet\u00e0 venne sequestrata e venduta all'asta per soddisfare i creditori. La vita della famiglia inoltre, fu sempre condizionata pesantemente dall'indole crudele del padre; lo stesso Eustachio veniva spesso picchiato, bastonato e lasciato digiuno a sorvegliare le pecore, fu anche ferito al capo da una pietra e colpito da una scure al torace. La madre dal canto suo fu colpita da una forma maniacale religiosa.\nLa situazione familiare insopportabile spinse Eustachio ad andar via da casa vivendo come un vagabondo in cerca di lavoro dovunque capitasse nelle campagne lucane e pugliesi. Il Chita \u00e8 considerato atipico perch\u00e9 operava come un brigante solitario piuttosto che con una banda. In realt\u00e0 sebbene le scorrerie dei briganti fossero state represse negli anni 1861-1865, anni in cui Chita era bambino, l'esistenza del brigantaggio continuava a costituire un problema per il nuovo Stato italiano.\nNegli anni Chita fu accusato di diversi omicidi, rapine ed estorsioni; braccato dalle autorit\u00e0, fu costretto a nascondersi in una grotta, che ancora oggi porta il nome del brigante, nelle Murge, vicino allo \"Jazzo Vecchio\", sul costone delle Gravine di Matera dove il brigante dimor\u00f2 fino al termine della sua vita.\nLe circostanze della sua morte sono poco chiare: sebbene risulti che sia stato ucciso durante una colluttazione con dei pastori che lo avevano sorpreso nel suo rifugio tuttavia durante il successivo processo si sospett\u00f2 che gli stessi uccisori fossero suoi complici che temevano che una volta catturato il Chita li avrebbe traditi.\nNella grotta di Chita furono rinvenuti tra gli altri i seguenti oggetti: un fucile a due canne con retrocarica, un fucile ad una canna, due pistole a due canne, una pistola ad una canna, un coltello lungo da macellaio, un coltello da pastore con fodero in legno, un punteruolo, una lima col manico, un coltello a serramanico, tre scuri ben affilate, un portafogli di pelle contenente 40 Lire.\nNel 1900 i resti di Chita vennero riesumati e spediti a Torino dove furono analizzati dal professor Cesare Lombroso che li sottopose ad esami di fisiognomica, finalizzata a dimostrare un legame tra dimensioni del cranio e comportamenti antisociali. Ancora oggi le ossa del brigante materano si dovrebbero trovare nella citt\u00e0 piemontese e alcuni discendenti lucani di Chitaridd, tra cui Michele Chita, si stanno battendo per restituirle alla sua terra di origine."}
{"id": "2976724", "revid": "435108", "url": "https://it.wikipedia.org/wiki?curid=2976724", "title": "Serie A 1946-1947 (pallanuoto maschile)", "text": ""}
{"id": "2976725", "revid": "729019", "url": "https://it.wikipedia.org/wiki?curid=2976725", "title": "Franz von Weyrother", "text": "Biografia.\nCarriera.\nFranz von Weyrother nacque a Vienna, figlio del generale di cavalleria Adam von Weyrother. Dopo gli studi all'accademia di ingegneria militare, nel 1775 entr\u00f2 nel 22\u00ba reggimento di fanteria del maresciallo Franz Moritz von Lacy come cadetto. Fu promosso al grado di tenente due anni dopo. Nell'agosto 1778 fu nominato aiutante di campo di Wenzel Colloredo, carica che ricopr\u00ec sino al 1783.\nPartecip\u00f2 alle guerre austro-turche tra il 1787 e il 1791, dove fu agli ordini del maresciallo Philip George Browne, guadagnandosi nell'occasione il grado di capitano. Durante la prima fase della guerra della prima coalizione, serviva a Magonza. Promosso al grado di maggiore nel 1795, fu ferito a Weisenau. Dopo che si fu ristabilito, fu inviato nell'esercito del Reno sotto l'arciduca Carlo. Nel 1795 venne nominato cavaliere dell'Ordine Militare di Maria Teresa.\nIn Italia e in Baviera.\nNel settembre 1796, venne trasferito in Italia settentrionale, sotto il feldmaresciallo Dagobert von W\u00fcrmser. Fu lui che prepar\u00f2 il piano della battaglia di Bassano il 6 novembre 1796, che costrinse i francesi a lasciare il Brenta e ritirarsi a Verona. Fu poi promosso tenente colonnello. In seguito fece parte del personale del feldzeugmeister J\u00f3zsef Alvinczi. In tale veste contribu\u00ec a pianificare la campagna che si concluse con una sconfitta, ad opera di Napoleone Bonaparte, nella battaglia di Arcole.\nIl suo piano per la battaglia di Rivoli prevedeva tre blocchi ben distinti, due di una forze impressionante e una irrealistica colonna di accompagnamento alla marcia attraverso le montagne in pieno gennaio. Rivoli si concluse con una decisiva sconfitta austriaca e la conseguente resa della citt\u00e0 fortificata di Mantova.\nDurante la campagna del 1799 serv\u00ec come capo di stato maggiore dell'esercito d'Italia ed aiutante generale del feldzeugmeister P\u00e1l Kray, si distinse a Legnago il 26 marzo, a Magnano il 5 aprile e a Novi il 15 agosto. Fu ufficiale di collegamento con il generale russo Alexander Suvorov, per il quale organizz\u00f2 il percorso della leggendaria marcia alpina attraverso il San Gottardo. Suvorov lo menzion\u00f2 nelle sue lettere all'imperatore Francesco II, che lo promosse colonnello e lo pose al comando del 7\u00ba Reggimento di Fanteria.\nNell'autunno del 1800, in seguito alla nomina di comandante dell'esercito di Baviera del diciottenne arciduca Giovanni d'Austria, fu nominato suo capo di stato maggiore.\nCredendo che l'esercito di Jean Moreau fosse in ritirata, organizz\u00f2 un inseguimento aggressivo attraverso terreni boscosi con quattro colonne che non si davano reciproco sostegno. Invece Moreau organizz\u00f2 un agguato, attaccando l'esercito austriaco sul suo fianco sinistro. La battaglia che ne nacque fu detta di Hohenlinden e si rivel\u00f2 una catastrofe per gli austriaci, mettendo fine alle guerre della seconda coalizione. Partecip\u00f2 ai negoziati di pace come consulente militare del ministro Cobenzl.\nGuerre napoleoniche.\nQuando scoppiarono le guerre della terza coalizione, fu promosso maggiore generale e, su richiesta del principe Mikhail Kutuzov, fu nominato capo di stato maggiore dell'esercito austro-russo. In questa veste fu l'ideatore del piano austro-russo per la battaglia di Austerlitz. La battaglia fu il pi\u00f9 grande successo di Napoleone. Due mesi e mezzo dopo la sconfitta di Austerlitz, mor\u00ec a Vienna all'et\u00e0 di 51 anni."}
{"id": "2976734", "revid": "435108", "url": "https://it.wikipedia.org/wiki?curid=2976734", "title": "Serie A 1945-1946 (pallanuoto maschile)", "text": ""}
{"id": "2976739", "revid": "6923", "url": "https://it.wikipedia.org/wiki?curid=2976739", "title": "Iuliu Maniu", "text": "Biografia.\nProveniente da una famiglia di giuristi e di avvocati, entr\u00f2 nella vita politica nel 1891 e nel 1896 venne eletto nel presidium del partito nazionale romeno in Austro-Ungheria. Fu eletto al Parlamento per il partito nazionale romeno nel 1906 e divenne il portavoce delle richieste nazionali romene. Durante la Prima guerra mondiale si batt\u00e9 nell'esercito austro-ungherese, ma alla fine del conflitto fu l'anima della rivolta dei soldati romeni, che abbandonarono in massa i reggimenti ungheresi in cui erano arruolati.\nIl 1\u00ba dicembre 1918 proclam\u00f2 l'unificazione della Transilvania alla Romania. Divenne in seguito capo del partito nazional-contadino e per due volte, dal 1928 al 1930 e dal 1932 al 1933, divenne Presidente del Consiglio. All'inizio della Seconda guerra mondiale contribu\u00ec alla caduta del re Carlo II ed alla salita al potere del maresciallo Antonescu (6 settembre 1940).\nFu comunque contrario alla politica di sottomissione alla Germania nazista. Favor\u00ec la deposizione di Antonescu da parte di re Michele il 23 agosto 1944 e il successivo armistizio con l'Unione Sovietica. Nel 1945 non volle entrare a far parte del Governo perch\u00e9 contrario alle repressioni in atto. Nel 1947 il partito nazional-contadino venne sciolto e Maniu, con gli altri capi del suo partito, venne arrestato e processato per alto tradimento con l'accusa di aver mantenuto contatti con le ambasciate occidentali a Bucarest. Fu condannato ai lavori forzati l'11 novembre 1947. La condanna fu trasformata in ergastolo. Mor\u00ec alcuni anni pi\u00f9 tardi in carcere.\nGli \u00e8 stata intitolata una strada a Cluj-Napoca."}
{"id": "2976740", "revid": "729019", "url": "https://it.wikipedia.org/wiki?curid=2976740", "title": "Daniela Gini", "text": "Biografia.\nFiglia di Massimo Gini, gi\u00e0 giocatore del e internazionale per l' tra gli anni sessanta e settanta, Daniela Gini inizi\u00f2 a giocare a rugby a 14 anni nelle giovanili della ; le norme federali tuttavia non le permisero di giocare in campionato prima dei 15 anni d'et\u00e0.\nUn anno pi\u00f9 tardi esord\u00ec, quindi, con la maglia del .\nGi\u00e0 nel 1993, a 16 anni, esord\u00ec in Nazionale italiana, a Rovigo contro la .\nDopo 7 stagioni nel Rugby Roma pass\u00f2 al , per poi fare ritorno dopo sei anni alla societ\u00e0 d'origine; allo scioglimento della sezione femminile di quest'ultima fu ingaggiata dalla neoistituita , squadra provinciale con sede a Colleferro, della quale \u00e8 capitano.\nIn Nazionale ha disputato due Coppe del Mondo (1998 e 2002), tutte le edizioni dei tornei europei femminili laureandosi campione d'Europa nel 2005 e saltando solo quello del 2004 per maternit\u00e0, nonch\u00e9 tutti i Sei Nazioni, nella cui edizione 2010, il 12 marzo a Montpellier contro la , divenne la quinta italiana a raggiungere quota 50 \"test match\"; a parte la maternit\u00e0, l'unica altra interruzione della sua attivit\u00e0 fu dovuta a un infortunio occorsole nel novembre 2005, in cui si procur\u00f2 una frattura a malleoli e perone nel segnare una meta.\nDi professione contabile, \u00e8 sposata con Vincenzo Biondi, gi\u00e0 rugbista per , campione d'Italia 1993-94, e ha una figlia nata nel 2004; nel 2005 fu anche commentatrice per Sky degli incontri dell' nel Sei Nazioni."}
{"id": "2976743", "revid": "22475", "url": "https://it.wikipedia.org/wiki?curid=2976743", "title": "La ricchezza della rete. La produzione sociale trasforma il mercato e aumenta le libert\u00e0", "text": "La ricchezza della rete. La produzione sociale trasforma il mercato e aumenta le libert\u00e0 \u00e8 un libro uscito nel 2006 (in Italia nel 2007). Il suo autore \u00e8 Yochai Benkler, professore di diritto alla Universit\u00e0 di Harvard.\nIl libro \u00e8 reso disponibile sotto licenza Creative Commons NC-SA (non commerciale, condividi allo stesso modo).\nBenkler lo ha definito un libro modificabile via internet, \"un esperimento di come i libri potrebbero essere in futuro\", per dimostrare come gli autori e i lettori possano collegarsi istantaneamente o anche collaborare."}
{"id": "2976744", "revid": "54354", "url": "https://it.wikipedia.org/wiki?curid=2976744", "title": "La ricchezza della rete", "text": ""}
{"id": "2976748", "revid": "200154", "url": "https://it.wikipedia.org/wiki?curid=2976748", "title": "Lingua malay\u0101lam", "text": ""}
{"id": "2976751", "revid": "120479069", "url": "https://it.wikipedia.org/wiki?curid=2976751", "title": "Madonna col Bambino (Cima da Conegliano Este)", "text": "La Madonna col Bambino \u00e8 un dipinto a olio su tavola di Cima da Conegliano, databile 1504 e conservato nel Museo nazionale atestino di Este. Essa \u00e8 l'opera pittorica di maggior rilievo all'interno del museo, poich\u00e9 esso \u00e8 principalmente dedicato all'archeologia.\nL'opera \u00e8 molto simile alla Madonna col Bambino, sempre di Cima, conservata alla Galleria degli Uffizi di Firenze, anch'essa datata 1504.\nLa posizione della Madonna in questo dipinto ricorda i quadri di Giovanni Bellini (Madonna col Bambino e le sante Caterina e Maria Maddalena) ed \u00e8 molto simile a quella delle altre diciannove Madonne dell'artista."}
{"id": "2976754", "revid": "212348", "url": "https://it.wikipedia.org/wiki?curid=2976754", "title": "Casa matti di Romagnese", "text": ""}
{"id": "2976757", "revid": "1428919", "url": "https://it.wikipedia.org/wiki?curid=2976757", "title": "Fritz M\u00fcller (biologo)", "text": "Da lui prende nome il mimetismo m\u00fclleriano, che caratterizza insetti come vespe e api."}
{"id": "2976758", "revid": "1318658", "url": "https://it.wikipedia.org/wiki?curid=2976758", "title": "Stadio del decimo anniversario del Manifesto di luglio", "text": "Lo Stadio del decimo anniversario del Manifesto di luglio () \u00e8 stato uno stadio polacco della capitale polacca Varsavia, di propriet\u00e0 dello stato.\nStoria.\nNel 1953 il governo della Repubblica Popolare di Polonia decise la costruzione di uno stadio polivalente, bandendo un concorso che \u00e8 stato vinto dagli architetti Jerzy Hryniewiecki, Zbigniew Ihnatowicz e Jerzy So\u0142tan. La costruzione venne avviata nel 1954. Il nome dello stadio celebra il X anniversario del manifesto del 22 luglio 1944 in cui i comunisti spalleggiati dall'Unione Sovietica proclamavano il Comitato Polacco di Liberazione Nazionale (polacco: \"Polski Komitet Wyzwolenia Narodowego\"; sigla: PKWN) come \"l'unico governo polacco legittimo\", rompendo con il governo in esilio della Polonia. Lo stadio avrebbe dovuto ospitare il Festival Mondiale della Giovent\u00f9 e degli Studenti del 1955, una manifestazione organizzata dalla Federazione Mondiale della Giovent\u00f9 Democratica.\nIl materiale di costruzione dello stadio venne ricavato dai detriti delle macerie provenienti dalla distruzione di Varsavia operata delle truppe di occupazione tedesche in seguito all'insurrezione di Varsavia.\nLo stadio, senza copertura, aveva una struttura ellittica, con una pista di atletica di 400 metri e poteva ospitare 71000 spettatori. L'inaugurazione dello stadio avvenne il 22 luglio 1955, 11\u00ba anniversario del manifesto di luglio.\nLo stadio \u00e8 stato scelto dalla Federazione calcistica della Polonia quale teatro delle partite della nazionale di calcio della Polonia e quale sede della finale della Coppa di Polonia. Lo stadio \u00e8 anche stato sede di importanti gare di atletica leggera, di manifestazioni del Partito Operaio Unificato Polacco, di concerti vari e festival commemorativi e pi\u00f9 volte sede di arrivo della Corsa della Pace (de. \"Friedensfahrt\", cs. \"Z\u00e1vod M\u00edru\", pl. \"Wy\u015bcig Pokoju\") una corsa a tappe maschile di ciclismo su strada.\nL'8 settembre 1968 si tenne nello stadio una manifestazione del regime comunista. Davanti al folto pubblico (erano presenti anche numerosi giornalisti e diplomatici stranieri), Ryszard Siwiec, un filosofo dissidente ed ex militare dell'Armia Krajowa si diede fuoco in segno di protesta per l'invasione della Cecoslovacchia da parte delle truppe del Patto di Varsavia che metteva fine all'esperienza della Primavera di Praga. L'uomo mor\u00ec quattro giorni dopo per le gravi ustioni riportate. Nel 2001 Siwiec fu insignito alla memoria dell'Ordine di Tom\u00e1\u0161 Garrigue Masaryk da parte del Presidente della Repubblica Ceca V\u00e1clav Havel; nel 2003 fu decorato con l'Ordine della Polonia Restituta da parte del Presidente polacco Aleksander Kwa\u015bniewski. All'ingresso dello stadio una lapide ne ricorda il sacrificio.\nNel 1983, dopo essere stato sede di un importante raduno cattolico alla presenza di Papa Giovanni Paolo II con oltre 100000 persone, lo stadio, per problemi tecnici dovuti agli alti costi di esercizio e di manutenzione, venne abbandonato e nel 1989 affittato ad una compagnia che ne fece un grande mercato a cielo aperto con oltre 5000 operatori. Il mercato, che ha vissuto il suo momento d'oro negli anni novanta era diventato un luogo di traffici illegali.\nLo stadio nazionale di Varsavia.\nCon l'assegnazione del campionato europeo di calcio 2012 alla Polonia, nel 2008 sono stati avviati i lavori di demolizione per la costruzione del nuovo stadio nazionale di Varsavia, costruito all'interno del vecchio stadio con le gradinate di accesso del vecchio impianto che, similmente al Zentralstadion di Lipsia, si integrano alla nuova struttura. Il nuovo stadio sorge all'interno di un complesso sportivo denominato Centro sportivo nazionale (in polacco \"Narodowe Centrum Sportu\") che comprende una piscina olimpica con tribune per 4\u00a0000 spettatori, un palazzetto dello sport polifunzionale con tribune per 15\u00a0000 spettatori, un centro congressi, punti di ristoro e servizi vari. La costruzione del nuovo stadio \u00e8 stata accompagnata da una riqualificazione di tutta l'area, con l'ammodernamento della vicina stazione delle ferrovie polacche e la costruzione di una stazione della metropolitana per un collegamento veloce con il centro della citt\u00e0.\nLa costruzione dello stadio ha avuto inizialmente dei ritardi a causa delle resistenze degli operatori del mercato che hanno cercato in tutti i modi di opporsi all'ordine di abbandonare l'area dello stadio.\nIl nuovo stadio, che ha ospitato cinque incontri del campionato europeo, tra cui l'incontro di apertura della manifestazione tra le nazionali di Polonia e Grecia e una delle due semifinali. Ospita anche gli incontri pi\u00f9 importanti del Legia Varsavia, il cui terreno di gioco resta comunque quello dello stadio dell'Esercito polacco."}
{"id": "2976759", "revid": "459956", "url": "https://it.wikipedia.org/wiki?curid=2976759", "title": "Arturo Illia", "text": ""}
{"id": "2976760", "revid": "123946872", "url": "https://it.wikipedia.org/wiki?curid=2976760", "title": "Aldo Vuto", "text": "Considerato insieme ad Antonio Modeo uno dei fondatori della Nuova camorra pugliese \u00e8 diventato nel 1980 affiliato alla Nuova Camorra Organizzata di Raffaele Cutolo.\nIn seguito \u00e8 diventato uno dei pi\u00f9 temuti boss della criminalit\u00e0 tarantina iniziando a operare nei traffici illeciti della propria citt\u00e0, in particolar modo nel contrabbando di tabacchi. In seguito a un processo del 1990 \u00e8 stato arrestato per associazione mafiosa."}
{"id": "2976761", "revid": "97695", "url": "https://it.wikipedia.org/wiki?curid=2976761", "title": "Fetchmail", "text": "Fetchmail \u00e8 un software open source per sistemi POSIX che pu\u00f2 essere usato per ricevere e inviare e-mail con protocollo POP3, IMAP, ETRN e ODMR.\nDerivazione.\nFetchmail deriva dall'originario popclient, scritto da Carl Harris.\nMotivi del suo successo.\nFetchmail \u00e8 famoso perch\u00e9 il suo autore Eric Raymond lo ha usato nel suo libro \"La cattedrale e il bazaar\" per descrivere il modello di sviluppo a bazaar.\nCritiche al design.\nMolti programmatori, come Dan Bernstein, il creatore di getmail Charles Cazabon e lo sviluppatore di FreeBSD Terry Lambert hanno criticato il design di fetchmail per le sue falle di sicurezza."}
{"id": "2976762", "revid": "54354", "url": "https://it.wikipedia.org/wiki?curid=2976762", "title": "Commons-based peer production", "text": ""}
{"id": "2976763", "revid": "54354", "url": "https://it.wikipedia.org/wiki?curid=2976763", "title": "Peer production", "text": ""}
{"id": "2976768", "revid": "1610933", "url": "https://it.wikipedia.org/wiki?curid=2976768", "title": "Tacchino ocellato", "text": ""}
{"id": "2976773", "revid": "1573940", "url": "https://it.wikipedia.org/wiki?curid=2976773", "title": "Anodonthyla boulengerii", "text": "Anodonthyla boulengerii \u00e8 una rana della famiglia Microhylidae, endemica del Madagascar.\nDistribuzione e habitat.\n\u00c8 una specie endemica del Madagascar orientale.\nIn passato si riteneva che il suo areale si estendesse dal Parco nazionale di Masoala al nord sino al parco nazionale di Andohahela al sud, dal livello del mare sino a 1.300 m di altitudine.\nAttualmente molti esemplari in passato attribuiti a questa specie sono stati assegnati a specie distinte e pertanto si ritiene che l'areale di \"A. boulengeri\" \"sensu stricto\" sia limitato al Madagascar sud-orientale e alle isole di Nosy Mangabe e Nosy Boraha."}
{"id": "2976774", "revid": "729019", "url": "https://it.wikipedia.org/wiki?curid=2976774", "title": "Nosy Mangabe", "text": "Nosy Mangabe (in lingua malgascia: talora \"Nosy Marosy\"; in lingua francese: \"\u00eele Marosy\", \"\u00eele Marotte\" o \"\u00eele Marose\", anticamente \"Aiguillon\") \u00e8 una piccola isola continentale situata nella baia d'Antongil, circa 5\u00a0km al largo della citt\u00e0 di Maroantsetra, nella parte nord-orientale del Madagascar. Nosy Mangabe significa Grande Isola Verde.\nGeneralit\u00e0.\nL'isola \u00e8 sede della riserva speciale di Nosy Mangabe, parte del pi\u00f9 vasto Parco nazionale di Masoala, molto importante per la presenza di specie peculiari della foresta pluviale tropicale. Non vi sono abitanti permanenti n\u00e9 strutture abitative permanenti, ma solo un'area attrezzata a campeggio dotata di servizi igienici e di cucina utilizzati da studiosi (biologi, ricercatori) e turisti. Lo scrittore di fantascienza Douglas Adams e lo zoologo Mark Carwardine hanno descritto l'isola in un documentario della BBC, trasformato successivamente in un saggio a stampa, nel quale si difendeva la salvezza dell'aye-aye (\"Daubentonia madagascariensis\") in pericolo di estinzione. L'isola \u00e8 stata utilizzata in passato come base per il commercio degli schiavi. Sul lato occidentale dell'isola sono presenti incisioni rupestri scolpite nel XVI secolo da marinai di lingua olandese."}
{"id": "2976778", "revid": "56620", "url": "https://it.wikipedia.org/wiki?curid=2976778", "title": "Il ragazzo del lago", "text": "Il ragazzo del lago \u00e8 stato scritto dal giornalista Marcello Foa nel 2010 e narra la storia Aimone Canape, un partigiano testimone della cattura di Benito Mussolini.\nTrama.\nAimone Canape vive a Dongo, un piccolo paese sul Lago di Como e nel 1938, ad appena sedici anni, si trasferisce in Germania per imparare il mestiere di Maitre d'Hotel. Dopo un primo \nperiodo passato a lavorare ad Oberhof, si trasferisce a Berlino dove il destino lo porter\u00e0 a vivere tra l'aristocrazia tedesca e a conoscere anche il F\u00fchrer Adolf Hitler in persona. Tornato in Italia dopo i primi bombardamenti su Berlino nel 1940, Aimone si arruola nell'esercito Italiano dove prester\u00e0 servizio fino all'8 settembre 1943. Disertore sar\u00e0 costretto a nascondersi e in seguito si impegner\u00e0 attivamente per aiutare i partigiani della zona dell'Alto Lario. Pi\u00f9 volte arrestato e torturato dalle autorit\u00e0 \nnazifasciste del paese riuscir\u00e0 sempre a cavarsela e il 27 aprile 1945 sar\u00e0 testimone della cattura del Duce Benito Mussolini, scoperto proprio a Dongo mentre tentava di scappare nascosto tra una colonna di militari della Wehrmacht di ritorno in Germania."}
{"id": "2976780", "revid": "1305772", "url": "https://it.wikipedia.org/wiki?curid=2976780", "title": "Ul'janovskij rajon", "text": "Ul'janovskij rajon \u00e8 un toponimo di vari rajon"}
{"id": "2976785", "revid": "481666", "url": "https://it.wikipedia.org/wiki?curid=2976785", "title": "Strife", "text": ""}
{"id": "2976795", "revid": "599013", "url": "https://it.wikipedia.org/wiki?curid=2976795", "title": "Skatenati (disambigua)", "text": "Il termine Skatenati ha differenti significati:"}
{"id": "2976797", "revid": "287204", "url": "https://it.wikipedia.org/wiki?curid=2976797", "title": "Ul'janovsk (disambigua)", "text": ""}
{"id": "2976798", "revid": "385321", "url": "https://it.wikipedia.org/wiki?curid=2976798", "title": "I Know What I Like", "text": ""}
{"id": "2976799", "revid": "287204", "url": "https://it.wikipedia.org/wiki?curid=2976799", "title": "Purana Task Force", "text": "L'operazione Purana, che prendeva il nome dalla Purana Task Force, un'unit\u00e0 investigativa della polizia incaricata delle indagini sugli omicidi della guerra di mafia di Melbourne durante i primi anni 2000, fu un'operazione antimafia della polizia australiana dei primi anni 2000. Costituita nel 2003 da Christine Nixon, capo della polizia di Victoria, inizialmente poco operativa per timore di ripercussioni sul personale incaricato delle investigazioni, in seguito otterr\u00e0 molto successo sia nel campo investigativo che in quello degli arresti. Nel 2008, a seguito degli arresti di mandanti ed esecutori di parte degli omicidi, la task force \u00e8 stata ampliata.\nLe indagini sono state comunque ostacolate dalla forte omert\u00e0 attorniante le figure criminali di rilievo indagate, poco inclini a collaborare con la giustizia perch\u00e9 ben lungi dal rischiare la propria vita o quella dei propri cari. Nonostante gli sforzi per far cessare gli omicidi e gli elogi per quanto fatto in merito, diversi personaggi importanti furono uccisi nel corso dell'attivit\u00e0 investigativa in controtendenza a quanto sperato dalla task force."}
{"id": "2976801", "revid": "287204", "url": "https://it.wikipedia.org/wiki?curid=2976801", "title": "Ul'janov", "text": ""}
{"id": "2976810", "revid": "422900", "url": "https://it.wikipedia.org/wiki?curid=2976810", "title": "Nazionale di calcio della Rhodesia", "text": ""}
{"id": "2976811", "revid": "1605525", "url": "https://it.wikipedia.org/wiki?curid=2976811", "title": "Le parole tra noi leggere", "text": "Le parole tra noi legg\u00e8re \u00e8 un romanzo di Lalla Romano che tematizza il rapporto tra madre e figlio.\nLa protagonista, la narratrice, si confronta con la crescita e con le ripetute difficolt\u00e0 del giovane figlio Piero, con cui si trova spesso in un rapporto conflittuale. I due vivono a Cuneo mentre il marito della donna, una figura di padre piuttosto assente, lavora a Torino. La protagonista stessa si trova in una situazione di dissidio interiore: da una parte \u00e8 sinceramente desiderosa di permettere gli sviluppi del figlio nei suoi passi verso l'autonomia, dall'altra non sempre riesce a staccarsi dal suo ruolo di madre guida.\nL'anno della pubblicazione, il 1969, \u00e8 significativo in quanto la storia \u00e8 ambientata ai tempi della rivolta giovanile, durante la quale il conflitto generazionale era particolarmente spiccato. La figura di Piero passa dallo stadio della protesta a quello del riflusso (fondazione di famiglia borghese, lavoro in banca), passando per numerose difficolt\u00e0 di studio e di lavoro per poi sfociare in malattia.\nIl libro, il cui titolo \u00e8 citazione esatta dai versi 28-29 (\"...le parole / tra noi leggere cadono\") di \"Due nel crepuscolo\", poesia di Eugenio Montale, inclusa nella \"Bufera e altro\", raccolse il plauso del poeta ligure e vinse il Premio Strega del 1969."}
{"id": "2976814", "revid": "1573940", "url": "https://it.wikipedia.org/wiki?curid=2976814", "title": "Anodonthyla hutchisoni", "text": "Anodonthyla hutchisoni \u00e8 una rana della famiglia Microhylidae, endemica del Madagascar.\nDistribuzione e habitat.\n\u00c8 una specie endemica del Madagascar, attualmente nota solo per la costa occidentale della penisola di Masoala, tra 10 e 780 m di altitudine.\nConservazione.\nLa \"IUCN Red List\" classifica \"A.\u00a0hutchisoni\" come specie in pericolo di estinzione (\"Endangered\")."}
{"id": "2976817", "revid": "32485168", "url": "https://it.wikipedia.org/wiki?curid=2976817", "title": "Zoo TV Tour", "text": ""}
{"id": "2976822", "revid": "110157", "url": "https://it.wikipedia.org/wiki?curid=2976822", "title": "Ul'janovskij rajon (Oblast' di Ul'janovsk)", "text": "L'Ul'janovskij rajon () \u00e8 un rajon dell'Oblast' di Ul'janovsk, nella Russia europea, il cui capoluogo \u00e8 I\u0161eevka e ricopre una superficie di 1273 chilometri quadrati."}
{"id": "2976838", "revid": "2091899", "url": "https://it.wikipedia.org/wiki?curid=2976838", "title": "Omicidi del mercato Victoria", "text": "Gli omicidi del mercato Victoria furono una serie di agguati mortali con fucile ai danni di persone legate alla gestione dei mercati dello Stato di Victoria nel 1963.\nSebbene il caso rimane irrisolto, dalle indagini che ne seguirono parve ben chiaro come dietro alla catena di omicidi ci fosse la mano di una non meglio conosciuta organizzazione mafiosa, che negli anni a seguire si scopr\u00ec essere tale \"onorata societ\u00e0\", un gruppo criminale di ispirazione 'ndranghetista formatosi negli anni dell'immigrazione italiana in Australia.\nSfondo.\nCome avvenuto nell'America settentrionale con la Cosa nostra statunitense, in Australia il fenomeno malavitoso italiano ebbe meno a dare risalto anche per la natura diversa della formazione e della caratterizzazione delle fazioni diverse costituitesi. Se negli Stati Uniti aveva prevalso il modello siciliano abituato ad azioni eclatanti sia in madre patria che all'estero, la mafia calabrese da sempre si preoccupava di non farsi notare per non subire ripercussioni nei propri affari. Proprio a causa di ci\u00f2, il fenomeno calabrese anche nei Paesi esteri fu sempre oggetto di poca o nessuna attenzione per via del silenzio al riguardo, e prima degli omicidi dei mercati Victoria in Australia nessuna indagine su attivit\u00e0 mafiose vennero mai fatte o seguite.\nNel 1930 in Italia nasceva Domenico Italiano. Immigrato in Australia alla ricerca di sbocchi extranazionali per l'estensione della mafia calabrese all'estero, trov\u00f2 nei mercati ortofrutticoli della regione Victoria, all'epoca un campo d'affari molto proficuo per le persone che decidevano di mettersi in proprio, la soluzione a ogni problema.\nAiutato dalla verginit\u00e0 del territorio australiano in materia di organizzazioni criminali, Italiano stimol\u00f2 l'arrivo in Australia di personaggi di spicco in Calabria per avviare un ramo indipendente ma comunque legato alla nativa 'ndrangheta, che in omaggio decise di chiamare \"Onorata Societ\u00e0\", tra l'altro uno degli appellativi con cui si conosce la suddetta. Quello che ne usc\u00ec fu la quasi istantanea ramificazione della neonata organizzazione nel territorio, e allo stesso tempo la capacit\u00e0 di non far sentire la propria presenza.\nGli immigrati italiani furono incoraggiati a creare raccolti da Italiano e gli altri, dei quali avrebbero poi rivenduto i prodotti ai mercati di Victoria. Sebbene la manovalanza italiana servisse come base per gli affari, i capi dei mercati di Victoria erano ben altra cosa e di questo si accorse Vincenzo Angilletta, un mafioso alla ribalta che aveva nel frattempo costituito una banda scissionista in grado di rivaleggiare con gli uomini di Italiano. Angilletta aveva piani ambiziosi per la gestione della tratta campi di raccolta-mercati, ma non deteneva quel potere necessario ad affrontare gli 'ndranghetisti, i quali optarono per una presa di posizione violenta. Al termine della faida per lo scambio di potere, sia i contadini, che i venditori e i gestori, erano entrati nel sistema appena stabilitosi, e ognuno di loro doveva pagare una tassa all'Onorata Societ\u00e0 e non pi\u00f9 alla defunta casa scissionista.\nIndagini.\nA seguire le indagini sugli omicidi fu chiamata un'unit\u00e0 di investigatori della \"Federal Bureau Investigation\" , capitanata dal famoso agente John Cusack. In base alla relazione stilata sulle vicende, Cusack arriv\u00f2 alla conclusione che non si potesse escludere la mano di qualche mafia non meglio identificata dietro il ciclo di agguati mortali dal momento che fino ad allora nessun segnale riguardante la presenza di organizzazioni criminali s'era presentato alle forze statali australiane.\nNonostante l'aiuto delle forze investigative statunitensi, a parte alcuni sospetti ricaduti su un possibile sindacato criminale di natura sconosciuta, le autorit\u00e0 non batterono mai una direzione precisa anche per mancanza di idee e testimoni che potessero sostenere le indagini. Comunque, la Sezione Omicidi della polizia di Victoria fu travolta da uno scandalo, forse - ma non necessariamente legato al caso degli omicidi, dopo che il capo sezione Jack Matthews e il suo secondo Jack Ford furono arrestati per corruzione."}
{"id": "2976840", "revid": "486946", "url": "https://it.wikipedia.org/wiki?curid=2976840", "title": "H\u00e9ctor Canalli", "text": ""}
{"id": "2976841", "revid": "122750480", "url": "https://it.wikipedia.org/wiki?curid=2976841", "title": "Piano nivale", "text": "Il piano nivale \u00e8 la pi\u00f9 alta delle fasce (dette piani altitudinali) in cui vengono suddivise la vegetazione e la flora. Esso si estende dai 2600\u20133000\u00a0m s.l.m., sino alle cime. \u00c8 pertanto un termine legato alla distribuzione altitudinale della vita vegetale. La vegetazione del \"piano nivale\" non va confusa con la vegetazione nivale, che concerne gli organismi vegetali che vivono nelle nevi perenni e sui ghiacciai.\nCaratteristiche generali.\nIl \"piano nivale\" corrisponde alla zona in cui il suolo viene ricoperto da nevi non perenni, che si sciolgono nei 2 - 3 mesi estivi, permettendo cos\u00ec alle varie specie di completare, seppur in brevissimo tempo, il loro ciclo vitale.\nLe specie che popolano il \"piano nivale\" hanno la caratteristica di adattarsi alle pi\u00f9 basse temperature, come le specie artiche della Tundra. Non vi \u00e8 infatti una totale diversit\u00e0 tra la flora del \"piano nivale\" e quella delle terre sub-polari: il raffronto fra le due vegetazioni fornisce, in media e secondo i diversi studiosi, una percentuale di specie in comune pari al 20 - 30%.\nIl limite del \"piano nivale\" \u00e8 assai irregolare e variabile: le zone vegetate sono spesso separate, isolate, formando una copertura discontinua, rarefatta, a blocchi, a zolle o cuscinetti, localizzandosi in conche o vallette, o in piccoli appezzamenti a loro volta frammentati da rocce, pietraie, rivoli di deflusso. Luoghi, cio\u00e8, dove pu\u00f2 formarsi un minimo di suolo, anche se embrionale e scheletrico, necessario all'attecchimento. Questa vegetazione \u00e8 detta \"ips\u00f2fila\" (dal greco \u1f55\u03c8\u03bf\u03c2 = altitudine, vetta e \u03c6\u03b9\u03bb\u03b5\u1fd6\u03bd = amare, cio\u00e8 che ama l'altitudine).\nOrizzonti.\nIl piano nivale varia molto in altitudine e in spessore al mutare delle condizioni climatiche e, soprattutto, dell'esposizione. \u00c8 possibile quindi definire il suo limite inferiore mediante una linea che corre pi\u00f9 in basso rispetto all'orizzonte climatico che segna il limite delle nevi perenni. Tale linea prende il nome di \"orizzonte nivale\" e separa il piano nivale dal sottostante piano alpino. La sua individuazione necessita di osservazioni sulla morfologia generale e locale, sulle variazioni di esposizione al sole e sul microclima. Su un versante aprico (esposto cio\u00e8 a sud) l'orizzonte nivale infatti \u00e8 pi\u00f9 elevato e la fascia delle nevi che si sciolgono ha maggior spessore. Invece su un versante bac\u00eco (esposto cio\u00e8 a nord) l'orizzonte nivale si trova assai pi\u00f9 in basso, il piano nivale risulta sottile, e, in casi estremi, sparisce del tutto. Il piano nivale va quindi dall'orizzonte nivale a quello delle nevi perenni.\nIl \"piano nivale\" pu\u00f2 essere diviso in due fasce, o \"piani secondari\". Nel piano inferiore (da 2600 a circa 3600\u00a0m) abbondano le Fanerogame, mentre quello superiore (dai 3600 a oltre i 4000\u00a0m) \u00e8 esclusivo dominio delle Crittogame. La linea ideale che, in modo del tutto irregolare, separa le due fasce \u00e8 chiamata \"orizzonte delle Tallofite\" (o delle Crittogame) e si colloca, mediamente, attorno ai 3400\u00a0m.\nIn sintesi:\nClima.\nIl \"piano nivale\" ha un clima freddo, con stagione invernale (settembre-maggio) perennemente sotto gli 0\u00a0\u00b0C, e si caratterizza per le grandi e improvvise variazioni ed escursioni termiche, specie nel breve periodo estivo (giugno-agosto), quando si giunge sino a 30\u00b0 di differenza fra giorno e notte e 25\u00b0 fra parti esposte al sole e parti in ombra. Ma poich\u00e9 l'energia termica che giunge dal sole e che non viene dispersa nell'aria (circa il 50%) \u00e8 molto abbondante, si incontrano sovente dei microclimi impensati. \u00c8 dunque il luogo dei valori estremi e delle variazioni repentine.\nL'irraggiamento solare \u00e8 potente, sia nella gamma degli infrarossi che in quella degli ultravioletti (fra i 250 e i 350\u00a0nm), a causa della diminuzione di spessore dello strato di atmosfera filtrante, e quindi della pressione atmosferica (non vi \u00e8 per\u00f2 diminuzione della percentuale di ossigeno, che comincia a rarefarsi solo oltre i 4500\u00a0m), e altrettanto elevata \u00e8 anche la dispersione del calore. Tutto ci\u00f2 genera diversi fenomeni fisico-chimici che interessano direttamente la fisiologia delle piante.\nLa temperatura massima (estiva), sempre di poco superiore agli 0\u00b0, pu\u00f2 scendere all'improvviso anche di 10 - 15\u00b0 per un annuvolamento o per l'arrivo di nebbia. Essa contrasta con la temperatura delle rocce e dei terreni ben esposti che pu\u00f2 salire sino a 40\u00b0. A 3000\u00a0m la temperatura giornaliera estiva pu\u00f2 oscillare tra i + 15 e i - 25\u00b0, mentre a 4000\u00a0m questi valori scendono a + 5 e - 35\u00b0.\nA causa del vento e delle nubi o nebbie le variazioni repentine comprendono anche i valori dell'umidit\u00e0 relativa, che pu\u00f2 passare dal 20 ad oltre il 100%, sempre in tempi brevissimi. Anche la ventosit\u00e0 \u00e8 assai irregolare e subisce cambiamenti improvvisi di intensit\u00e0, direzione, umidit\u00e0 e temperatura. Il vento costringe le piante ad assumere forme nane, prostrate, a cuscinetto (pulvini), a una riduzione della superficie fogliare e ad altri \"accorgimenti\" difensivi per evitare il disseccamento, l'eccesso di traspirazione, l'erosione e persino l'estirpazione. La coltre nevosa, anche di soli 15 \u2013 20\u00a0cm, protegge invece dal freddo e dal vento, mantenendo la temperatura al suolo pi\u00f9 alta di 8/10\u00b0 rispetto a quella dell'aria, anche nel periodo invernale.\nSuoli.\nLe forti pendenze, la presenza di masse rocciose, di detriti, pietraie e rivoli di veloce deflusso lasciano poco spazio all'accumulo di terra e ai processi pedogenetici. Tuttavia, seppur in modo discontinuo e rarefatto, i suoli si formano. Sono suoli embrionali, spesso scheletrici (ricchi cio\u00e8 di elementi litoidi e detti perci\u00f2 \"Litosuoli\"), nei quali gli orizzonti pedologici si riducono a due: L'orizzonte \"A1\" e l'orizzonte \"C\", cio\u00e8 solo il primo e l'ultimo della serie. L'A1 \u00e8, relativamente, ricco di humus, il C \u00e8 la parte sfaldata della roccia madre, chimicamente aggredita ma non pedogenizzata.\nLe basse temperature e il ghiaccio persistente facilitano l'accumulo di humus e la stabilit\u00e0 delle piccole lettiere, mentre il lento dilavamento delle rocce circostanti permette una buona concentrazione e variet\u00e0 di sali minerali. Per contro, la decomposizione del materiale organico da parte dei batteri \u00e8 ridotta a causa del freddo, con minore produzione di azoto.\nL'elemento di maggiore importanza per la vegetazione alpina, \u00e8 il pH del terreno, che varia a seconda dei due tipi fondamentali di substrati rocciosi: le rocce calcaree (basiche) e le rocce silicee (acide). Da queste derivano i due tipi fondamentali di suolo:\nNei luoghi meno acclivi e nelle vallette nivali, dove l'acqua ristagna, si formano, a volte, dei suoli a \"Pseudogley alpino\"..\nLa reazione acida o basica dei suoli, che caratterizza le zone di roccia silicea o quelle di roccia calcareo-magnesiaca, influisce in modo determinante sulla vegetazione, che, nell'ambiente alpino \u00e8 spesso drasticamente divisa in specie \"calcofile\", e quindi basofile (che non possono attecchire in suoli acidi) e in specie \"calcofughe\", cio\u00e8 acidofile (che non possono insediarsi su suoli alcalini). Tipici esempi sono la Draba, la Genziana e il Rododendro, dei quali i suoli acidi (versanti silicei) accolgono le specie acidofile \"Draba hoppeana\", \"Gentiana kochiana\" e \"Rhododendron ferrugineum\", mentre i suoli basici (versanti calcarei e dolomitici) ospitano le specie calcofile \"corrispondenti\" o \"vicarianti\": \"Draba azoides\", \"Gentiana clusii\" e \"Rhododendron hirsutum\".\nAssociazioni.\nNonostante i pesanti limiti ambientali le specie del piano nivale sono pi\u00f9 numerose di quanto si possa pensare e riescono a formare diverse Associazioni tipiche. Gli elementi che generano diversit\u00e0 di associazione possono essere ricondotti a tre:\nLe pi\u00f9 frequenti associazioni del \"piano nivale\":\nSpecie.\nFanerogame.\nOccupano la fascia pi\u00f9 bassa del piano nivale, quella compresa fra l'orizzonte nivale e l'orizzonte delle Tallofite. Ne sono state classificate circa 400 specie e variet\u00e0. Se ne d\u00e0 qui un elenco delle pi\u00f9 frequenti e rappresentative.\nLe specie sin qui elencate vivono sino a 3000 \u2013 3500\u00a0m s.l.m. Quelle che seguono possono raggiungere e superare i 4000\u00a0m di quota e costituiscono la massima espressione di adattamento al clima freddo e alle condizioni pi\u00f9 avverse causate dall'altitudine. (In assoluto, la specie che risulta sopravvivere pi\u00f9 in alto \u00e8 l\"'Arenaria bryophilla\", rinvenuta sul Monte Everest a 6200 metri di quota)..\nCrittogame.\nOltre l'\"Orizzonte delle Tallofite\" la presenza di Fanerogame rapidamente scema e si arresta, lasciando il passo alle pi\u00f9 resistenti Crittogame, costituite in massima parte da licheni e muschi.\nI Licheni, in numero maggiore, giungono sino alle zone cacuminali e alle cime pi\u00f9 elevate.\nI Muschi (prevalentemente epilitici a queste quote), sono meno numerosi, e fra essi prevalgono le specie del genere \"Grimmia\", dai caratteristici cuscinetti grigio scuro:\nMeno frequente, ma non trascurabile, la presenza di altre specie, quali:\nStudiosi della flora alto-alpina.\nBotanici e naturalisti si sono dedicati allo studio della flora alpina e in particolare delle forme di vegetazione d'alta quota, specie nel XVIII e XIX secolo. Fra di essi il generale svizzero Guillaume-Henri Dufour, che realizz\u00f2 la cartografia del territorio elvetico e al quale \u00e8 intitolata la cima del Monte Rosa."}
{"id": "2976853", "revid": "54193", "url": "https://it.wikipedia.org/wiki?curid=2976853", "title": "Sistema elettrico italiano", "text": ""}
{"id": "2976865", "revid": "1226", "url": "https://it.wikipedia.org/wiki?curid=2976865", "title": "Martin Mystery", "text": ""}
{"id": "2976867", "revid": "1048993", "url": "https://it.wikipedia.org/wiki?curid=2976867", "title": "Eva Vanicek", "text": "Biografia.\nItaliana di nascita, ma di origini ungheresi (il padre J\u00e1nos Vanicsek di professione calciatore, si era trasferito in Italia per allenare), appena adolescente si sottopone a dei provini dopo i quali viene scelta dal regista L\u00e9onide Moguy, per una piccola parte nel film \"Domani \u00e8 troppo tardi\", del 1950, con il quale inizia una lunga e discontinua carriera nel mondo del cinema.\nNel 1956 approda anche in televisione, per recitare in commedie e sceneggiati prodotti dalla Rai, venendo diretta da registi quali Guglielmo Morandi, Gianni Serra e Giorgio Capitani.\n\u00c8 stata sposata con l'attore Diego Michelotti sino alla morte di lui."}
{"id": "2976869", "revid": "54193", "url": "https://it.wikipedia.org/wiki?curid=2976869", "title": "Scanzano Ionico", "text": ""}
{"id": "2976882", "revid": "110157", "url": "https://it.wikipedia.org/wiki?curid=2976882", "title": "Saint Br\u00e9lade", "text": "Saint Br\u00e9lade \u00e8 una delle dodici parrocchie in cui \u00e8 suddiviso il Baliato di Jersey. Conta 10.134 abitanti."}
{"id": "2976883", "revid": "405275", "url": "https://it.wikipedia.org/wiki?curid=2976883", "title": "Saga di Freezer", "text": ""}
{"id": "2976887", "revid": "54193", "url": "https://it.wikipedia.org/wiki?curid=2976887", "title": "Energia fotovoltaica", "text": ""}
{"id": "2976889", "revid": "138642", "url": "https://it.wikipedia.org/wiki?curid=2976889", "title": "Oneri generali del sistema elettrico italiano", "text": ""}
{"id": "2976891", "revid": "228587", "url": "https://it.wikipedia.org/wiki?curid=2976891", "title": "Parrocchie di Jersey", "text": ""}
{"id": "2976892", "revid": "54193", "url": "https://it.wikipedia.org/wiki?curid=2976892", "title": "Oneri generali di sistema", "text": ""}
{"id": "2976895", "revid": "336009", "url": "https://it.wikipedia.org/wiki?curid=2976895", "title": "Mivec", "text": ""}
{"id": "2976899", "revid": "110157", "url": "https://it.wikipedia.org/wiki?curid=2976899", "title": "Grouville", "text": "Grouville \u00e8 una delle dodici parrocchie in cui \u00e8 suddiviso il Baliato di Jersey. Conta 4.702 abitanti."}
{"id": "2976900", "revid": "149727", "url": "https://it.wikipedia.org/wiki?curid=2976900", "title": "Port-Bail", "text": ""}
{"id": "2976903", "revid": "6923", "url": "https://it.wikipedia.org/wiki?curid=2976903", "title": "AJP Motos", "text": "AJP Motos \u00e8 una casa motociclistica portoghese di motociclette per enduro. La societ\u00e0 \u00e8 stata fondata nel 1987 dai fratelli Antonio Pinto e Jorge Pinto (da cui la sigla aziendale) a Penafiel, una citt\u00e0 nel nord del Portogallo. L'azienda originariamente \u00e8 nata come un laboratorio di preparazione di moto fuoristrada e si \u00e8 evoluta rapidamente nel rendere la sua prima motocicletta.\nStoria.\nNel 1981, a 22 anni, Antonio Pinto ha aperto un negozio di riparazione moto e modifiche. Pi\u00f9 tardi, nel 1987, AJP \u00e8 stata fondata ed ha presentato la sua prima creazione, la \"Ariana 125\", equipaggiata con un motore 2 tempi Casal, Ariana \u00e8 anche il nome della figlia di Antonio Pinto nata in quello stesso anno. Questa moto \u00e8 stata prodotta in una serie limitata di 25 esemplari.\nNel 1991, AJP ha stabilito una partnership con Petrogal (divenuta Galp Energia), il cui esito pi\u00f9 notevole fu lo sviluppo della \"Galp AJP 50\". Dal 1991 al 2000, AJP ha partecipato ai campionati nazionali portoghesi di Enduro, vincendo cinque titoli di fila dal 1996 al 2000.\nIl 2001 ha rappresentato un punto di svolta per AJP: \u00e8 stata lanciata una moto nuova, la \"AJP PR4 125\", con motore a 4 tempi e il serbatoio del carburante posizionato sotto il sedile del pilota. L'AJP PR4 125 segna l'inizio di attivit\u00e0 di esportazione per la ditta, con le prime unit\u00e0 inviate in Francia, Germania e Inghilterra.\nNel 2003, AJP si trasferisce in un nuovo stabilimento a Lousada e nel 2004 introduce una nuova versione della PR4 con un motore da 200 cm\u00b3. Grazie a questo modello si \u00e8 espansa l'esportazione in Spagna, Polonia, Italia e Grecia.\nNel 2007 \u00e8 stata lanciata la \"AJP PR3 200 MX\". Il modello introduce un nuovo concetto del telaio sviluppato dall'azienda, con longheroni in alluminio doppio ed \u00e8 seguito da una versione \"PRO\", con un set di sospensioni evolute. Presenta un peso di solo 89 kg, \u00e8 dotata di un motore con misure di alesaggio e corsa di 69,0 x 53,0 mm che eroga 13,2 kw (19 CV).\nAlla fine del 2009, AJP rilascia la nuova \"PR5\" dotata di motore con iniezione da 250 cm\u00b3 destinata ad essere esportata anche in Giappone e Brasile."}
{"id": "2976906", "revid": "1573940", "url": "https://it.wikipedia.org/wiki?curid=2976906", "title": "Ramhormoz", "text": "R\u0101mhormoz (farsi \u0631\u0627\u0645\u0647\u0631\u0645\u0632) \u00e8 il capoluogo dello shahrest\u0101n di Ramhormoz, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 49.822 abitanti, in prevalenza di etnia luri.\nNell'antichit\u00e0 la citt\u00e0 era nota con il nome di \"Samangan\", le sue origini risalgono al periodo sasanide, bench\u00e9 sia stata ritrovata in loco anche una tomba elamita. Nel 2009 sono stati disseppelliti due palazzi dell'era achemenide."}
{"id": "2976908", "revid": "110157", "url": "https://it.wikipedia.org/wiki?curid=2976908", "title": "Saint John (Jersey)", "text": "Saint John (in J\u00e8rriais \"Saint Jean\") \u00e8 una delle dodici parrocchie in cui \u00e8 suddiviso il Baliato di Jersey. Conta 2.618 abitanti."}
{"id": "2976912", "revid": "110157", "url": "https://it.wikipedia.org/wiki?curid=2976912", "title": "Saint Lawrence (Jersey)", "text": "Saint Lawrence (in J\u00e8rriais \"Saint Louothains\") \u00e8 una delle dodici parrocchie in cui \u00e8 suddiviso il Baliato di Jersey. Conta 4.702 abitanti."}
{"id": "2976913", "revid": "599013", "url": "https://it.wikipedia.org/wiki?curid=2976913", "title": "Alessandro Scarponi", "text": "Carriera.\nMediano, ha militato in Serie A con le maglie di e , senza mai scendere in campo.\nVanta poi 94 presenze in Serie B con Fidelis Andria, , e ."}
{"id": "2976914", "revid": "149727", "url": "https://it.wikipedia.org/wiki?curid=2976914", "title": "Saint Louothains", "text": ""}
{"id": "2976918", "revid": "54193", "url": "https://it.wikipedia.org/wiki?curid=2976918", "title": "Oneri generali del sistema elettrico", "text": ""}
{"id": "2976919", "revid": "31886", "url": "https://it.wikipedia.org/wiki?curid=2976919", "title": "Giovanni Battista Tinti", "text": "Biografia.\nFu allievo a Bologna di Orazio Samacchini e Pellegrino Tibaldi. Tornato a Parma, si ispir\u00f2 soprattutto al Correggio e al Parmigianino. In agosto del 1588 gli fu commissionato l'affresco della chiesa di Santa Maria degli Angeli di Parma.\nL'anno successivo dipinse la sua opera pi\u00f9 importante, la pala d'altare \"L'Assunzione della Vergine\", nel transetto superiore sinistro della cappella dell'Assunta del Duomo di Parma.\nNel 1595 realizz\u00f2 degli affreschi nella chiesa di San Prospero a Reggio Emilia, nei sottarchi che immettono al \"Paradiso\" di Camillo Procaccini.\nTipico di Giovanni Battista Tinti \u00e8 il cromatismo vivace e brillante, che gli deriv\u00f2 probabilmente da artisti della Scuola fiamminga, come Bartholom\u00e4us Spranger e Denijs Calvaert, attivi a Parma e Bologna in quel periodo."}
{"id": "2976920", "revid": "466539", "url": "https://it.wikipedia.org/wiki?curid=2976920", "title": "Baliato di Jersey", "text": "Il Baliato di Jersey (in inglese \"Bailiwick of Jersey\"; in j\u00e9rriais \"Bailliage d\u00e9 J\u00e8rri\") \u00e8 un baliato composto dall'isola di Jersey e dai gruppi di isole disabitate \"Minquiers\" e \"\u00c9cr\u00e9hous\".\nLe Isole Normanne, prossime alla costa francese, sono inglesi dal XIII secolo, ma non fanno parte del Regno Unito, dipendendo, con governi interni autonomi, direttamente dalla Corona. Jersey si separ\u00f2 dalla Normandia nel 1204. Dal 1960 la lingua ufficiale \u00e8 l'inglese, ma nei tribunali \u00e8 ancora usato il francese.\nL'agricoltura \u00e8 da sempre stata la principale attivit\u00e0 dell'isola: le vacche da latte sono il pi\u00f9 importante e noto prodotto da esportazione insieme a patate, pomodori e fiori. , comunque, l'agricoltura \u00e8 stata eclissata dalla crescita dei settori finanziario e turistico. Jersey ha sfruttato la sua indipendenza dal Regno Unito per divenire una piazza \"offshore\", cio\u00e8 a fiscalit\u00e0 agevolata. La crescita di questi settori ed i rigidi controlli sui permessi di residenza hanno assicurato alti standard di vita a gran parte della popolazione.\nJersey ospita, inoltre, un'importante comunit\u00e0 di Portoghesi, i cui membri lavorano nel settore turistico.\nStoria.\nPreistoria.\nLa storia di Jersey \u00e8 influenzata dalla sua posizione strategica tra la costa settentrionale della Francia e la costa meridionale dell'Inghilterra.\nLe prime tracce ritrovate risalgono a anni fa, quando l'isola era un promontorio ed era frequentata da bande di cacciatori che hanno utilizzato in due episodi le falesie di La Cotte de St Brelade come base strategica per la caccia ai mammut e ai rinoceronti lanosi, anche se l'area abitativa rimase sporadica sino al neolitico quando abbiamo la costruzione dei primi abituri coi caratteristici dolmen oltre alle prime sepolture rituali. I reperti sono sparsi ovunque ma si trovano in particolare nell'area di La Hougue Bie. Gli archeologi hanno inoltre dimostrato che gi\u00e0 a questo tempo l'area intratteneva dei rapporti commerciali con Bretagna e le coste a sud dell'Inghilterra.\nL'avvento del cristianesimo.\nAnche se parte dell'Impero Romano, sappiamo poco della storia dell'isola sino all'XI secolo. La tradizione vuole che l'isola venisse chiamata \"Caesarea\" dai Romani, ma su di essa non vennero impiantate basi n\u00e9 insediamenti. Le isole del Canale, chiamate \"Isole Lenur\" vennero occupate dai bretoni durante la loro migrazione dalla Bretagna verso l'Inghilterra (V-VI secolo). Vari santi come il celta Sansone di Dol e Branwaldr (Brelado) furono attivi nella regione, anche se la tradizione vuole che Sant'Helier, originario di Tongeren nell'attuale Belgio, sia stato il primo a portare il cristianesimo sull'isola nel VI secolo e Carlo Magno invi\u00f2 degli emissari sull'isola (a quel tempo chiamata \"Angia\" o \"Anga\") nell'803.\nI normanni.\nL'isola prese il nome di \"Jersey\" come risultato dell'attivit\u00e0 dei Vichinghi nell'area tra IX e X secolo. Tutte le isole del Canale ad ogni modo rimasero politicamente legate alla Bretagna sino al 933 quando il duca Guglielmo I di Normandia assedi\u00f2 la Penisola di Cotentin e le isole vennero annesse ai suoi domini; nel 1066 il duca Guglielmo II di Normandia sconfisse Aroldo I d'Inghilterra nella Battaglia di Hastings e divenne re d'Inghilterra; ad ogni modo, egli continu\u00f2 a reggere i propri possedimenti francesi come entit\u00e0 separate.\nLe isole rimasero parte del Ducato di Normandia sino al 1204 quando Filippo II Augusto di Francia conquist\u00f2 il ducato a Giovanni d'Inghilterra; le isole rimasero possedimento personale del Re e vennero descritte come propriet\u00e0 diretta della Corona.\nL'et\u00e0 feudale.\nDal 1204 l'Isola di Jersey venne posta al centro di lunghe contese territoriali e fu un punto strategico di massimo rilievo nelle lotte tra Inghilterra e Francia.\nNel Trattato di Parigi del 1259 il re di Francia venne costretto ufficialmente a rinunciare ai propri diritti sulle Isole del Canale che si basavano sul fatto che il re di Francia era stato precedentemente anche duca di Normandia. Formalmente, con lo stesso trattato, il re d'Inghilterra dovette rinunciare ai propri diritti sulla Normandia ma mantenne il titolo di Luogotenente Governatore e Balivo sulle Isole del Canale, annettendo difatti le isole al regno inglese.\nSu Monte Orgueil venne costruito un castello che serviva come fortezza reale e base militare. Durante la Guerra dei cent'anni l'isola venne attaccata diverse volte e venne persino occupata per alcuni anni dai francesi sul finire del XIV secolo. Per l'importanza strategica ricoperta dall'isola, gli isolani furono in grado di negoziare numerosi benefici dal re. Durante la Guerra delle Due Rose l'Isola venne occupata dai francesi per sette anni (1461\u201368) prima che Sir Richard Harliston giungesse sull'Isola a riprenderla per il re inglese.\nRiforma e restaurazione.\nDurante il XVI secolo gli isolani adottarono la religione protestante e la vita divenne molto austera. L'aumento nell'uso della polvere da sparo sul campo di battaglia inizi\u00f2 a prescrivere per l'isola una sempre maggiore presenza di fortificazioni e venne eretta una nuova fortezza per difendere la baia di St Aubin. Venne costruito l'Elizabeth Castle che prese il nome dalla regina regnante che nomin\u00f2 Sir Walter Raleigh quale governatore. La milizia dell'isola venne riconosciuta a base parrocchiale e ogni parrocchia disponeva di due cannoni.\nGli isolani vennero coinvolti nella presa di Terranova in questo stesso periodo. Le prime navi lasciarono l'isola nel febbraio/marzo dopo una messa celebrata a Saint Br\u00e9lade e non fecero ritorno a casa sino al settembre/ottobre di quello stesso anno. Durante gli anni quaranta del Seicento l'Inghilterra venne divisa al suo interno dalla guerra civile e la stessa Isola di Jersey si divise, conservando per\u00f2 una maggioranza favorevole al re d'Inghilterra.\nIl futuro Carlo II d'Inghilterra visit\u00f2 l'isola nel 1646 e nuovamente nel 1649 a seguito dell'esecuzione del padre. Fu nella Royal Square di St. Helier che il 17 febbraio del 1649 (dopo la prima acclamazione a Edimburgo il 5 febbraio di quell'anno), che Carlo II venne pubblicamente proclamato re d'Inghilterra come successore del defunto padre. Le forze dei parlamentari conquistarono ad ogni modo l'isola nel 1651. In riconoscimento all'aiuto conferito al re durante il suo esilio, Carlo II diede a George Carteret, Balivo e governatore, grandi appezzamenti di possedimenti nelle colonie americane che assunsero poi il nome di New Jersey che oggi costituiscono uno Stato degli Stati Uniti.\nDal XVII secolo l'isola di Jersey rafforz\u00f2 i propri collegamenti con l'America e molti isolani migrarono nel New England e nel Canada. I mercanti del Jersey misero in piedi un forte impero commerciale a Terranova e a Gasp\u00e9 soprattutto nel commercio del pesce.\nIl XVIII secolo.\nLa Camera di Commercio venne fondata nel Commonwealth il 24 febbraio 1768 e nel 1771 lo Stato di Jersey ottenne delle prerogative particolari in materia legislativa.\nIl metodismo giunse a Jersey nel 1774 portato dai pescatori di ritorno da Terranova. Sorsero quindi dei conflitti con le autorit\u00e0 in quanto molti uomini rifiutavano di prendere parte alla milizia locale in quanto tale impegno precludeva loro i servizi religiosi. Il governo dell'Isola tent\u00f2 di mediare la situazione ma re Giorgio III di Gran Bretagna si rifiut\u00f2 categoricamente di concedere la libert\u00e0 di culto. La religione, ad ogni modo, prese piede e il primo parroco metodista, John Wesley venne ordinato nel 1783, incominciando le proprie predicazioni utilizzando il dialetto locale per facilitare la comunicazione col popolo. La prima chiesa metodista dell'isola venne costruita a Saint Ouen nel 1809.\nIl XVIII secolo fu anche un periodo di tensioni politiche in Gran Bretagna e in Francia dal momento che entrambe queste nazioni giunsero nuovamente a scontrarsi per le loro ambizioni espansionistiche. Per via della sua posizione, Jersey fu ancora una volta scenario di continui combattimenti.\nDurante la Guerra d'indipendenza americana vi furono due tentativi di invasione dell'isola. Nel 1779 il principe Guglielmo V di Orange-Nassau venne bloccato nel suo tentativo di sbarcare nella baia di St Ouen; il 6 gennaio 1781 una forza guidata dal barone de Rullecourt prese St Halier, ma venne sconfitta dalle truppe inglesi guidate dal maggiore Peirson nella Battaglia di Jersey. Venne poco dopo siglata una breve pace che venne interrotta dallo scoppio delle guerre napoleoniche. Nel 1799-1800, oltre russi al comando di Charles du Houx de Viomesnil vennero acquartierati a Jersey dopo l'evacuazione dei Paesi Bassi.\nLa prima tipografia venne fondata a Jersey nel 1784.\nIl XIX secolo.\nLa lira tornese che era stata utilizzata per secoli, venne abolita durante il periodo della Rivoluzione Francese e questo tipo di moneta non venne pi\u00f9 coniata anche se essa rimase la moneta legale a Jersey sino al 1837 quando le difficolt\u00e0 nei pagamenti e la necessit\u00e0 della coniazione di nuove monete prescrissero l'introduzione della Sterlina di Jersey.\nVennero intensificate in questo periodo le costruzioni militari presso il porto di St. Helier e l'area venne assicurata alla pacificazione, permettendo l'incremento dell'agricoltura e dei commerci, in particolare prolungando le tratte sino a Londra e Parigi grazie anche alle veloci vie di scambio scaturite dall'introduzione della ferrovia nelle aree del continente e dell'Inghilterra, consentendo all'isola di non essere pi\u00f9 isolata dal resto del mondo. I nuovi trasporti videro anche l'arrivo di nuovi turisti.\nL'isola di Jersey divenne nota anche come porto di produzione di navi distinguendosi per essere il 4\u00b0 in ordine di importanza tra le isole britanniche nel XIX secolo, producendo un totale di oltre 900 vascelli. Alla fine del XIX secolo gli agricoltori iniziarono l'allevamento delle Jersey, particolare razza bovina sviluppatasi nel microclima dell'isola, oltre alle famose Patate reali di Jersey.\nIl filosofo anarchico russo Peter Kropotkin che visit\u00f2 l'isola nel 1890, nel 1896 e nel 1903 descrisse l'agricoltura a Jersey nella sua opera \"The Conquest of Bread\".\nL'occupazione durante la seconda guerra mondiale.\nDurante il XX secolo l'isola di Jersey venne nuovamente alla ribalta in occasione della sua occupazione tedesca delle isole del Canale tra il 1940 e il 1945 che vide l'evacuazione di isolani e la deportazione di persone ai campi di concentramento in Germania, oltre a 20 persone giustiziate per resistenza. L'isola assieme alle altre isole del Canale della Manica furono gli unici dominii britannici ad essere occupati dalle truppe tedesche durante la seconda guerra mondiale.\nPolitica.\nLa legislatura dell'isola di Jersey \u00e8 regolata dal parlamento di Jersey, gli States of Jersey che, in seguito alla riforma del 2005, \u00e8 composto da 51 membri eletti di cui 10 senatori (eletti con collegio unico comprendere tutta l'isola), 12 conestabili (capi delle diverse parrocchie) e 29 deputati, tutti eletti ogni 4 anni. Vi sono anche 5 membri non eletti e senza diritto al voto, nominati dalla Corona: il Balivo, il Luogotenente governatore, il decano di Jersey, l'avvocato e il comandante della milizia locale.\nIl gabinetto di governo \u00e8 retto dal Capo dei Ministri. Il Sovrano britannico gode della sovranit\u00e0 sull'isola in virt\u00f9 del suo titolo di Duca di Normandia anche se \"de facto\" il termine \u00e8 poco usato, dato che la Normandia continentale \u00e8 parte della moderna Francia.\nIl sistema legale.\nIl sistema legale dell'Isola di Jersey \u00e8 basato sulle norme del diritto normanno unitamente a quello inglese; la giustizia \u00e8 amministrata dal tribunale di Sua Maest\u00e0. Tutti gli statuti sino al 1929 erano redatti solo in lingua francese e ancora oggi alcuni documenti vengono redatti in francese come testamenti, successioni e procedure criminali.\nLe parrocchie.\nAmministrativamente, il Baliato di Jersey \u00e8 suddiviso al proprio interno in dodici parrocchie, tutte con competenza d'un tratto di costa dell'isola. I nomi delle diverse parrocchie si rifanno ai nomi degli antichi santi cristiani a cui sono dedicate le parrocchie dell'isola:\nLe parrocchie di Jersey sono ulteriormente suddivise in \"vingtaines\" (ventine).\nIl Conestabile (\"Conn\u00e9table\") \u00e8 il capo di ogni parrocchia, eletto dal popolo attraverso elezioni pubbliche e ricopre il proprio incarico per un periodo di tre anni. Il Procureur du Bien Public (due per ogni parrocchia) \u00e8 il rappresentante legale e finanziario della parrocchia.\nMissioni spaziali.\n25 giugno 2013: viene lanciato il primo dei satelliti della costellazione O3b, primo satellite artificiale del Baliato di Jersey."}
{"id": "2976925", "revid": "1711941", "url": "https://it.wikipedia.org/wiki?curid=2976925", "title": "Frattalta", "text": "Frattalta (\"High Hay\" in inglese e Alto Strame nella nuova traduzione italiana) \u00e8 una pianta di Arda, l'universo immaginario fantasy creato dallo scrittore inglese J.R.R. Tolkien. \u00c8 il nome dato alla siepe che serve da recinzione dell'abitato di Buckburgo, ad est, verso la Vecchia Foresta.\nLunga pi\u00f9 di venti miglia, parte dal ponte sul Brandivino e si estende, formando un semicerchio, fino a Finfratta, dove il Sinuosalice si getta nel Brandivino. Piantata dagli abitanti del villaggio a difesa contro la Vecchia Foresta, si pu\u00f2 attraversare passando per un tunnel scavato sotto la siepe stessa, chiuso da un catenaccio, che emerge in un fossato dall'altra parte.\nViene attraversata da Merry, Pipino, Frodo e Sam quando lasciano Buckburgo."}
{"id": "2976927", "revid": "1573940", "url": "https://it.wikipedia.org/wiki?curid=2976927", "title": "Ramshir", "text": "R\u0101msh\u012br (farsi \u0631\u0627\u0645\u0634\u06cc\u0631), conosciuta anche come Khalaf Ab\u0101d (\u062e\u0644\u0641 \u0622\u0628\u0627\u062f\u06cc ), \u00e8 il capoluogo dello shahrest\u0101n di Ramshir, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 24.782 abitanti."}
{"id": "2976931", "revid": "1573940", "url": "https://it.wikipedia.org/wiki?curid=2976931", "title": "Anodonthyla montana", "text": "Anodonthyla montana \u00e8 una rana della famiglia Microhylidae, endemica del Madagascar."}
{"id": "2976936", "revid": "3115", "url": "https://it.wikipedia.org/wiki?curid=2976936", "title": "New Holland Agriculture", "text": "New Holland Agriculture \u00e8 un'azienda operante nel settore della produzione di macchine agricole. I prodotti New Holland per l'agricoltura comprendono trattori agricoli, mietitrebbie, presse, sollevatori telescopici, attrezzature per fienagione, macchine per la manutenzione di prati, giardini e parchi, vendemmiatrici.\nLa societ\u00e0 fu fondata nel 1895 a New Holland, in Pennsylvania; fu acquisita dalla Ford nel 1986 e dalla FIAT nel 1991, diventando un costruttore full liner. Dal 1999, New Holland \u00e8 un marchio di CNH divenuta ad oggi CNH Industrial (NYSE: CNHI). \u00c8 il secondo pi\u00f9 grande produttore di macchine agricole al mondo, dopo la John Deere.\nLa sede \u00e8 in Italia, a Torino. La societ\u00e0 conta 18 stabilimenti in diversi paesi, 6 joint venture nelle Americhe, in Asia e in Medio Oriente, New Holland \u00e8 presente in 170 Paesi.\nStoria.\nInizi con Abe Zimmerman.\nNel 1895 Abe Zimmerman inizia a lavorare in un'officina di riparazioni nel 1895 a New Holland in Pennsylvania (USA).\nNel 1903 Zimmerman costituisce la societ\u00e0 \"New Holland Machine Company\" e avvia la produzione di macchine agricole, incluso un mulino per mangimi, per aiutare la comunit\u00e0 agricola dei dintorni.\nNel 1947 la societ\u00e0 cambia il proprio nome in \"Sperry New Holland\" e nello stesso anno mette in commercio la falcia-condizionatrice da fieno.\nAlla fine degli anni cinquanta avviene la produzione di due nuovi modelli, il Modello 18 \u201cLa Piccola\u201d e il 411.\nCollaborazione con Claeys e cessione alla Ford.\nNel 1964 \"Sperry New Holland\" acquista una quota maggioritaria di Claeys.\nNel 1974 Sperry New Holland immette in commercio la prima mietitrebbia biassiale.\nNel 1986 Ford acquisisce Sperry New Holland e costituisce Ford New Holland Inc.\nPassaggio alla Fiat.\nNel 1991 Fiat, che aveva acquistato Braud, rileva l'80% di \"Ford New Holland\" e il processo di fusione viene completato con il lancio ufficiale di New Holland nella convention mondiale del 1994. \nDiventando parte del Gruppo Fiat \u2013 attraverso il settore CNH, nato nel 1999 dalla fusione fra New Holland N.V. e Case Corporation.\nNel 2001 fu aperto il Customer Centre presso l'impianto di Zedelgem (Belgio).\nNel 2008 alla fiera internazionale Eima, viene lanciato l'ultimo modello di mietitrebbia assiale, CR9090 Elevation.\nNel 2009 alla fiera SIMA di Parigi, viene presentato il trattore NH\u00b2\u2122 alimentato a idrogeno e il progetto per l'indipendenza energetica dell'azienda agricola.\nAlla stessa fiera New Holland lancia il trattore T7000 Auto Command.\nNel 2011 in seguito alla sua scissione, l'allora gruppo Fiat viene diviso in due nuovi gruppi (entrambi quotati in Borsa): Fiat S.p.A. e Fiat Industrial S.p.A. (dal 2013 CNH Industrial). New Holland appartiene al secondo.\nNel 2012 la gamma di mietitrebbie CR di New Holland ha ottenuto il riconoscimento \"Maschine des Jahres 2012 - Machine of the Year 2012\".\nProdotti.\nTrattori:\nMietitrebbie:\nPremi.\nI prodotti New Holland hanno ottenuto molti premi e riconoscimenti nel corso degli anni. I pi\u00f9 recenti sono:\nPresenza sui mercati mondiali.\nNew Holland \u00e8 presente in tutto il mondo in 170 paesi. La sede principale \u00e8 a Torino in Italia. New Holland \u00e8 presente con altre sedi in Nord America, con uffici negli Stati Uniti, a New Holland, Pennsylvania e Racine, Wisconsin, in Sudamerica a Curitiba, Brasile. In Europa New Holland copre i maggiori mercati con succursali a Basildon, nel Regno Unito; Copenaghen, Danimarca; Heilbronn, Germania; Madrid, Spagna; Modena, Italia; Parigi, Francia; P\u0142ock, Polonia; St. Valentin, Austria; Zedelgem, Belgio.\nLa sede di New Holland per l'Africa, il Medio Oriente, la Comunit\u00e0 degli Stati Indipendenti (CSI), l'Asia, comprese l'India e la Cina, e l'Oceania, si trova a Lugano, Svizzera, dove ha sede CNH International, responsabile di tutte le attivit\u00e0 CNH nei mercati suddetti. Tali attivit\u00e0 sono coperte con hub situati a Istanbul, Turchia; Kiev, Ucraina; Mosca, Russia; New Delhi, India; Shanghai, Cina; Sydney, Australia e Tashkent, Uzbekistan, con uffici di rappresentanza a Bangkok, Thailandia e Johannesburg, Sudafrica. In Giappone la Societ\u00e0 \u00e8 presente con una joint venture commerciale a Sapporo.\nLa New Holland produce in 25 stabilimenti dislocati in\nAmerica settentrionale:\nAmerica Latina:\nEuropa:\nAsia e Medio Oriente:\nProgetti di innovazione.\nNH2 e indipendenza energetica dell'azienda agricola.\nLa New Holland ha sviluppato il concetto di indipendenza energetica dell'azienda agricola, un nuovo approccio, secondo cui gli agricoltori saranno in grado di generare l'energia di cui hanno bisogno per gestire la loro azienda e le loro macchine per l'agricoltura. Questo concetto si basa sull'utilizzo dell'idrogeno generato da fonti rinnovabili, che gli agricoltori hanno a disposizione: energia eolica, energia solare, energia ricavata da rifiuti o biomassa, a seconda della disponibilit\u00e0 in ciascuna particolare zona agricola. L'elettricit\u00e0 viene poi convertita in idrogeno per mezzo di un processo chiamato elettrolisi scompone l'acqua in idrogeno e ossigeno gassosi. In pratica, in ingresso servono acqua e elettricit\u00e0; poi l'idrogeno sotto forma compressa viene stoccato presso l'azienda agricola in serbatoi ed \u00e8 pronto da usare come combustibile gratuito e pulito che si pu\u00f2 utilizzare direttamente nelle macchine per l'agricoltura, o nei generatori, per fornire energia elettrica e riscaldamento agli edifici e per numerose applicazioni. \u00c8 stato scelto l'idrogeno perch\u00e9 \u00e8 un efficiente trasportatore di energia, accumula energia come una batteria convenzionale, ma \u00e8 pi\u00f9 vantaggioso e pulito.\nIl trattore alimentato a idrogeno NH2 si basa su un modello della gamma T6000; ha 106 CV ed \u00e8 in grado di svolgere tutti i lavori di un trattore di questo tipo, pur operando in modo virtualmente silenzioso ed emettendo solo calore, vapore e acqua. Il motore a combustione interna \u00e8 stato sostituito con celle a combustibile che generano elettricit\u00e0. L'idrogeno compresso stoccato in un serbatoio speciale reagisce con l'ossigeno nell'aria dentro alla cella e genera acqua e elettricit\u00e0. L'elettricit\u00e0 alimenta i motori elettrici che azionano la trasmissione principale e i sistemi ausiliari del trattore. La cella a combustibile genera meno calore di un motore a combustione interna, offre una resa costante di potenza e non produce inquinamento da ossidi d'azoto, particelle di particolato o biossido di carbonio. Il rifornimento \u00e8 pi\u00f9 veloce, ci vogliono 5 minuti per riempire un serbatoio rispetto alle ore richieste dalle batterie.\nSpecifiche del prodotto\nNH2 a idrogeno ha ottenuto la Medaglia d'oro per l'innovazione tecnologica al SIMA nel 2009.\nMacchine 100% Biodiesel.\nAd oggi l'85% dell'intera gamma di prodotti - trattori, sollevatori telescopici e macchine da raccolta - possono funzionare con biodiesel puro, compresi i modelli a iniezione elettronica Common Rail.\nBrevetti.\nLa New Holland ha migliorato i suoi prodotti con varie innovazioni e brevetti.\nSistema ABS SuperSteer.\nABS SuperSteer \u00e8 un'applicazione ai trattori della tecnologia ABS, che offre maggiore sicurezza, specialmente se si lavora su terreni scoscesi, e maggiore facilit\u00e0 di manovra del trattore. Il sistema ABS SuperSteer usa la tecnologia ABS per gestire il freno su ogni ruota individualmente. Usando un solo pedale, l'ABS SuperSteer permette di sterzare il trattore con i freni. Due prolunghe dei pedali di colore arancione, una per lato di un singolo pedale sostituiscono il convenzionale sistema indipendente a 2 pedali. A bassa velocit\u00e0, questa funzione consente all'operatore di svoltare con uno sterzo a una ruota sola come nei trattori convenzionali, ma la funzione si disattiva automaticamente a velocit\u00e0 pi\u00f9 elevate per prevenire innesti accidentali. La funzione ABS SuperSteer comprende il controllo dello slittamento degli pneumatici e l'accoppiamento automatico con l'angolo di sterzata. Questo consente al trattore di effettuare manovre con svolte strette senza che l'operatore debba agire sui freni, facendo perno su una ruota posteriore frenata, riducendo il raggio di svolta come quello di un trattore dotato di un assale frontale SuperSteer. L'operatore pu\u00f2 impostare lo slittamento della ruota che fa da perno per prevenire i danni al suolo. La funzione di tenuta sulle pendenze migliora il controllo del trattore sui terreni scoscesi, azionando automaticamente i freni per impedire al trattore di retrocedere durante le partenze in salita e facilitando l'inserimento della frizione.\nSistema Opti-Fan.\nOpti-Fan compensa automaticamente le pendenze continue in salita o in discesa nella mietitrebbia. Guidando in discesa, il raccolto si muove in senso opposto alla gravit\u00e0, quindi pi\u00f9 lentamente sul piano preparatore e sul crivello superiore e resta pi\u00f9 a lungo nel sistema di pulizia aumentando lo spessore dello strato di prodotto. Nel sistema di pulizia rimane una maggiore quantit\u00e0 di \u201cmateriale\u201d diverso dalla granella, in quanto la velocit\u00e0 impostata del ventilatore non \u00e8 sufficiente a pulire il raccolto. Guidando in salita, lo strato di raccolto diminuisce, poich\u00e9 fuoriesce pi\u00f9 velocemente dal sistema di pulizia per la forza di gravit\u00e0. Il flusso d'aria ventilata \u00e8 troppo forte in rapporto al ridotto spessore dello strato di raccolto: ne risulta un transito troppo rapido del raccolto sul crivello superiore con maggiori perdite di granella. Il sistema di controllo della velocit\u00e0 del ventilatore riconosce l'angolo di salita o discesa della mietitrebbia e regola automaticamente la velocit\u00e0 del ventilatore per compensare l'effetto della pendenza. L'operatore imposta la velocit\u00e0 del ventilatore per un campo in piano e il sistema la riduce in salita e la aumenta in discesa, al fine di ottimizzare lo spessore dello strato del raccolto sul sistema di pulizia.\nIl sistema Opti-fan \u00e8 stato premiato con la medaglia d'argento all'Agritechnica nel 2009.\nSistema IntelliFill.\nIl sistema IntelliFill della FR9000 permette all'operatore di riempire il rimorchio accuratamente e con perdite minime, anche in condizioni di scarsa visibilit\u00e0. Seguendo progressioni di caricamento fronte-retro o retro-fronte, il sistema di localizzazione automatica del rimorchio utilizza una speciale videocamera 3D installata sotto la bocca di uscita del tubo di lancio per guidare il flusso di prodotto nel rimorchio. Il sistema assicura un riempimento uniforme sia che il rimorchio si trovi a lato della trinciacaricatrice sia che la segua, nel caso in cui si inizino nuovi campi. Il sistema \u00e8 in grado di controllare accuratamente la traiettoria del flusso di prodotto anche durante il lavoro notturno; il sensore montato sulla bocca di uscita del tubo crea un'immagine a distanza del rimorchio e dello spazio circostante, basata sulla tecnologia NIR (infrarosso vicino). A differenza di quanto avviene con i sistemi convenzionali con videocamera mono o stereo, che forniscono una scarsa percezione della profondit\u00e0, il sistema di localizzazione New Holland \u00e8 in grado di dirigere accuratamente il flusso di prodotto fino a 20 metri di distanza.\nIl Sistema IntelliFill \u00e8 stato premiato con la Medaglia d'oro all'Agritechnica del 2009.\nSuper Steer.\nSuperSteer riduce il raggio di sterzata del trattore. L'assale anteriore gira con le ruote per dare un effettivo angolo di sterzata di 65\u00b0. Il trattore esegue svolte pi\u00f9 strette e rapide, cos\u00ec impiega meno tempo a sterzare e ha pi\u00f9 tempo per lavorare. L'assale anteriore SuperSteer inoltre aumenta l'interasse, con il peso della zavorra frontale che appoggia direttamente sull'assale anteriore. In certe condizioni si migliora la trazione senza necessit\u00e0 di aumentare il carico.\nSistema di rilevamento dell'umidit\u00e0.\nDue ruote dentate di rilevazione si inseriscono nella balla e forniscono una misura accurata del livello di umidit\u00e0; le informazioni sulle condizioni del raccolto che si sta pressando impediscono la pressatura di un prodotto non ancora completamente pronto e consentono un'applicazione calibrata degli additivi.\nSensitrak 4 ruote motrici.\nSensitrak controlla la differenza di velocit\u00e0 tra le ruote anteriori e quelle posteriori. Se il sistema rileva che le ruote anteriori slittano, la potenza \u00e8 automaticamente indirizzata alle ruote posteriori. Il sistema riduce lo slittamento delle ruote ma non la manovrabilit\u00e0. L'operatore pu\u00f2 selezionare le 4 ruote motrici permanenti e un blocco differenziale assale anteriore manuale, aumentando ulteriormente la trazione.\nSistema di pesatura delle balle in movimento.\nI dati della pesatura sono trasmessi istantaneamente al monitor nella cabina del trattore, permettendo all'operatore di avere un controllo costante e accurato sull'avanzamento delle operazioni di pressatura e di ottimizzare le prestazioni della pressa in base alle condizioni di raccolta. Questo sistema automatico di pesatura delle balle ha un'accuratezza di +/- 2% e pu\u00f2 facilmente gestire dimensioni diverse in qualsiasi tipo di condizioni di raccolta. \u00c8 disponibile come accessorio installato dal concessionario.\nSistema Edgewrap.\nCon il sistema New Holland EdgeWrap, si porta la rete sulla balla per mezzo di un applicatore di rete con flangia di trazione maggiorata. Il sistema penetra nella camera di pressatura per applicare il materiale per la legatura. L'applicatore \u00e8 pi\u00f9 largo della camera di pressatura, assicurando cos\u00ec la copertura del bordo della balla. Utilizzando reti larghe, la copertura sul bordo \u00e8 ancora pi\u00f9 ampia.\nSistema Grain Cam.\nUna telecamera riconosce la concentrazione di pula e granella rotta nel campione mentre viene trasferito attraverso l'elevatore della granella nel serbatoio del cereale; queste informazioni, visualizzate sul monitor IntelliView III, in forma di grafico, permettono all'operatore di effettuare regolazioni di precisione, migliorando ulteriormente la purezza della granella.\nGrain Cam \u00e8 stato premiato con la Medaglia d'oro per l'innovazione ad Agritechnica nel 2007.\nCassone crivellante Opti-Clean.\nIl sistema di pulizia Opti-Clean ottimizza la corsa e gli angoli di lancio di ciascuno dei componenti principali nei modelli CR9000 Elevation. Il piano preparatore non \u00e8 accoppiato con il pre-crivello e il crivello superiore cosicch\u00e9 ogni elemento \u00e8 in grado di funzionare con efficienza ottimale. La distanza di caduta tra il piano preparatore e il pre-crivello \u00e8 maggiore, per aumentare la capacit\u00e0 produttiva, mentre grazie alla lunghezza della corsa dei crivelli e a un maggior angolo di lancio, si lancia in aria pi\u00f9 materiale, incrementando ulteriormente l'efficienza della pulizia. Il movimento contrapposto del piano preparatore e del crivello inferiore rispetto al pre-crivello riduce le vibrazioni complessive della macchina, aumentando il comfort dell'operatore."}
{"id": "2976937", "revid": "438678", "url": "https://it.wikipedia.org/wiki?curid=2976937", "title": "Saint Lawrence", "text": ""}
{"id": "2976939", "revid": "889336", "url": "https://it.wikipedia.org/wiki?curid=2976939", "title": "Eric Maxim Choupo-Moting", "text": "Carriera.\nClub.\nInizi.\nInizia la carriera calcistica nel settore giovanile del \"FC Teutonia 05\" di Altona, distretto di Amburgo. Nel 2000 passa all'Altona 93, mentre nel 2003 si trasferisce al FC St. Pauli.\nAmburgo e parentesi Norimberga.\nA partire dal 2004 viene ingaggiato dall'Amburgo che lo inserisce nella rosa della seconda squadra. Debutta in Bundesliga l'11 agosto 2007, rilevando al 69\u00ba minuto l'egiziano Mohamed Zidan nella sfida contro l'. Finisce la stagione 2007-2008 dopo aver disputato 13 gare senza segnare alcun gol in campionato. Nelle due stagioni successive rester\u00e0 ad Amburgo, ma scender\u00e0 in campo molto raramente, riportando solo sporadiche e brevi apparizioni in Coppa di Germania e nelle coppe europee.\nPassa in prestito il 1\u00ba settembre 2009 al Norimberga dove riesce a giocare con regolarit\u00e0 in Bundesliga. Il 19 settembre 2009 mette a segno il suo primo gol in campionato con la nuova squadra, all'Allianz Arena contro il Bayern Monaco. Conclude la stagione con 25 presenze e 5 reti in campionato, pi\u00f9 una rete in due presenze nello spareggio promozione/retrocessione contro l'.\nNella stagione 2010-2011 fa ritorno all'Amburgo, raccogliendo 12 presenze totali e mettendo a segno 2 gol.\nMagonza e Schalke 04.\nDopo la lunga esperienza all'Amburgo, intervallata dal prestito al Norimberga, nel luglio 2011 passa al . Con la maglia della squadra biancorossa, in tre stagioni, disputa 81 presenze e realizza 22 reti.\nIl 5 luglio 2014 si trasferisce allo da svincolato, firmando un contratto triennale. Con la squadra tedesca scende in campo in 106 occasioni, mettendo a segno 22 gol.\nStoke City.\nIl 7 agosto 2017 viene acquistato dallo Stoke City, militante in Premier League. Veste la maglia della squadra inglese solamente per una stagione, scendendo in campo in 32 occasioni e mettendo a segno 5 gol.\nParis Saint-Germain.\nIl 31 agosto 2018 viene ufficializzato il suo ingaggio da parte del . Nel corso della prima stagione con la maglia della squadra parigina, mette a segno 3 reti in 22 presenze in Ligue 1. Nella seconda stagione realizza 3 reti in campionato, 2 nelle coppe nazionali e una nei quarti di finale di Champions League, permettendo al Paris Saint-Germain di battere l' e approdare in semifinale. Dopo due stagioni, in cui colleziona 9 reti in 51 presenze tra tutte le competizioni, resta svincolato.\nBayern Monaco.\nIl 5 ottobre 2020 fa ritorno in Germania, firmando un contratto annuale con il .\nNazionale.\nDal 2007 al 2010 ha disputato incontri internazionali nelle selezioni Under-19 ed Under-21 della Germania. Gi\u00e0 nel 2008, per\u00f2, ha ricevuto la sua prima convocazione nella Nazionale di calcio del Camerun per prendere parte alle qualificazioni per il (infatti la FIFA consente il cambio di nazionalit\u00e0 ai calciatori che abbiano militato solo nelle Nazionali giovanili di un altro paese a giocatori di questa fattispecie).\nNel maggio 2010 \u00e8 stato inserito nella lista dei convocati della Nazionale camerunese che parteciper\u00e0 al Mondiale sudafricano. Ha esordito con la maglia dei \"Leoni Indomabili\" il 1\u00ba giugno 2010 nella sfida con il Portogallo. Realizza il primo gol in nazionale pochi giorni dopo, il 5 giugno a Belgrado contro la Serbia.\nStatistiche.\nPresenze e reti nei club.\n\"Statistiche aggiornate al 16 febbraio 2022.\""}
{"id": "2976944", "revid": "1573940", "url": "https://it.wikipedia.org/wiki?curid=2976944", "title": "Anodonthyla rouxae", "text": "Anodonthyla rouxae \u00e8 una rana della famiglia Microhylidae, endemica del Madagascar.\nDescrizione.\n\u00c8 la pi\u00f9 grande di tutte le specie di \"Anodonthyla\", potendo raggiungere una lunghezza di 24\u201328\u00a0mm. \nLa pelle \u00e8 liscia, di colore bruno con macchie pi\u00f9 scure e pi\u00f9 chiare molto variabili sul dorso, biancastro sul ventre. Nei maschi \u00e8 presente una striscia nera in corrispondenza della gola.\nDistribuzione e habitat.\nQuesta specie ha un areale ristretto alla parte meridionale della catena dei monti Anosy, nel Madagascar sud-orientale.\nIl suo habitat \u00e8 rappresentato dalle foreste di bamboo di alta montagna, ad una altitudine di 1.900 m s.l.m.\nBiologia.\nSi riproduce nei fitotelmi del bamboo e degli alberi di \"Pandanus\"."}
{"id": "2976945", "revid": "767487", "url": "https://it.wikipedia.org/wiki?curid=2976945", "title": "Open Knowledge Foundation", "text": "La Open Knowledge Foundation (OKF) (in italiano \"Fondazione per la conoscenza aperta\") \u00e8 una fondazione non profit con lo scopo di promuovere l'apertura dei contenuti e i dati aperti.\nFu fondata il 24 maggio 2004 a Cambridge (Regno Unito).\nLa fondazione ha pubblicato la definizione di \"Conoscenza aperta\" e partecipa a diversi progetti come il Comprehensive Knowledge Archive Network e supporta lo sviluppo della Open Database License (Licenza per basi di dati aperte).\nProgetti.\nAlcuni progetti sono elencati qui sotto:"}
{"id": "2976954", "revid": "300067", "url": "https://it.wikipedia.org/wiki?curid=2976954", "title": "Albuquerque Thunderbirds 2008-2009", "text": "La stagione 2008-09 degli Albuquerque Thunderbirds fu l'8\u00aa nella NBA D-League per la franchigia.\nGli Albuquerque Thunderbirds arrivarono terzi nella \"Southwest Division\" con un record di 24-26, non qualificandosi per i play-off."}
{"id": "2976956", "revid": "84184", "url": "https://it.wikipedia.org/wiki?curid=2976956", "title": "Arce", "text": "Arce, dal lemma latino \"Arx, arcis\", rocca, \u00e8 presente in diversi toponimi in lingue neo-latine. Pu\u00f2 riferirsi inoltre a:"}
{"id": "2976969", "revid": "31886", "url": "https://it.wikipedia.org/wiki?curid=2976969", "title": "Filter (funzione)", "text": "Nella programmazione funzionale, una filter (in italiano: \"filtro\") \u00e8 una funzione che processa una struttura dati (tipicamente una lista) in un certo ordine per produrre una nuova struttura dati contenente solo quegli elementi della struttura originaria per i quali un dato predicato ritorna il valore booleano di vero, tale predicato \u00e8 quindi la condizione che deve essere soddisfatta dagli elementi della struttura originaria per essere inclusi nell'output del filtro."}
{"id": "2976973", "revid": "767487", "url": "https://it.wikipedia.org/wiki?curid=2976973", "title": "Al'o\u0161a", "text": "Ha rappresentato l'Ucraina all'Eurovision Song Contest 2010 con il brano \"Sweet People\", classificandosi al 10\u00ba posto nella finale dell'evento.\nBiografia.\nNata a Zapori\u017e\u017eja, nell'omonima oblast', mostr\u00f2 un certo interesse per la musica in giovane et\u00e0, prendendo parte al coro della scuola. Si \u00e8 laureata presso l'Universit\u00e0 nazionale delle arti e della cultura di Kiev e ha firmato, nel 2008, un contratto con l'etichetta discografica Catapult Music.\nCarriera musicale.\nNel 2010 ha preso parte alla seconda selezione per il rappresentante dell'Ucraina all'Eurovision Song Contest 2010 con il brano \"To Be Free\". La canzone tuttavia risult\u00f2 esser stata pubblicata nel 2008 e mostr\u00f2 alcune somiglianze con il brano \"Knock Me Out\" di Linda Perry e Grace Slick, perci\u00f2 fu sostituita con \"Sweet People\", scritto e composto dalla stessa interprete con Borys Kukoba e Vadym Lysycja. Il brano ottenne un discreto successo all'Eurovision Song Contest, classificandosi al 7\u00ba posto nella seconda semifinale e al 10\u00b0 nella finale.\nVita privata.\nFino al 2011, per diversi anni, la cantante ha vissuto con il suo produttore, Vadim Lysytsya, che ha iniziato a frequentare da giovane. La loro storia d'amore dur\u00f2 per diversi anni, ma la relazione fin\u00ec per crollare.\nAlyosha ha sposato nell'estate del 2013 un altro cantante ucraino Taras Topolia. Dal matrimonio sono nati 2 figli. Attualmente \u00e8 incinta del terzo figlio."}
{"id": "2976975", "revid": "419213", "url": "https://it.wikipedia.org/wiki?curid=2976975", "title": "Bernat Metge", "text": "Biografia.\n\u00c8 considerato uno dei migliori autori di prosa catalani, che ha introdotto lo stile rinascimentale nella letteratura catalana, portatore di uno stile ben preciso, elegante e chiaro.\nNotaio di professione, fin dalla giovane et\u00e0 era legato alla cancelleria d'Aragona, grazie alle alte cariche che occupava il suo patrigno, Ferrer Saiol. Egli fu prima al servizio della regina Eleonora di Sicilia, moglie di Pietro IV d'Aragona e nel 1375 entr\u00f2 al servizio del futuro re Giovanni I d'Aragona e di sua moglie Iolanda di Bar, che lo tenevano in grande considerazione e gli accordarono molti favori.\nNel 1381 scrisse il \"Llibre de Fortuna e Prud\u00e8ncia\" (\"Libro della Fortuna e della Saggezza\"), un poema allegorico in cui discuteva la questione della provvidenza divina nello stile della tradizione medievale, sulla base del \"De consolatione philosophiae\" di Boezio.\nTradusse la novella di Gualtieri e Griselda del Decamerone, ma non a partire dall'originale italiano di Boccaccio, ma dalla traduzione latina di Petrarca (il \"Griseldis\"). L'importanza della traduzione di Metge \u00e8 dovuta, oltre alla sua prosa elegante, la lettera che accompagna la storia, perch\u00e9 rappresenta il primo segno di ammirazione per il Petrarca conosciuto in Spagna.\nIl suo capolavoro \u00e8 \"Lo somni\" (\"Il sogno\"), scritto nel 1399, dove appare Giovanni I del Purgatorio. Fu scritto in prigione, dopo che lo scrittore era caduto in disgrazia e imprigionato dalla nuova regina Maria de Luna con il resto dei collaboratori del defunto Giovanni I. L'opera gli permise di riconquistare il favore della regina e il suo posto nella cancelleria.\nFu anche l'autore di una traduzione del poema latino \"De vetula\" attribuito a Ovidio, nota come \"Ovidi enamorat\" o \"La velletona\", e di due poesie satiriche scritte in carcere: il \"Serm\u00f3\" (\"Sermone\") e la \"Medicina\"."}
{"id": "2976985", "revid": "300067", "url": "https://it.wikipedia.org/wiki?curid=2976985", "title": "Frank McDonald", "text": "Biografia.\nLavora come ferroviere prima di approdare al cinema come direttore dei dialoghi a met\u00e0 degli anni trenta. Subito dopo inizia a lavorare come regista spaziando per diversi generi, dal western, ai film di guerra, al poliziesco, all'avventura. Forse pi\u00f9 attento alla quantit\u00e0 che alla qualit\u00e0 firma pi\u00f9 di ottanta opere in poco pi\u00f9 di 16 anni di carriera. Nel 1952 comincia a lavorare per la tv e l\u00ec rimarr\u00e0, salvo qualche altro saltuario film, fino al 1962 girando episodi per telefilm di genere western e per la serie tv \"Get Smart\" piuttosto nota nell'America di quegli anni. Nel 1962 si ritira dalle scene."}
{"id": "2976996", "revid": "1226", "url": "https://it.wikipedia.org/wiki?curid=2976996", "title": "Lando Muzio", "text": ""}
{"id": "2976997", "revid": "1226", "url": "https://it.wikipedia.org/wiki?curid=2976997", "title": "Raffaele Pindinelli", "text": ""}
{"id": "2976998", "revid": "1573940", "url": "https://it.wikipedia.org/wiki?curid=2976998", "title": "Reizei", "text": "Biografia.\nIl suo regno ebbe inizio nel 967 terminando poi nel 969, il suo nome personale era .\nSi trattava del secondo figlio dell'imperatore Murakami avuto dalla consorte Anshi, la figlia di Fujiwara no Morosuke. Alla morte del padre (nel 967) sal\u00ec al trono all'et\u00e0 di 18 anni, dopo due anni di regno abdic\u00f2 prendendo il titolo onorifico di Reizei-in J\u014dk\u014d."}
{"id": "2977004", "revid": "120606814", "url": "https://it.wikipedia.org/wiki?curid=2977004", "title": "Erzsi Pa\u00e1l", "text": "Biografia.\nPressoch\u00e9 nulle sono le informazioni biografiche reperibili su questa grande soubrette ungherese, fiorita nel teatro di rivista italiano dei primi anni trenta (accanto ad attori del calibro di Tino Scotti).\nBionda, carismatica e molto espressiva, partecip\u00f2 al primo film di Tot\u00f2, \"Fermo con le mani!\", (1937), diretto da Gero Zambuto, (aveva gi\u00e0 avuto esperienze cinematografiche nel suo paese d'origine), ma la sua carriera cinematografica non and\u00f2 oltre (eccezione fatta per una piccola parte, in et\u00e0 avanzata, ne \"Una lucertola con la pelle di donna\", 1971, diretto da Lucio Fulci) e nulla si sa della sua attivit\u00e0 (probabilmente proseguita nel teatro di rivista e di variet\u00e0).\nIn data sconosciuta, convola a nozze con l'attore ungherese John Bartha, di otto anni pi\u00f9 giovane di lei, a cui rester\u00e0 legata sino alla propria morte, avvenuta a Roma il 24 giugno 1973. Nel'anno 1974, \"Daisy Miller\" \u00e8 l'ultimo film con presenti contemporaneamente John Bartha e il suo amico Tom Felleghy, il quale avrebbe poi rotto l'amicizia col primo proprio per non essere stato invitato al suo secondo matrimonio (avvenuto dopo il decesso di Erzsi Pa\u00e1l)."}
{"id": "2977006", "revid": "523793", "url": "https://it.wikipedia.org/wiki?curid=2977006", "title": "Fronte orientale (Prima guerra mondiale)", "text": ""}
{"id": "2977008", "revid": "1086846", "url": "https://it.wikipedia.org/wiki?curid=2977008", "title": "Calcio Como 2009-2010", "text": "Questa voce raccoglie le informazioni riguardanti il Calcio Como nelle competizioni ufficiali della stagione 2009-2010.\nStagione.\nNella stagione 2009-2010 il ha concorso in tre competizioni ufficiali:\nMaglie e sponsor.\nLo sponsor tecnico per la stagione 2009-2010 \u00e8 Legea, mentre lo sponsor ufficiale \u00e8 UnionCaf\u00e9. La prima divisa \u00e8 una maglia azzurra, la divisa di riserva \u00e8 bianca, mentre la terza divisa \u00e8 rossa.\nOrganigramma societario.\nArea direttiva\nArea tecnica\nArea sanitaria\nRosa.\nRosa e ruoli tratti dal sito internet ufficiale della societ\u00e0.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 durante la stagione."}
{"id": "2977010", "revid": "767487", "url": "https://it.wikipedia.org/wiki?curid=2977010", "title": "Marcin Mrozi\u0144ski", "text": " Ha rappresentato la Polonia all'Eurovision Song Contest 2010 con la canzone \"Legenda\"."}
{"id": "2977019", "revid": "83531", "url": "https://it.wikipedia.org/wiki?curid=2977019", "title": "Letteratura basca", "text": "Per letteratura basca, si intende la cultura e diffusione letteraria caratterizzata dalla sua collocazione nei Paesi Baschi, \nCaratteristiche.\nSi \u00e8 sviluppata su due strade parallele:"}
{"id": "2977020", "revid": "1025120", "url": "https://it.wikipedia.org/wiki?curid=2977020", "title": "Cartello della droga", "text": "Un cartello della droga \u00e8 un insieme di organizzazioni che costituiscono un unico sistema criminale che opera a livello internazionale e transnazionale nel campo del traffico di droga.\nCaratteristiche.\nI cartelli si dividono per dimensioni, dai semplici accordi di gestione per produzione e smercio di droga tra narcotrafficanti, ai formali gruppi criminali impegnati sia nell'importazione che nell'esportazione di stupefacenti.\nSolitamente il termine viene applicato a quelle organizzazioni che hanno fatto della distribuzione di droghe, in particolare cocaina, la loro principale attivit\u00e0 lucrativa, raggiungendo accordi a livello nazionale ed internazionale per il coordinamento delle operazioni. Se un cartello finisce di accordarsi con altre confederazioni criminali per dedicarsi anche ad altre attivit\u00e0 illegali, smette di essere tale e diventa un'organizzazione criminale comune correlata al mondo della droga.\nAree di attivit\u00e0.\nI principali cartelli della droga sono nativi dell'America Latina, principalmente: Colombia, Brasile, Trinidad e Tobago, Giamaica e Messico, ma sono anche presenti nel continente asiatico in Afghanistan e regioni del Sud-Est. Alcuni cartelli sono presenti negli Stati Uniti, dove si sono stabiliti nel corso del tempo soppiantando in parte le vecchie organizzazioni criminali offrendo minori costi. Si trovano in citt\u00e0 quali New York, Phoenix, Houston, Atlanta, Los Angeles e San Diego.\nOrganizzazioni famose.\nUno dei cartelli di narcotraffico pi\u00f9 estesi e famigerati fu il cartello di Medell\u00edn, operante - durante il XX secolo - anni settanta e ottanta in America ed Europa."}
{"id": "2977026", "revid": "1452073", "url": "https://it.wikipedia.org/wiki?curid=2977026", "title": "I Tre Regni", "text": "I Tre Regni \u00e8 un videogioco di strategia in tempo reale, ambientato in Cina fra il 182 d.C. e il 280 d.C. (detto periodo dei Tre Regni) con molte notizie storiche, sviluppato da OverMax Studios e pubblicato nell'anno 2001 per Windows.\nModalit\u00e0 di gioco.\nC'\u00e8 una campagna per il gioco in singolo con la scelta di uno dei Tre Regni della Cina (Shu, Wei e Wu) e del livello di difficolt\u00e0 (Facile, Normale o Difficile).\nPoi sono presenti anche alcune mappe e battaglie, che sono utilizzabili sia per il gioco in gruppo su LAN o su Internet che nel gioco in singolo contro il computer.\nL'area di gioco \u00e8 distinta in due livelli: una mappa regionale dove avvengono i grandi movimenti di unit\u00e0 e una mappa per ogni singola citt\u00e0, dove avvengono le costruzioni, la produzione di risorse (che non sono in comune, ma relative ad ogni citt\u00e0) e gli assedi. Le truppe hanno bisogno di cibo per non perdere energie, anche quando si muovono sulla mappa regionale, e occorre trasportarlo dalle citt\u00e0 con carri e accampamenti. La nebbia di guerra ha un funzionamento insolito: le zone esplorate rimangono completamente visibili anche quando le proprie unit\u00e0 si allontanano, ma solo temporaneamente, perch\u00e9 la parte completamente nascosta tende lentamente a espandersi di nuovo."}
{"id": "2977029", "revid": "599013", "url": "https://it.wikipedia.org/wiki?curid=2977029", "title": "Vincenzo Matrone", "text": "Carriera.\nCresciuto nella Turris dove disputa 14 partite in Serie C2, viene acquistato nel 1989 dalla Fiorentina con cui esordisce in Serie A l'8 dicembre 1991 in Fiorentina-Verona (4-1), realizzando anche un gol. Complessivamente vanta 3 presenze nella massima serie. Prosegue la carriera in Serie B e Serie C. Tra i cadetti ha giocato anche con il , con il e con la Cremonese.\nSegni particolari:"}
{"id": "2977032", "revid": "83531", "url": "https://it.wikipedia.org/wiki?curid=2977032", "title": "Bertsolarismo", "text": "Il bertsolarismo (bertsolaritza in basco) \u00e8 una forma d'arte orale tradizionale dei Paesi Baschi, una forma di canzone improvvisata, in rima (in consonanza) e in metrica (poesia estemporanea), in cui si sviluppa un discorso o si racconta una storia. Il cantante (cantastorie) viene chiamato bertsolari, e la canzone bertso (verso). I bertsolari cantano in lingua basca, in spettacoli che spesso hanno la connotazione di una gara musicale. A volte l'argomento del verso \u00e8 dato dal presentatore ed i bertsolari competono cercando di improvvisare i migliori versi sul tema presentato e nel pi\u00f9 breve tempo possibile. Invece altre volte scelgono i propri bertsolari l'argomento (\"cantare in libero\").\nQuesta espressione d'arte che utilizza il \"dibattito dialettico\" \u00e8 apparsa in molte culture in tutto il mondo. Attualmente ci sono, tra gli altri, \"trovo\" d'Alpujarra, \"payada\" dal Cono Sud d'America o \"repentismo\" da Cuba. Fa anche parte della tradizione asiatica, delle antiche culture greca e romana e della storia dal Mediterraneo islamico.\nStoria.\nSecoli XVIII e XIX.\nSebbene vi siano anche tracce precedenti, bertsolaritza risale al XIX secolo nei Paesi Baschi. Le molte guerre e conflitti del ventesimo secolo hanno fornito argomenti per i versi. Pertanto, arrivarono un mucchio di versi scritti contro i francesi, a favore sia dei carlisti che dei liberali e sulle notizie della guerra d'indipendenza cubana, ed alcuni singoli per passaparola. I versi diffusi attraverso canzoni scritte furono molto alla moda, in alcuni casi erano anche uno dei modi pi\u00f9 popolari per comunicare gli eventi e le notizie del momento.\nFra i bertsolari di quel secolo il pi\u00f9 famoso \u00e8 stato Juan Frantzisko Petriarena \"Xenpelar\". Molti dei suoi versi sopravvivono nelle canzone basque anche oggi. Anche se non si sono distinti come improvvisatori, sono degni di menzione anche Jose Mari Iparragirre, Indalezio Bizkarrondo \"Bilintx\", Piarres Topet Etxahun e Joanes Otsalde, molti dei loro versi sono popolari.\nAlla fine del secolo XIX ed all'inizio del XX, gli intellettuali baschi consideravano negativo il bertsolarismo improvvisato. Manuel Lekuona (1894-1987) cambi\u00f2 questo modo di pensare tradizionale quando parl\u00f2 di poesia popolare al V Congresso di Studi Baschi a Bergara (Gipuzkoa). Diede esempi, sistem\u00f2 la meccanica di bertsolaritza, classific\u00f2 i generi esistenti e cos\u00ec stabil le basi per lo studio scientifico di bertsolaritza.\nCon l'avanzare del XIX secolo, molti bertsolari nuovi apparvero soprattutto nella regione di Gipuzkoa. Nomi di alcuni bertsolari dell'epoca:\nInizio del secolo XX.\nIl prestigio dei bertsolari \u00e8 leggermente diminuito all'inizio del XX secolo. Non mancavano per\u00f2 i versi alle feste e alle celebrazioni pi\u00f9 importanti delle citt\u00e0 e dei quartieri, e continuavano a diffondersi i carte con canti di aneddoti divertenti. I bertsolari affrontarono anche la maggior parte delle questioni sociali: la vita dei marinai e dei contadini, le lotte e gli scioperi dei lavoratori, i famosi eventi dell'epoca (la prima guerra mondiale o la guerra del nord Africa intorno al 1920) ecc.\nPrima della guerra civile spagnola c'erano dei buoni bertsolari, ma uno dei pi\u00f9 famosi dell'epoca fu Jose Manuel Lujanbio \"Txirrita\" (1860-1936). Aveva una tremenda ispirazione. Era bravo in tutto: all'improvviso e per iscritto, in argomenti giocosi e seri, da solo o tra gli amici. Il bertsolarismo di quell'epoca \u00e8 anche conosciuto come \"il bertsolarismo delle sidrerie\". A volte partecipava anche nei campeonati, ma questo non era il pi\u00f9 comune, non si sentiva per niente a suo agio in quell'atmosfera e questo si esprimeva in molti dei suoi versi. Oltre a \"Txirrita\", erano famosi anche Kepa Enbeita \"Urretxindorra\" (1878-1942) e il suo fratello Imanol.\nNel 1935, a San Sebasti\u00e1n, fu organizzato il primo Campionato di Bertsolari dei Paesi Baschi con il nome \"Giorni di Bertsolari\". Parteciparono 19 bertsolari. Il vincitore fu Inazio Eizmendi \"Basarri\" (1913-1999) ed il premio fu una \"txapela\" (un Basco).\nPeriodo di silenzio (1936-1945) e Bertsolarismo di resistenza (1960-1979).\nDopo la Guerra civile spagnola del 1936 arriv\u00f2 il dopoguerra. I franchisti proclamarono il Paese Basco \"traditore\".\nEuskaltzaindia (la Real Accademia della Lingua Basca) lavor\u00f2 duramente per incoraggiare e trovare bertsolari pronti a cantare in pubblico organizzando campionati provinciali. Il risultato di questi sforzi \u00e8 il campionato di 1960, la 3a edizione del Campionato dei Paesi Baschi, datto che non si celebrava dal 1935 a causa della guerra. Il vincitore fu di nuovo \"Basarri.\" Il campionato successivo (1962) vinse Manuel Olaizola \"Uztapide\" (1909-1983) e dopo una polemica ad esso legata, \"Basarri\" non partecip\u00f2 pi\u00f9.\nBertsolarismo contemporaneo.\nNel 1987 \u00e8 stata fondata l'Associazione di Bertsolari dei Paesi Baschi (EHBE - \"Euskal Herriko Bertsozale Elkartea\" in basco) con lo scopo di tutelare e promuovere il bertsolarismo. Da allora \u00e8 stata lei \u00e0 organizzare i campeonati ogni 4 anni.\nOggi \u00e8 alla portata di tutti grazie alle sua diversit\u00e1 di prestazioni. Il principale campionato dei Paesi Baschi riunisce in finale 14.000 persone. Andoni Ega\u00f1a \u00e8 il bertsolari qui ha vinto pi\u00f9 campeonati (4 volte). L'ultimo campionato \u00e9 stato nel 2017 ed il vincitore attuale \u00e8 Maialen Lujanbio.\nScuole di versi.\nNelle scuole di versi viene insegnato a creare versi, improvvisati o scritti. Negli anni 80 i primi metodi didattici per l'insegnamento della bertsolaritza sono stati pubblicati da Xabier Amuriza e Juanito Dorronsoro. Insieme a questi metodi didattici inizi\u00f2 il movimento delle scuole di versi. Dalla creazione delle scuole di versi, sono stati organizzati diversi incontri. Inoltre, vengono organizzati anche campeonati tra le scuole e colonie estive attorno ai versi. Attualmente ci sono circa 130 scuole nei Paesi Baschi.\nL'improvvisazione nel mondo.\nMessico.\nIn Messico fanno il \"Huapango di montagna\" o \"la composizione di montagna\". Mescola poesia e danza. \u00c8 poesia composta da cinque o pi\u00f9 strofe di dieci. Si basa su quattro versi.\nGeorgia.\nIn Georgia \"airi\"_georgiano o canzone, \u00e8 una forma tradizionale con versi in rima di 8 o 16 sillabe. Si canta su argomenti generici. Invece i \"K'apia\" improvvisati trattano argomenti satirici, umoristici e romantici. \u00c8 sempre improvvisato, pu\u00f2 essere un monologo o una conversazione tra due avversari.\nMarocco.\nIn Marocco usano \"l'Amazigh\" per fare le loro poesie. I giovani poeti devono imparare tutte le poesie e le canzoni create dai loro antenati per imparare bene la professione. La caratteristica pi\u00f9 importante \u00e8 l'improvvisazione, un poeta che non improvvisa non sar\u00e0 tra i migliori.\nKurdistan.\nIl \"Lawje\" (\"kelam\" in arabo) del Kurdistan \u00e8 creato combinando leggende, storie e racconti con la melodia, senza l'uso di strumenti musicali. Chi canta il \"Dengbeg\" \u00e8 un professionista cos\u00ec come un pittore professionista o qualsiasi altro artista. Eroismo, natura e amore sono gli argomenti pi\u00f9 trattati."}
{"id": "2977033", "revid": "466539", "url": "https://it.wikipedia.org/wiki?curid=2977033", "title": "Tour de France 2010", "text": "Il Tour de France 2010, novantasettesima edizione della \"Grande Boucle\", si svolse dal 3 al 25 luglio 2010 lungo un percorso di 3\u00a0642\u00a0km.\nLo scalatore lussemburghese Andy Schleck (al secondo podio consecutivo al Tour de France dopo la piazza d'onore conseguita l'anno precedente) vinse il primo ed unico Tour de France della sua carriera in questa edizione, nuovamente funestata da un clamoroso caso di doping. Inizialmente la corsa era infatti stata vinta per la terza volta dallo scalatore spagnolo Alberto Contador dell'Astana, che aveva terminato le sue fatiche in 91h58'48\", senza vincere alcuna tappa. Ma, soltanto due anni dopo, nel 2012, il madrileno fu squalificato per doping, e la vittoria di questa edizione 2010 della corsa a tappe francese venne di conseguenza assegnata al lussemburghese Andy Schleck, inizialmente secondo classificato.\nAndy Schleck, alla prima affermazione al Tour, divenne il quarto corridore lussemburghese ad apparire nell'albo d'oro del Tour, ben 52 anni dopo l'ultimo successo firmato da Charly Gaul. Anche il secondo ed il terzo posto posto vennero riassegnati a posteriori, esattamente nel 2014, in conseguenza della squalifica di due anni inflitta al passista-cronoman russo Denis Men'\u0161ov (inizialmente terzo poi scalato a secondo in questa edizione del Tour) a causa di anomalie nel suo passaporto biologico riscontrate nel triennio 2009-2012.\nPerci\u00f2 al secondo posto della graduatoria generale, sempre considerando le squalifiche di Contador e Men'\u0161ov, si classific\u00f2 il passista-scalatore spagnolo Samuel S\u00e1nchez (al primo ed unico podio della carriera nel Tour), inizialmente quarto. La terza posizione del podio venne occupata dal passista-scalatore belga Jurgen Van Den Broeck (al primo ed unico podio della carriera conseguito alla Grande Boucle), inizialmente quinto.\nPer quanto riguarda le graduatorie minori, la classifica a punti venne vinta dall'italiano Alessandro Petacchi, la classifica scalatori and\u00f2 al francese Anthony Charteau, mentre il vincitore della classifica generale Andy Schleck conquist\u00f2 anche la classifica dei giovani. Il supercombattivo dell'edizione fu il passista francese Sylvain Chavanel; infine, il Team RadioShack ottenne il successo nella graduatoria a squadre.\nSulle 21 frazioni previste, considerando nel computo totale pure il cronoprologo, il ciclista capace di aggiudicarsi il maggior numero di tappe (cinque) fu lo sprinter britannico Mark Cavendish, mentre Andy Schleck vest\u00ec la maglia gialla al termine di sei frazioni prima delle ultime sei in cui la indoss\u00f2 Alberto Contador, successivamente squalificato. Considerando la squalifica dello spagnolo, Andy Schleck fu effettivamente leader della corsa al termine delle ultime 12 tappe.\nPercorso.\nLa corsa part\u00ec con un prologo a cronometro di 8,9\u00a0km a Rotterdam il 3 luglio, prima partenza nei Paesi Bassi dal 1996, e termin\u00f2 a Parigi il 25 luglio. La presentazione ufficiale del Tour de France 2010 si tenne il 18 ottobre 2009. Fu il terzo grande Giro consecutivo a partire nei Paesi Bassi, dopo la Vuelta a Espa\u00f1a 2009 (partita dal Circuito di Assen) ed il Giro d'Italia 2010 (partenza ad Amsterdam).\nLe prime tre tappe, disegnate ricalcando le caratteristiche delle grandi classiche, attraversarono Paesi Bassi e Belgio. Ci furono sei tappe di montagna, tre delle quali con arrivo in salita, e nel centesimo anniversario dalla loro inclusione al Tour, l'attenzione fu focalizzata sui Pirenei, con due salite al Colle del Tourmalet. Il programma prevedeva anche una lunga cronometro individuale al penultimo giorno di gara, come da tradizione, prima della passerella finale sugli Champs-\u00c9lys\u00e9es di Parigi.\nSquadre e corridori partecipanti.\n22 squadre sono state invitate a partecipare al Tour de France 2010. Sedici squadre, incluse due che non fanno pi\u00f9 parte dell'UCI ProTour, hanno il posto garantito dal settembre 2008, in accordo con l'Union Cycliste Internationale."}
{"id": "2977041", "revid": "287204", "url": "https://it.wikipedia.org/wiki?curid=2977041", "title": "Raymond Brown", "text": ""}
{"id": "2977043", "revid": "3115", "url": "https://it.wikipedia.org/wiki?curid=2977043", "title": "Diaclasi", "text": "In geologia il termine diaclasi si riferisce a una frattura nella roccia dove non vi \u00e8 stato alcun movimento laterale nel piano della frattura (verticale o orizzontale) di una parte rispetto all'altra. Ci\u00f2 la rende diversa da una faglia la quale \u00e8 definita come una frattura nella roccia dove una parte scivola lateralmente rispetto all'altra. Le diaclasi in genere hanno una spaziatura regolare collegata sia alle propriet\u00e0 meccaniche della singola roccia che allo spessore dello strato coinvolto e, in genere, si trovano a formare gruppi, ognuno dei quali \u00e8 costituito da diaclasi sub-parallele l'una all'altra.\nFormazione.\nLe diaclasi si formano nella roccia dura e solida sottoposta a una tensione tale da eccedere la sua resistenza provocando una rottura di tipo fragile. Quando questo succede la roccia si frattura lungo un piano parallelo alla tensione massima principale e perpendicolare alla tensione minima principale (la direzione in cui la roccia \u00e8 stata sottoposta a distensione). Questo porta allo sviluppo di un'unica tipologia di conformazione o strutturazione di diaclasi sub-parallele. Una deformazione che continua nel tempo pu\u00f2 portare allo sviluppo di una o pi\u00f9 conformazioni diaclasiche addizionali; la presenza della prima tipologia di conformazione influenza fortemente l'orientazione della tensione nello strato roccioso, spesso inducendo le successive conformazioni a formare un angolo elevato rispetto alla prima strutturazione.\n\u00c8 stato osservato che le strutturazioni diaclasiche hanno in genere una spaziatura relativamente costante, che \u00e8 grosso modo proporzionale allo spessore dello strato.\nTipi di diaclasi.\nLe diaclasi sono classificate in base ai processi (se conosciuti) che ne hanno causato la loro formazione o secondo la loro geometria.\nDiaclasi tettoniche.\nLe diaclasi tettoniche si formano durante episodi di deformazione ogni volta che le tensioni differenziali sono abbastanza elevate da provocare una rottura nella roccia sottoposta a trazione, a prescindere dal regime tettonico. Spesso si formano contemporaneamente alle faglie. Le misurazioni effettuate sulle tipologie di diaclasi tettoniche possono essere utili nell'analisi della storia tettonica di un'area poich\u00e9 forniscono informazioni circa le orientazioni delle tensioni al momento della formazione.\nDiaclasi di decompressione.\nLe diaclasi si formano pi\u00f9 comunemente quando il sollevamento e l'erosione rimuovono le rocce sovrastanti riducendo in tal modo il carico di compressione e permettendo alla roccia di espandersi lateralmente. Le diaclasi correlate all'innalzamento e allo sgravio di peso dovuto all'erosione hanno orientazioni che riflettono le tensioni principali in atto durante il sollevamento. Bisogna andare cauti quando si cerca di capire le tensioni tettoniche onde poter discernere, se possibile, tra diaclasi tettoniche e diaclasi di decompressione.\nDiaclasi di esfoliazione.\nLe diaclasi di esfoliazione sono casi particolari di diaclasi di decompressione formatesi sulla superficie del suolo attuale e in senso parallelo ad esso, in rocce ad alta resistenza alla compressione. Non c'\u00e8 ancora un accordo condiviso sulla teoria della loro formazione.\nDiaclasi da raffreddamento.\nLe diaclasi possono anche formarsi a causa del raffreddamento di masse di roccia calda, in modo particolare lava, formando cos\u00ec una \"diaclasi da raffreddamento\", pi\u00f9 comunemente definita come \"diaclasi colonnare\" verticale. I sistemi diaclasici associati al raffreddamento in genere sono poligonali perch\u00e9 il raffreddamento provoca tensioni, che sono isotropiche nel piano dello strato.\nFrattografia.\nLa propagazione della diaclasi pu\u00f2 essere studiata utilizzando tecniche di frattografia in cui segni caratteristici come le strutture a pettine e a pennacchio possono essere usate per determinare le direzioni di propagazione e, in alcuni casi, le orientazioni della tensione principale.\nResistenza della roccia e stabilit\u00e0 del pendio.\nLe diaclasi formano uno dei pi\u00f9 importanti tipi di discontinuit\u00e0 all'interno delle masse rocciose, non avendo in genere resistenza alla trazione. Nell'ingegneria geotecnica questa discontinuit\u00e0 pu\u00f2 avere una grande influenza sul comportamento meccanico (resistenza, deformazione) del suolo e della massa rocciosa e va presa in considerazione in particolare per le fondazioni, la costruzione di gallerie o le costruzioni in pendenza, in cui va valutata la stabilit\u00e0 del pendio."}
{"id": "2977045", "revid": "392652", "url": "https://it.wikipedia.org/wiki?curid=2977045", "title": "Orazio Samacchini", "text": "Biografia.\nOrazio Samacchini, o Sammacchini, fu allievo di Pellegrino Tibaldi.\nLa sua prima attivit\u00e0 \u00e8 ancora in gran parte da chiarire, e si svolse tra Parma (in collaborazione con il pi\u00f9 anziano Ercole Procaccini) e Bologna (cappella di Sant'Ubaldo, chiesa di San Giovanni in Monte).\nNel 1563 si rec\u00f2 a Roma, dove partecip\u00f2 con Taddeo e Federico Zuccari alla decorazione del Palazzo Apostolico e della Sala Regia di papa Pio IV.\nRientrato a Bologna, esegu\u00ec un certo numero di dipinti da altare, come la \"Madonna e santi\" in Santa Maria Maggiore (1564), la \"Crocifissione\" in Santa Maria dei Servi (1568), la \"Trasfigurazione\" nella chiesa del Corpus Domini (1569).\nA partire dal 1570 il suo stile si fa pi\u00f9 monumentale e roboante, combinando gli influssi apparentemente divergenti di Giorgio Vasari e Pellegrino Tibaldi.\nAppartiene a questa ultima fase la decorazione della cappella Magnani in San Giacomo Maggiore (1575).\nA Parma realizz\u00f2 affreschi nel transetto sinistro del Duomo (1570-74), a Cremona dipinse gli affreschi \"La Virt\u00f9\", \"I Profeti\" e \"Gli Angeli\" nella chiesa di Sant'Abbondio. A Citt\u00e0 di Castello realizz\u00f2 degli affreschi nel Palazzo Vitelli a Sant'Egidio (1574).\nUna sua \"Annunciazione\", proveniente da Santa Maria degli Angeli a Bologna, \u00e8 attualmente visibile nella Pinacoteca civica di Forl\u00ec. Dell'opera, che risale al 1570, \u00e8 stata sottolineata l'enfasi manierista di ispirazione vasariana.\nOrazio Samacchini \u00e8 considerato tra i pi\u00f9 importanti rappresentanti del manierismo bolognese della seconda met\u00e0 del Cinquecento. Nel 1572 fu eletto direttore della Compagnia dei pittori. L'8 febbraio 1573 suo fratello Giulio Cesare fu eletto per sua intercessione nel comitato della Corporazione dei pittori. Ebbe due figli, Alessandro e Fabrizio, anch'essi pittori."}
{"id": "2977046", "revid": "1543377", "url": "https://it.wikipedia.org/wiki?curid=2977046", "title": "Stanguellini Monoposto Delfino Junior", "text": "La Stanguellini Delfino fu costruita per sostituire la Junior nel campionato Formula Junior.\nLa Delfino debutta a Daytona Beach, pilotata da Walt Hansgen per il team Cunningham, dove ottiene la pole position ma viene ritirata durante la gara per problemi tecnici; non seguiranno altri successi."}
{"id": "2977047", "revid": "718859", "url": "https://it.wikipedia.org/wiki?curid=2977047", "title": "Five cents John Kennedy", "text": "Il five cents John Kennedy \u00e8 il francobollo emesso in onore di John Fitzgerald Kennedy, presidente degli Stati Uniti assassinato il 22 novembre 1963. \u00c8 stato emesso il 29 maggio 1964, giorno del suo 47\u00ba compleanno, con la busta del primo giorno di emissione nella citt\u00e0 di Boston (Massachusetts).\nDescrizione.\nForma rettangolare, immagine suddivisa in due quadrati:\nIntorno alle due figure, in aggiunta al valore nominale, il nome completo \"John Fitzgerald Kennedy\" e le date di nascita e morte, c'\u00e8 una citazione dal discorso d'insediamento, nel gennaio 1961:\n\u00ab ... And the glow from that fire can truly light the world \u00bb (E il bagliore da questo fuoco pu\u00f2 veramente illuminare il mondo)\nLo sviluppo.\nLa decisione di rilasciare un francobollo dopo l'assassinio a Dallas (Texas) \u00e8 stata presa rapidamente, furono preparate subito due milioni di buste primo giorno a Boston, e altre migliaia vendute in tutto il paese.\nI primi progetti del Bureau of Engraving and Printing, l'organo amministrativo responsabile della preparazione delle emissioni filateliche, furono respinte nei mesi di dicembre e gennaio. Alla creazione del francobollo lavor\u00f2 Raymond Loewy, il quale accett\u00f2 la somma simbolica di 500$ per il lavoro svolto.\nPer mantenere la segretezza, Loewy chiuse le carte e progetti in cassaforte ogni giorno, apponendo su di essi la sua impronta digitale del pollice.\nInfine la signora Kennedy venne consultata, scelse sia la proposta di design sia il colore, il grigio-blu simile a quello utilizzato per l'interno della dell'Air Force One."}
{"id": "2977049", "revid": "1305772", "url": "https://it.wikipedia.org/wiki?curid=2977049", "title": "Predisposizione", "text": "Predisposizione si pu\u00f2 riferire a:"}
{"id": "2977052", "revid": "1318658", "url": "https://it.wikipedia.org/wiki?curid=2977052", "title": "R\u00e5shult", "text": "R\u00e5shult S\u00f6dreg\u00e5rd \u00e8 una \"riserva culturale\" della Svezia situata nella parrocchia di Stenbrohult, contea di Kronoberg (Sm\u00e5land), tra Liatorp e \u00c4lmhult.\nStoria.\nIl nome \"R\u00e5shult\" \u00e8 composto dalla radice -R\u00e5s che significa valle paludosa e la desinenza -hult che significa bosco. A R\u00e5shult \u00e8 nato Carlo Linneo il 23 maggio 1707. Il nonno materno e il padre dello stesso Linneo vi hanno svolto il ruolo di pastori protestanti.\nLa Riserva.\nLa riserva comprende 42 ettari, con percorsi segnalati in tutta la sua estensione. Confina con S\u00e5gan\u00e4ssj\u00f6n. Attualmente Rashult \u00e8 stata riconosciuta come \"riserva culturale\" dalla contea di Kronoberg e proposta, insieme ad altri siti storicamente collegati, come Patrimonio Mondiale dell'Umanit\u00e0 all'UNESCO, secondo il criterio 6 del Comitato per il Patrimonio Mondiale UNESCO.\nCuriosit\u00e0.\nLa \"casa di Linneo\", a R\u00e5shult \u00e8 una ricostruzione del 1900, infatti la vera fattoria dove egli visse circa 300 anni fa non esiste pi\u00f9."}
{"id": "2977056", "revid": "884077", "url": "https://it.wikipedia.org/wiki?curid=2977056", "title": "Eccellenza 2010-2011 (rugby a 15)", "text": "LEccellenza Super 10 2010-11 fu l'81\u00ba campionato nazionale italiano di rugby a 15 di prima divisione.\n bench\u00e9 originariamente previsto dalla Federazione Italiana Rugby a 12 squadre (tramite ampliamento grazie a tre promozioni dalla serie A e una retrocessione).\nA seguito dei sottoelencati eventi la FIR lasci\u00f2 altres\u00ec intatta la struttura a dieci:\nLa stagione regolare, tenutasi da settembre 2010 a maggio 2011, vide classificarsi ai play-off nell'ordine , , e i ; nelle semifinali Rovigo e Petrarca ebbero la meglio rispettivamente sui Crociati e I Cavalieri; nella finale disputatasi in casa del Rovigo, miglior classificata del torneo, il Petrarca vinse 18-14 conquistando il suo dodicesimo titolo a distanza di 24 anni da quello precedente.\nLe prime quattro classificate della stagione regolare accedettero alla Challenge Cup 2011-12, mentre il retrocedette in serie A1."}
{"id": "2977069", "revid": "93556", "url": "https://it.wikipedia.org/wiki?curid=2977069", "title": "Grande guerra dei motociclisti del nord", "text": "La grande guerra dei motociclisti del nord indica un conflitto armato tra alcune bande di motociclisti, che dur\u00f2 dal 1994 al 1997 in alcuni Stati della scandinavia.\nFurono coinvolti i gruppi Hells Angels, Bandidos MC e in parte anche gli Outlaws MC, all'epoca dei fatti tutti di recente insediamento in Europa. Le citt\u00e0 che principalmente diventarono teatro della faida furono Copenaghen (Danimarca), Helsinki (Finlandia), Oslo (Norvegia), Helsingborg e Malm\u00f6 (Svezia).\nStoria.\nIl fenomeno delle bande di motociclisti attecch\u00ec in Europa grazie ai simpatizzanti di questi gruppi e dai membri degli stessi costretti ad allontanarsi dagli Stati Uniti, in quanto affiliati ad organizzazioni criminali. In Europa ci\u00f2 che ne risult\u00f2 fu la formazione lungi dal divenire ad essere come quella americana di alcune fazioni di \"Hells Angels\", \"Bandidos\" e \"Outlaws\".\nLe bande si scontrarono nell'Europa settentrionale durante una rispettiva e contemporanea fase di espansione territoriale. Nel 1994, dopo alcuni segnali di ragguaglio circa la possibile esplosione di una guerra tra bande, scoppi\u00f2 un violento e sanguinoso conflitto che le autorit\u00e0 difficilmente riuscirono a placare anche perch\u00e9 non si trattava di organizzazioni criminali vere e proprie ma di gruppi disomogenei continuamente in movimento e in combutta tra loro.\nPer tre anni, nell'area compresa tra Svezia, Norvegia, Danimarca e Finlandia, si assistette a regolamenti di conti, attentati esplosivi alle varie sedi dei club coinvolti, risse in luoghi pubblici e sparatorie con ferimenti od uccisioni. Ci\u00f2 contribu\u00ec a rafforzare il pensiero dell'opinione pubblica e delle autorit\u00e0 dell'ordine che le bande di motociclisti, in particolare gli Hells Angels, potessero essere classificate come una vera e propria organizzazione criminale internazionale.\nLa guerra ebbe fine solamente nella seconda parte del 1997, con una pace suggellata dalla stretta di mano tra i rappresentanti a livello europeo di entrambe le fazioni in lotta davanti alle telecamere della televisione di stato danese.\nConseguenze.\nAl termine della guerra tra bande risultarono 12 omicidi, 74 tentativi di assassinio e 96 persone ferite. Entrambe le associazioni motocicliste firmarono un accordo di intesa per il controllo della Scandinavia, ma entro la fine degli anni Novanta ambedue ruppero il trattato senza che per\u00f2 ne risultasse, fortuitamente, un ulteriore conflitto. Per far fronte al fenomeno, che negli Stati Uniti era stato contrastato indicando sia gli \"Hells Angels\" che le altre bande di motociclisti come organizzazioni criminali perseguibili dalla legge, la Danimarca approv\u00f2 una legge che vietava a membri o associazioni motocicliste di affittare o comprare propriet\u00e0 finalizzate a ritrovo per i club. Il provvedimento legislativo in seguito fu abrogato per motivi costituzionali."}
{"id": "2977070", "revid": "330137", "url": "https://it.wikipedia.org/wiki?curid=2977070", "title": "Cinque centesimi John Kennedy", "text": ""}
{"id": "2977071", "revid": "253269", "url": "https://it.wikipedia.org/wiki?curid=2977071", "title": "Ray Enright (regista)", "text": "Biografia.\nRaymond E. Enright emigr\u00f2 a Los Angeles all'et\u00e0 di 5 anni insieme alla sua famiglia. Nel 1913 inizi\u00f2 a lavorare per Mack Sennett come assistente al montaggio finch\u00e9 venne chiamato in servizio allo scoppio della prima guerra mondiale. Al termine del conflitto riprese il suo lavoro, stavolta per Thomas H. Ince. Nel 1928, da poco al servizio della Warner Bros., esord\u00ec come regista con un film della serie \"Rin Tin Tin\". Fra le sue pellicole migliori, girate verso la fine della sua carriera, sono da ricordare il western \"Frontiere selvagge\" (1947) e \"Il ranch delle tre campane\" (1949), \"noir\" che racconta le vicende di tre fratelli separati dalla guerra di secessione e spesso in contrasto fra loro. Enright mor\u00ec per un attacco cardiaco circa dieci anni dopo il suo ritiro dalle scene."}
{"id": "2977075", "revid": "6923", "url": "https://it.wikipedia.org/wiki?curid=2977075", "title": "Ren\u00e9 Desmaison", "text": "Nato nel P\u00e9rigod, una regione sud occidentale della Francia, Desmaison scopr\u00ec la montagna durante il servizio militare, che svolse come alpino a Briancon.\nLa prima fase della sua carriera alpinistica fu strettamente legata a Jean Couzy, con il quale cre\u00f2 una cordata formidabile. I due ottennero una serie di successi di assoluto rilievo, tra i quali spiccano la parete Ovest dei Drus (1955), la prima salita della cresta Nord dell'Aiguille Noire de Peut\u00e9rey (1956), la prima salita della Direttissima della parete Nord-Ovest del Pic d'Olan (1956), la prima invernale della parete Ovest dei Drus (inverno del 1957), una nuova via sulla parete Ovest dell'Aiguille Noire de Peut\u00e9rey (1957), la terza ripetizione assoluta della Direttissima della Cima Grande di Lavaredo (1958) e la prima salita dello Sperone Margherita sulla parete Nord delle Grandes Jorasses (1958).\nLa morte prematura di Jean Couzy nell'autunno del 1958 pose fine a una cordata che avrebbe senza alcun dubbio garantito una lunga serie di exploit incredibili.\nA 28 anni Desmaison si impose come uno degli alpinisti pi\u00f9 forti dell'epoca, alla pari del grande Walter Bonatti. Le ascensioni fin qui compiute misero in evidenza le straordinarie doti dell'alpinista francese sia sul severo terreno di alta montagna offerto dal Monte Bianco e dal Delfinato, sia sulle strapiombanti pareti dolomitiche; lo stile di scalata, tipico per le imprese di rilievo di quegli anni, \u00e8 da considerarsi lento, con molti bivacchi in parete ed una progressione artificiale nei tratti pi\u00f9 duri: le grandi pareti delle Alpi erano gi\u00e0 state vinte negli anni trenta, per cui si poneva il problema di aprire vie dirette, a goccia d'acqua, forzando direttamente tutte le difese delle pareti.\nA tale proposito ben si inserisce la prima salita della Direttissima della Cima Ovest di Lavaredo (1959), ancor pi\u00f9 dura della vicina Direttissima alla Cima Grande, aperta con Pierre Mazeaud e dedicata a Jean Couzy: questa via supera direttamente gli enormi tetti della parete Nord della montagna e venne effettuata a pi\u00f9 riprese, richiedendo molti bivacchi nonch\u00e9 l'uso del perforatore.\nAi problemi offerti dalle \"Direttissime\" si affiancano quelli delle \"Prime Invernali\", che costituiscono uno dei capitoli pi\u00f9 intensi e appassionanti della storia dell'alpinsimo, esaurendosi sostanzialmente nel quindicennio 1960 - 1975. Desmaison non stette certo a guardare e, forte dell'aver gi\u00e0 salito una parete molto difficile come la Ovest dei Drus in inverno, percorse insieme a Jean Puiseux, Georges Payot e Fernand Audibert la via Gervasutti sulla parete Nord del Pic d'Olan (inverno del 1961), impiegando quattro giorni e tre bivacchi in parete a causa delle pessime condizioni della parete.\nSegue la vittoriosa spedizione francese del 1962 al difficile Monte Jannu (Himalaya, 7710\u00a0m), gi\u00e0 tentato tre anni prima e il grande exploit della salita invernale in compagnia di Jaques Batkin dello sperone Walker alle Grandes Jorasses (1963), la cui prima invernale era stata \"soffiata\" qualche giorno prima dalla cordata italiana Bonatti-Zappelli. La salita della cordata guidata da Desmaison assume grandissimo rilievo se si considera che i due alpinisti vennero colti dalla tormenta a met\u00e0 parete, decisero comunque di proseguire e con una battaglia incredibilmente pericolosa e disperata raggiunsero la vetta e scesero a Courmayeur incolumi, trovando la via in condizioni ben pi\u00f9 difficili rispetto a quelle incontrate dall'\u00e9quipe di Bonatti.\nSegue una impresa solitaria di assoluto rilievo, ossia la salita della parete Ovest dei Drus, a cui evidentemente Desmaison era molto affezionato; qualche anno dopo, nel 1966, l'alpinista francese torn\u00f2 nuovamente su quella parete, questa volta per trarre in salvo, insieme a Gary Hemming, due tedeschi in difficolt\u00e0. Questa operazione di salvataggio estremamente difficile e pericolosa provoc\u00f2 penose e assurde polemiche nei confronti di Desmaison, che gli costarono l'esclusione dalla Societ\u00e0 delle guide di Chamonix.\nL'inverno del 1967 \u00e8 la volta di un'altra grandissima impresa: la prima invernale del Pilone Centrale del Freney, in compagnia di Robert Flematti; quattro anni dopo, nell'inverno del 1971, Desmaison tent\u00f2 di aprire una via nuova sulla parete Nord delle Grandes Jorasses, diretta, alla Punta Walker, insieme a Serge Gousseault. La cordata, dopo dodici giorni di battaglia in parete, rimase bloccata a ottanta metri dalla cima a causa della morte per sfinimento di Serge Gousseault, mentre Desmaison resistette per altri tre giorni, 342 ore in totale in parete, finch\u00e9 non venne recuperato con una delicata operazione di salvataggio. Questa vicenda venne minuziosamente raccontata dallo stesso Desmaison nello sconvolgente libro \"342 ore sulle Grandes Jorasses\", edito nel 1973 in seguito al completamento della via nel mese di gennaio insieme a Giorgio Bertone e Michel Claret.\nLa ripresa dalla durissima esperienza vissuta sulle Jorasses nel '71 fu molto lunga e si complet\u00f2 definitivamente nel 1972, quando l'indomabile alpinista francese percorse con disinvoltura la cresta integrale di Peuterey in solitaria (prima solitaria assoluta).\nDopo il 1973 Desmaison si lanci\u00f2 nell'avventura sudamericana, compiendo numerose spedizioni negli anni successivi e portando a termine la salita di numerose difficili pareti, tra le quali sicuramente primeggia la difficilissima parete Sud dell'Huandoy.\nLo stile di Desmaison \u00e8 da considerarsi prevalentemente classico visto che, fatta eccezione per le Direttissima alla Cima Ovest di Lavaredo, in cui l'utilizzo del perforatore si rivel\u00f2 indispensabile per compiere la via in artificiale (e d'altronde il superamento dei tetti di tale parete in arrampicata libera nel 1958 era del tutto inconcepibile), l'alpinista francese ha sempre ricorso a mezzi di scalata tradizionali.\nQuello di Desmaison \u00e8 stato un alpinismo di sofferenza, di lotta contro il freddo in interminabili bivacchi invernali, di battaglia per sopravvivere nella tormenta, ma anche un alpinismo romantico."}
{"id": "2977082", "revid": "510241", "url": "https://it.wikipedia.org/wiki?curid=2977082", "title": "Dimitri Camarda", "text": ""}
{"id": "2977083", "revid": "767487", "url": "https://it.wikipedia.org/wiki?curid=2977083", "title": "Alien Private Eye", "text": "Alien Private Eye \u00e8 un film del 1987, diretto da Vik Rubenfeld. \u00c8 una storia di ambientazione fantascientifica.\nTrama.\nAlla ricerca di un potente farmaco, un alieno dovr\u00e0 combattere sulla Terra contro una razza nemica, anche loro inviati alla ricerca della stessa cosa."}
{"id": "2977090", "revid": "1494169", "url": "https://it.wikipedia.org/wiki?curid=2977090", "title": "Campeonato Profesional 1981", "text": "Il Campeonato Profesional 1981 fu la trentatreesima edizione del torneo. Fu vinto dall'Atl\u00e9tico Nacional, con il Deportes Tolima al secondo posto.\nTorneo Apertura.\nAm\u00e9rica e Millonarios qualificati ai \"cuadrangulares semifinales\"."}
{"id": "2977093", "revid": "287204", "url": "https://it.wikipedia.org/wiki?curid=2977093", "title": "Fotbal Club Victoria Br\u0103ne\u0219ti", "text": "Il Victoria Br\u0103ne\u0219ti (nome completo \"Fotbal Club Victoria Br\u0103ne\u0219ti\") \u00e8 una societ\u00e0 calcistica rumena con sede nella citt\u00e0 di Br\u0103ne\u0219ti. Milita in Liga II.\nStoria.\nIl Victoria Br\u0103ne\u0219ti viene fondato nel 1968 da alcuni abitanti della citt\u00e0 con la passione per il calcio. La squadra, nella sua storia, ha sempre giocato nelle serie inferiori senza esiti particolari; il privo evento di rilievo lo abbiamo nel 2007 quando la squadra viene promossa per la prima volta in Liga III.\nAl primo anno in Liga III la squadra ottiene la salvezza ma l'anno successivo l'arrivo come allenatore (e contemporaneamente finanziatore) dell'ex giocatore della Steaua Ilie Stan cambia i piani, l'obiettivo della salvezza cambia in quello di una promozione in Liga II. Gli investimenti effettuati danno il loro frutto e la promozione avviene al primo tentativo.\nIn Liga II la squadra parte per salvarsi, ma giornata dopo giornata la squadra consegue ottimi risultati che la portano in testa alla classifica e ad essere 'Campione d'inverno' al termine del girone d'andata. A questo punto la societ\u00e0 decide di provare a centrare l'obbiettivo della promozione. Nel girone di ritorno la squadra ha delle battute d'arresto ma Ilie Stan tiene compatta e solida la squadra che alla fine riesce ad ottenere la promozione con due giornate di anticipo.\nStadio.\nLo Stadio \u00e8 dedicato a C\u0103t\u0103lin H\u00eeldan, ex giocatore prematuramente morto in campo. \u00c8 stato ristrutturato nel corso del 2009 e ha 2.500 posti a sedere. La struttura presenta una Tribuna Coperta con Sala Stampa e due curve, la Curva I e la Curva II. A fianco alla Curva II abbiamo il settore ospiti. Tutto lo stadio \u00e8 controllato da telecamere di sorveglianza.\nCon la promozione in Liga I lo stadio verr\u00e0 ulteriormente rimodernato per portarlo agli standard necessari per disputare partite nella massima serie. Fino alla fine dei lavori, la squadra giocher\u00e0 allo Stadio Crang di Buz\u0103u."}
{"id": "2977094", "revid": "228446", "url": "https://it.wikipedia.org/wiki?curid=2977094", "title": "Colloquio di Plombi\u00e8res", "text": ""}
{"id": "2977096", "revid": "228446", "url": "https://it.wikipedia.org/wiki?curid=2977096", "title": "Incontro di Plombi\u00e8res", "text": ""}
{"id": "2977097", "revid": "287204", "url": "https://it.wikipedia.org/wiki?curid=2977097", "title": "Campionati europei giovanili di nuoto 1991", "text": "I XVIII Campionati europei giovanili di nuoto e tuffi si sono disputati nelle sedi di Anversa per il nuoto e di Brasschaat per i tuffi dal 1\u00ba agosto al 4 agosto 1991.\nHanno partecipato alla manifestazione le federazioni iscritte alla LEN; questi i criteri di ammissione:"}
{"id": "2977098", "revid": "1494169", "url": "https://it.wikipedia.org/wiki?curid=2977098", "title": "Campeonato Profesional 1982", "text": "Il Campeonato Profesional 1982 fu la trentaquattresima edizione del campionato colombiano di calcio; fu strutturato in due fasi, Torneo Apertura e Finalizaci\u00f3n, che davano l'accesso al girone finale da otto squadre. Il campionato fu vinto dall'Am\u00e9rica de Cali per la seconda volta nella sua storia."}
{"id": "2977099", "revid": "1003787", "url": "https://it.wikipedia.org/wiki?curid=2977099", "title": "Johann Tschopp", "text": "Carriera.\nDedicatosi inizialmente al ciclocross (partecipa anche ai Campionati del mondo 2003), passa professionista nel 2004 con la Phonak. In seguito allo scioglimento di questa squadra si \u00e8 trasferito nel 2007 alla Bouygues T\u00e9l\u00e9com, poi diventata Bbox Bouygues Telecom.\nLa sua vittoria pi\u00f9 importante arriva il 29 maggio 2010, nella 20\u00aa tappa del Giro d'Italia, quella con arrivo sul Passo del Tonale. Durante quella tappa Tschopp fu anche il primo a passare in cima al Passo di Gavia, Cima Coppi di quell'edizione della corsa."}
{"id": "2977102", "revid": "1718925", "url": "https://it.wikipedia.org/wiki?curid=2977102", "title": "Vulcano effusivo", "text": "I vulcani effusivi sono quei tipi di vulcani che emettono lava abbastanza fluida da poter formare delle colate di lava, solitamente di tipo basaltico. \u00c8 proprio il colore rossastro delle colate laviche a dare la denominazione alternativa di \"vulcani rossi\" a questa tipologia di vulcani. \nI vulcani rossi sono in genere meno pericolosi dei vulcani grigi, perch\u00e9 le colate di lava sono relativamente lente da permettere la fuga dell'eventuale popolazione locale. L'attivit\u00e0 di tipo esplosivo \u00e8 piuttosto rara e comunque caratterizzata da un basso indice di esplosivit\u00e0 vulcanica.\nI vulcani grigi o esplosivi emettono invece, oltre alle alte e dense colonne di ceneri e lapilli, le pericolose colate piroclastiche che avanzano a grande velocit\u00e0.\nDa un punto di vista geografico, i vulcani effusivi si trovano soprattutto nelle zone di accrezione della crosta terrestre come le dorsali oceaniche, caratterizzate da una divergenza delle placche tettoniche.\nIn Italia le eruzioni effusive, dette anche \"rosse\", sono le pi\u00f9 frequenti; rientrano in questa classificazione quelle dello Stromboli, dell'Etna.\nI vulcani effusivi pi\u00f9 noti si trovano nelle isole Hawaii ma anche in molti altri punti del mondo. Di solito tali vulcani espellono oltre che la lava anche lapilli e ceneri, che comunque ricadono sopra le pendici del vulcano stesso, per via della poca potenza con cui vengono lanciati verso l'alto."}
{"id": "2977109", "revid": "324090", "url": "https://it.wikipedia.org/wiki?curid=2977109", "title": "Lewis Seiler", "text": "Biografia.\nSeiler approda ad Hollywood nel 1919 come scrittore di gag prima e come assistente alla regia poi. Lavora in diverse occasioni con Tom Mix in numerose opere western durante gli anni venti. Dirige parecchi lavori drammatici, comici, d'avventura e polizieschi. Nel 1958 lascia il cinema per dedicarsi alla televisione."}
{"id": "2977113", "revid": "287204", "url": "https://it.wikipedia.org/wiki?curid=2977113", "title": "Michael von der Heide", "text": "Figlio di padre tedesco e madre svizzera, nel 2010 ha rappresentato la Svizzera all'Eurovision con la canzone \"Il pleut de l'or\"."}
{"id": "2977118", "revid": "309289", "url": "https://it.wikipedia.org/wiki?curid=2977118", "title": "D\u017ejunekjan", "text": "Il D\u017ejunekjan (; anche Djunekjan o Djunnekjan) \u00e8 un fiume della Russia siberiana orientale, affluente di destra dell'Aldan (bacino idrografico della Lena). Scorre nell'Ust'-Majskij ulus della Sacha-Jakuzia.\nCollocazione geografica.\nNasce dalla confluenza dei fiumi \u010cuchonoj (54\u00a0km) e D\u017eoronu (62\u00a0km) ad un'altitudine di 347\u00a0m nal versante occidentale della piccola catena montuosa dell'Ulachan-Bom, scorrendo successivamente con direzione mediamente sud-occidentale su tutto il percorso. Sfocia nell'Aldan a 735\u00a0km dalla foce. La lunghezza del fiume \u00e8 di 102\u00a0km, il bacino imbrifero \u00e8 di 3\u00a0340\u00a0km\u00b2. \nIl fiume \u00e8 gelato, in media, dalla prima met\u00e0 di ottobre alla seconda met\u00e0 di maggio. Il villaggio di \u0116l'dikan si trova vicino alla foce."}
{"id": "2977120", "revid": "80339", "url": "https://it.wikipedia.org/wiki?curid=2977120", "title": "Dzhjunekjan", "text": ""}
{"id": "2977121", "revid": "287204", "url": "https://it.wikipedia.org/wiki?curid=2977121", "title": "Dzjunekjan", "text": ""}
{"id": "2977122", "revid": "80339", "url": "https://it.wikipedia.org/wiki?curid=2977122", "title": "Dzhyunekyan", "text": ""}
{"id": "2977126", "revid": "1494169", "url": "https://it.wikipedia.org/wiki?curid=2977126", "title": "Campeonato Profesional 1983", "text": "Il Campeonato Profesional 1983 fu la trentacinquesima edizione del campionato colombiano; fu strutturato in due fasi, Copa de la Paz e Torneo Nacional, che davano l'accesso al girone finale da otto squadre. Il campionato fu vinto dall'Am\u00e9rica de Cali per la terza volta nella sua storia.\nCopa de la Paz.\nIl torneo si disput\u00f2 con due gironi da sette squadre ciascuno, con partite di andata e ritorno; le due migliori classificate si contendono 1 punto bonus, le seconde 0.50 punti bonus.\nBonificaci\u00f3n.\nIn questa fase le prime due si contendono un punto bonus (1.00 per la vincente, 0.75 per la perdente) mentre le seconde 0.50 (0.50 per la vincente, 0.25 per la perdente).\nTabla de Bonificaci\u00f3n.\nLe squadre che si sono classificate al primo posto nelle due fasi ottengono 1 punto bonus, quelle al secondo 0,75, quelle al terzo 0,50 e quelle al quarto 0,25."}
{"id": "2977129", "revid": "767487", "url": "https://it.wikipedia.org/wiki?curid=2977129", "title": "Alien Seed", "text": "Alien Seed \u00e8 un film del 1989, diretto da Bob James. \u00c8 una storia di ambientazione fantascientifica.\nTrama.\nUna donna terrestre rimane incinta dopo aver avuto un rapporto sessuale con un alieno, il bambino diventer\u00e0 una minaccia per la terra, a cui si opporr\u00e0 un giornalista che \u00e8 venuto a conoscenza della vicenda."}
{"id": "2977131", "revid": "1494169", "url": "https://it.wikipedia.org/wiki?curid=2977131", "title": "Campeonato Profesional 1984", "text": "Il Campeonato Profesional 1984 fu la trentaseiesima edizione del campionato colombiano di calcio; fu strutturato in due fasi, Copa de la Paz e Torneo Nacional, che davano l'accesso al girone finale da otto squadre. Il campionato fu vinto dall'Am\u00e9rica de Cali per la quarta volta nella sua storia.\nCopa de la Paz.\nIl torneo si disput\u00f2 con due gironi da sette squadre ciascuno, con partite di andata e ritorno; le due migliori classificate si contendono 1 punto bonus, le seconde 0.50 punti bonus.\nBonificaci\u00f3n.\nIn questa fase le prime due si contendono un punto bonus (1.00 per la vincente, 0.75 per la perdente) mentre le seconde 0.50 (0.50 per la vincente, 0.25 per la perdente).\nTabla de Bonificaci\u00f3n.\nLe squadre che si sono classificate al primo posto nelle due fasi ottengono 1 punto bonus, quelle al secondo 0,75, quelle al terzo 0,50 e quelle al quarto 0,25."}
{"id": "2977132", "revid": "204391", "url": "https://it.wikipedia.org/wiki?curid=2977132", "title": "Linea di Farre-Waldeyer", "text": ""}
{"id": "2977138", "revid": "183694", "url": "https://it.wikipedia.org/wiki?curid=2977138", "title": "Clelia Sarnelli Cerqua", "text": "Biografia.\nFiglia di Saverio Cerqua (chirurgo all'Ospedale italiano del Cairo) e di Agata Baratti, si laure\u00f2 nel 1946 nell'Istituto Universitario Orientale di Napoli in \u201cLingua, letteratura e istituzioni musulmane, sezione arabo\u201d e spos\u00f2 due anni pi\u00f9 tardi Guido Sarnelli al Cairo, dov'era nel frattempo tornata. Qui, nel 1957, consegu\u00ec il \"magist\u00e8re\" in \"Storia dell'Islam\" presso la facolt\u00e0 di lettere dell'Universit\u00e0 del Cairo e insegn\u00f2 arabo alle alunne delle suore francescane del Cairo, prima di tornare in Italia come vincitrice nel 1959 del concorso di assistente ordinario di \"Storia e civilt\u00e0 del Vicino e Medio Oriente dall'avvento dell'Islam, all'et\u00e0 moderna\"\u201d nell'Istituto Universitario Orientale.\nClelia Sarnelli Cerqua fu addetta all'Istituto italiano di cultura del Cairo da quell'anno al 1962 e nel 1969 consegu\u00ec la libera docenza di \u201cStoria e civilt\u00e0 del Vicino e Medio Oriente dall'avvento dell'Islam all'et\u00e0 moderna\u201d. Dal 1965 al 1973 svolse, come professore incaricato, i corsi di \u201cDialetti arabi\u201d presso la Facolt\u00e0 di Lettere dell'Universit\u00e0 di Roma.\nVincitrice del concorso a cattedra nel 1980 di \"Lingua araba\" presso la facolt\u00e0 di scienze politiche dell'Istituto Universitario Orientale, fu dal 1983 al 1999 professore ordinario di \"Storia del Vicino Oriente dall'avvento dell'Islam all'et\u00e0 moderna\" presso la Scuola di Studi Islamici di quell'Ateneo.\nFu direttore del Dipartimento di Studi e Ricerche su Africa e Paesi arabi (DSRAPA) dell'IUO per gli anni accademici 1986-89-1989-92 e 1998-99, e preside della Scuola di Studi Islamici (SSI) dal 1992 al 1998.\nSocia di vari istituti orientalistici italiani e stranieri (Associazione degli storici italiani, Istituto per l'Oriente \u2013 di cui fu vicepresidente \u2013 Istituto italo-africano, Union Europ\u00e9enne des Arabisants et Islamisants (UEAI), Accademia Pontaniana Societ\u00e0 nazionale di scienze, lettere e arti e dell'Accademia di archeologia, lettere e belle arti), Clelia Sarnelli Cerqua \u00e8 stata la prima traduttrice delle opere in prosa del premio Nobel egiziano Nagib Mahfuz.\nCollaborazioni televisive.\nClelia Sarnelli Cerqua prepar\u00f2 nel 1986, insieme al prof. Mahmud Salem el-Sheikh, dell'Universit\u00e0 di Firenze e dell'Accademia della Crusca, il primo corso televisivo di lingua italiana per i Paesi arabi, articolato su 46 lezioni, registrato presso la sede RAI di Napoli e pubblicato dalla ERI di Roma in quello stesso anno.\nOpere.\nAutrice di numerosi articoli e saggi - riportati alle pagine VI-X sul volume in suo onore su \"Studi magrebini\" XXVI (1998-2002), tra cui:\nHa infine curato con F. Bruni e M. Salem el-Sheikh, dell'Universit\u00e0 di Firenze e dell'Accademia della Crusca, il I corso televisivo di lingua italiana per i Paesi arabi (46 lezioni), accompagnato da un libretto di 201 pagine, edito dalla ERI di Roma nel 1986."}
{"id": "2977157", "revid": "1429175", "url": "https://it.wikipedia.org/wiki?curid=2977157", "title": "Boing", "text": ""}
{"id": "2977158", "revid": "1372005", "url": "https://it.wikipedia.org/wiki?curid=2977158", "title": "Joe May", "text": "Biografia.\nJoseph Otto Mandel nacque a Vienna ai tempi dell'Impero austro-ungarico, ma studi\u00f2 in Germania, a Berlino. Nel 1902, si spos\u00f2 con la viennese Hermine Pfleger, una cantante che aveva preso il nome d'arte di Mia May: Mandel avrebbe adottato poi lo stesso cognome della moglie, diventando in questo modo Joe May. Dal loro matrimonio nacque una bambina, Eva, che in seguito avrebbe intrapreso anche lei la carriera di attrice.\nPrima di dedicarsi allo spettacolo, May fece diversi lavori, operando sia nel campo tessile (a Trieste), sia come venditore di automobili.\nPassato al teatro, inizi\u00f2 la sua carriera artistica come produttore di operette e, nel 1909, ottenne la carica di direttore del teatro d'opera ad Amburgo.\nIn campo cinematografico, May \u00e8 considerato uno dei fondatori del cinema tedesco. Inizi\u00f2 a lavorare come regista nel 1911 e, alle sue dipendenze, venne a trovarsi un giovane Fritz Lang che fu impiegato come sceneggiatore. May e la moglie fondarono una propria compagnia che produsse serie poliziesche e melodrammi, di cui spesso era protagonista proprio Mia May. Il regista lasci\u00f2 la direzione di alcuni dei film della serie Joe-Deebs a Harry Piel. Oltre a Lang, May promosse il lavoro di altri giovani talenti, come quello di Thea von Harbou e di E. A. Dupont.\nDel periodo tedesco di May, si ricorda \"Asfalto\", robusto melodramma muto del 1929 che narra l'incapacit\u00e0 di un giovane di ribellarsi ai valori piccolo-borghesi della famiglia e della divisa che indossa.\nCon l'avvento del nazifascismo, il regista lasci\u00f2 la Germania insieme alla moglie (la figlia Eva si era suicidata nel 1924) per emigrare negli Stati Uniti dove May verr\u00e0 assunto dalla Universal. Delle sue opere americane si ricorda \"Il ritorno dell'uomo invisibile\" con Vincent Price che usc\u00ec nel 1941 ma, pur essendo un regista di talento, May non riusc\u00ec mai a sfondare del tutto ad Hollywood a causa della sua incapacit\u00e0 di imparare completamente la lingua inglese cos\u00ec, nel 1944, lasci\u00f2 il cinema per aprire un ristorante.\nMor\u00ec a settantatr\u00e9 anni nel 1954 dopo una lunga malattia."}
{"id": "2977161", "revid": "767487", "url": "https://it.wikipedia.org/wiki?curid=2977161", "title": "Refused Are Fucking Dead", "text": "Refused Are Fucking Dead \u00e8 un documentario del 2006 diretto da Kristofer Steen, chitarrista del gruppo hardcore punk svedese Refused di cui la pellicola narra gli ultimi anni di attivit\u00e0. &lt;br&gt;Include performance dal vivo di \"Spectre\", \"Life Support Addiction\", \"Circlepit\", \"New Noise\" e \"Rather Be Dead\".\nIl DVD include inoltre due videoclip, \"Rather Be Dead\" e \"New Noise\", oltre a video dal vivo di tutte le tracce di \"The Shape of Punk to Come\", eccettuato \"The Apollo Programme Was a Hoax\" come contenuti extra.\nIl film condivide il nome con una delle tracce dello stesso album, ed \u00e8 un riferimento alla canzone \"Born Against Are Fucking Dead\" del gruppo New York hardcore Born Against."}
{"id": "2977165", "revid": "106456", "url": "https://it.wikipedia.org/wiki?curid=2977165", "title": "Cattedrale di Como", "text": ""}
{"id": "2977173", "revid": "767487", "url": "https://it.wikipedia.org/wiki?curid=2977173", "title": "Alien Space Avenger", "text": "Alien Space Avenger \u00e8 un film del 1989, diretto da Richard W. Haines. \u00c8 una storia di ambientazione fantascientifica.\nTrama.\nAnno 1939, dallo spazio degli extraterrestri hanno dei problemi con la loro astronave. Giunti sulla terra si prendono sembianze dei terrestri. Dopo molti anni esce un libro che racconta la loro storia e loro indagano non credendo alle coincidenze."}
{"id": "2977178", "revid": "1821847", "url": "https://it.wikipedia.org/wiki?curid=2977178", "title": "Nikola Petkov", "text": "Biografia.\nEra figlio di Dimit\u0103r Petkov, primo ministro del principato di Bulgaria dal 5 novembre 1906 fino al suo assassinio l'anno successivo ad opera di un anarchico.\nNel 1936 fu eletto deputato del Partito agrario. Esponente dell'ala sinistra del Partito, detta anche dei \"Pladnenzi\", si batt\u00e9 contro la dittatura di re Boris III e successivamente contro la sua politica favorevole all'alleanza con la Germania nazista e l'Italia fascista. Nel 1941 Petkov fu arrestato e internato nel campo di concentramento di Gonda Voda.\nDopo essere stato liberato, fu tra i promotori del Fronte Patriottico, che nel settembre 1944 assunse il potere. Divenne vicepresidente del Consiglio nel primo governo Georgiev e firm\u00f2 l'armistizio con l'Unione Sovietica. Dopo aver mantenuto la coalizione con i comunisti, fin\u00ec per rompere con loro e dare le dimissioni a seguito della crisi del maggio 1947. Pass\u00f2 all'opposizione, dirigendo la Nuova bandiera contadina, ma il 6 giugno 1947 fu arrestato e poi processato con l'imputazione di complotto contro lo Stato. Condannato a morte il 15 agosto, si vede respingere l'appello il 18 settembre, nonostante le numerose proteste di americani e di altri esponenti occidentali. Venne impiccato a Sofia cinque giorni dopo."}
{"id": "2977179", "revid": "339392", "url": "https://it.wikipedia.org/wiki?curid=2977179", "title": "Clelia Sarnelli", "text": ""}
{"id": "2977193", "revid": "767487", "url": "https://it.wikipedia.org/wiki?curid=2977193", "title": "Parto col folle", "text": "Parto col folle (\"Due Date\") \u00e8 un film del 2010 diretto da Todd Phillips.\nTrama.\nL'architetto Peter Highman deve tornare a Los Angeles per assistere alla nascita del suo primogenito, ma viene inserito nella Lista no-fly dopo aver erroneamente scambiato la valigia con quella di un altro passeggero, Ethan Tremblay. Senza documenti n\u00e9 denaro, rimasti nella valigia sequestrata, Peter \u00e8 costretto ad accettare un passaggio proprio da Ethan, aspirante attore diretto a Hollywood.\nComincia cos\u00ec il loro viaggio attraverso gli Stati Uniti, ostacolato dalle strane abitudini di Ethan: quest'ultimo, che trasporta in un contenitore le ceneri di suo padre, \u00e9 un massiccio consumatore di marijuana e costringe Peter ad assistere ai suoi atti di libidine nell'auto, cosa che ha insegnato anche al suo cane Sonny. Inoltre, quando Peter chiede a sua moglie Sarah di trasferire del denaro sul conto dello stesso Ethan, si scopre che Ethan Tremblay \u00e8 solo un nome d'arte in quanto l'uomo si chiama in realt\u00e0 Ethan Chase, a nome del quale non \u00e8 stato versato neanche un centesimo. La conseguente discussione fra i due finisce per coinvolgere anche l'impiegato della banca, ex militare ora in sedia a rotelle, che li prende a bastonate dopo che Peter ha erroneamente ironizzato sul suo stato di servizio. La mattina dopo, Peter decide di abbandonare Ethan e proseguire il viaggio da solo, ma si pente e torna a prenderlo.\nLa situazione si complica quando Ethan si addormenta al volante e i due hanno un incidente precipitando da un cavalcavia e distruggendo l'auto. Peter chiama il suo amico Darryl affinch\u00e9 lo vada a prendere in ospedale, ma Darryl decide di far restare anche Ethan con loro e quando li porta a casa sua, Ethan scopre una foto di Darryl e Sarah insieme. A questo punto inizia a insinuare in Peter dei dubbi sulla presunta paternit\u00e0 del bambino. I due amici cercano di spiegarsi, ma quando scoprono che in mancanza di caff\u00e8 Darryl ha messo nella moka parte delle ceneri del padre di Ethan, quest'ultimo e Peter vengono cacciati via proseguendo il viaggio con il pick up di Darryl.\nEthan sbaglia strada finendo col varcare il confine messicano e i due vengono arrestati dalla polizia di frontiera per possesso di marijuana. Grazie a Ethan riescono a evadere e a tornare negli Stati Uniti dopo un rocambolesco inseguimento ma una volta arrivati in Arizona e sparso quello che resta delle ceneri nel Grand Canyon, Ethan confessa di avere con s\u00e9 il portafogli di Peter e di averglielo sottratto in aeroporto, avendo bisogno di un compagno di viaggio per arrivare a Los Angeles. Infuriato, Peter aggredisce Ethan ma poi i due fanno la pace e proseguono il viaggio, durante il quale Ethan trova una pistola con la quale spara involontariamente a Peter, ferendolo.\nNonostante ci\u00f2 i due, ormai diventati amici, arrivano a Los Angeles dove Sarah partorisce non un bambino maschio, come inesattamente indicato da un'ecografia, ma una bambina.\nNella scena finale Peter e la moglie vedono in televisione Ethan che ha coronato il suo sogno di recitare nella sitcom Due uomini e mezzo.\nDistribuzione.\nL'uscita nelle sale cinematografiche statunitensi \u00e8 avvenuta il 5 novembre 2010, mentre nelle sale italiane il film \u00e8 uscito il 28 gennaio 2011.\nAccoglienza.\nCritica.\nIl film ha ottenuto recensioni miste da parte della critica. Il sito aggregatore di recensioni Rotten Tomatoes riporta che il 40% delle 191 recensioni professionali ha dato un giudizio positivo sul film, con un voto medio di 5,2 su 10; il consenso critico del sito recita: \"Derivato spudoratamente e solo sporadicamente divertente, \"Parto col folle\" non \u00e8 all'altezza delle possibilit\u00e0 suggerite dal suo regista di talento e da stelle meravigliosamente non corrispondenti.\" Su Metacritic il film detiene un punteggio di 51 su 100, basato sul parere di 39 critici.\nIncassi.\nNonostante giudizi contrastanti, il film ha avuto un buon successo commerciale in tutto il mondo, incassando pi\u00f9 di tre volte il budget iniziale. Ha incassato 43.478.266 dollari nella sua prima settimana, posizionandosi dietro \"Megamind\" ma \u00e8 stato numero uno nel Regno Unito per due settimane consecutive. In totale ha incassato oltre $ 200.000.000 (dato aggiornato ai primi di febbraio del 2011) contro un budget di $65 milioni."}
{"id": "2977195", "revid": "486946", "url": "https://it.wikipedia.org/wiki?curid=2977195", "title": "Yi Soon Sin", "text": ""}
{"id": "2977208", "revid": "1632387", "url": "https://it.wikipedia.org/wiki?curid=2977208", "title": "Southern Discomfort", "text": "Southern Discomfort \u00e8 una compilation di materiale raro del gruppo sludge metal Eyehategod, pubblicato nel 2000 dalla casa discografica Eyeball Records. Tutti i brani presenti in questa compilation sono stati inseriti nelle ristampe fatte dalla Century Media nel 2006 di tutti gli album del gruppo."}
{"id": "2977211", "revid": "447535", "url": "https://it.wikipedia.org/wiki?curid=2977211", "title": "Kim Sung-il", "text": ""}
{"id": "2977212", "revid": "830939", "url": "https://it.wikipedia.org/wiki?curid=2977212", "title": "Edvard Storm", "text": "Biografia.\nEra figlio di Johan Storm, pastore luterano a V\u00e5g\u00e5, e della seconda moglie, Ingeborg Birgitta R\u00f8ring. Trascorse nella canonica di V\u00e5g\u00e5 i primi 12 anni della sua vita, cio\u00e8 fino al 1756, quando inizi\u00f2 a frequentare la scuola superiore a Christiania. Nel 1765 sostenne l'esame di ammissione all'Universit\u00e0 di Copenaghen, ma vi fu ammesso solo qualche anno dopo. Per un breve periodo svolse la professione di insegnante a Lesja; torn\u00f2 poi a V\u00e5g\u00e5 e negli anni 1766-1769 rimase nella casa della sua infanzia. Il suo interesse per la natura e per la letteratura si manifestarono in quegli anni ed \u00e8 possibile che lo abbiano distratto dai suoi studi di teologia: non riusc\u00ec infatti a terminare gli studi di teologia intrapresi a Copenaghen, dove si era trasferito nel 1769 e dove risiedette per il resto della vita. \nLa nostalgia per la Norvegia gli ispir\u00f2 molte poesie apparse nella raccolta \"Adskilligt paa Vers\" [Molte cose in versi], pubblicata nel 1775 sotto lo pseudonimo di Erland Siverssen; pi\u00f9 che queste poesie, gli attirarono l'attenzione del pubblico danese il poemetto \"Indf\u00f8dsretten\" [Cittadinanza] (1778) e \"Fabler og Fort\u00e6llinger\" [Favole e racconti] (1782) dove all'umorismo unisce l'erudizione e l'intento morale. \nInsieme ad altri sedici letterati danesi nel 1786 fond\u00f2 \"Selskabet for Eftersl\u00e6gten\" [Societ\u00e0 per le generazioni future] il cui scopo principale era l'istruzione e l'educazione dei bambini. Per l'istruzione dei ragazzi Storm sosteneva, sul modello filantropico illuminista, l'abolizione dello studio delle lingue latina e greca dalle scuole di formazione umanistica. Storm fu nominato direttore della scuola per i ragazzi ed ebbe fra i suoi allievi Adam Oehlenschl\u00e4ger, il poeta romantico danese."}
{"id": "2977215", "revid": "287204", "url": "https://it.wikipedia.org/wiki?curid=2977215", "title": "Zigzagoon", "text": ""}
{"id": "2977225", "revid": "1543377", "url": "https://it.wikipedia.org/wiki?curid=2977225", "title": "Stadio nazionale di Varsavia", "text": "Lo stadio nazionale di Varsavia () \u00e8 uno stadio calcistico situato a Varsavia, capitale della Polonia.\nCostruito in vista del campionato europeo di calcio 2012, assegnato a Polonia e Ucraina, ha ospitato l'incontro di apertura della manifestazione, altri due incontri della fase a gironi, un quarto di finale e una delle semifinali. Nel 2015 ha ospitato inoltre la finale dell'Europa League: in questa circostanza \u00e8 stata la prima struttura polacca ad ospitare l'incontro conclusivo di una competizione UEFA per club.\nCostruzione dello stadio.\nLo stadio \u00e8 stato costruito nel luogo dove prima sorgeva lo Stadion Dziesi\u0119ciolecia Manifestu Lipcowego; il nuovo stadio, esclusivamente adibito al calcio, sfrutta alcune rampe di accesso del vecchio impianto (in maniera simile a quanto avviene al Zentralstadion di Lipsia), integrate nella nuova struttura; lo stadio ha una copertura totale dei posti. La costruzione dello stadio \u00e8 iniziata il 7 ottobre 2008 con la demolizione del vecchio impianto, mentre i lavori di costruzione veri e propri sono iniziati alla fine di giugno 2008 e terminati a met\u00e0 del 2011. Lo stadio \u00e8 stato inaugurato il 6 settembre 2011 con un incontro amichevole tra Polonia e Germania. Lo stadio sorge all'interno di un complesso sportivo denominato Centro sportivo nazionale (in polacco \"Narodowe Centrum Sportu\"), che comprende una piscina olimpica con tribune per 4.000 spettatori, un palazzetto dello sport polifunzionale con tribune per 20.000 spettatori, un centro congressi, punti di ristoro e servizi vari. La costruzione dello stadio \u00e8 stata accompagnata da una riqualificazione di tutta l'area, con l'ammodernamento della vicina stazione delle ferrovie polacche, a cui seguiranno la costruzione di una stazione della metropolitana e l'apertura di un segmento della linea B della metropolitana di Varsavia per un collegamento veloce con il centro della citt\u00e0. Lo stadio ospita anche gli incontri pi\u00f9 importanti del Legia Varsavia, il cui terreno di gioco resta comunque quello della Pepsi Arena.\nEventi.\nCalcio.\nEuro 2012.\nLe partite che seguono sono state giocate allo stadio durante Euro 2012:\nEuropa League.\nAll'interno dello stadio \u00e8 stata giocata la partita finale della UEFA Europa League 2014-2015:\nFootball americano.\nVi si sono giocate le seguenti finali del campionato nazionale di football americano:\nPallavolo.\nAll'interno dello stadio \u00e8 stata giocata la partita inaugurale del Campionato mondiale di pallavolo maschile 2014:\nAll'interno dello stadio \u00e8 stata giocata la partita inaugurale della nazionale polacca del Campionato europeo di pallavolo maschile 2017:"}
{"id": "2977226", "revid": "6923", "url": "https://it.wikipedia.org/wiki?curid=2977226", "title": "Katie Logan", "text": ""}
{"id": "2977227", "revid": "121950258", "url": "https://it.wikipedia.org/wiki?curid=2977227", "title": "Bragadin", "text": "I Bragadin furono una famiglia patrizia di Venezia, annoverati fra i \"longhi\". \nStoria.\nLa tradizione riferisce che i Bragadin provenissero dall'isola di Veglia, oggi in Croazia, di cui furono signori, e li annovera tra le ventiquattro casate tribunizie che elessero il primo doge Paoluccio Anafesto. Altre tradizioni sostengono che giunsero in Laguna nell'800 e che, originariamente detti Barbalin, mutarono cognome e stemma nell'890. \nRimasta compresa nel patriziato dopo la serrata del Maggior Consiglio, la famiglia fu sempre rappresentata nelle pi\u00f9 alte cariche della Repubblica di Venezia, specialmente tra il XV e il XVI secolo, ma diede anche numerosi ecclesiastici e uomini di cultura.\nTra le tante personalit\u00e0 pi\u00f9 illustri, si citano Vittore, difensore e poi riconquistatore di Verona durante la guerra contro Filippo Maria Visconti; Andrea, distintosi nella presa di Cipro; Marcantonio Bragadin, distintosi nella difesa di Famagosta contro i Turchi; Domenico, lettore di filosofia, teologia e matematica, insegnante di Luca Pacioli; Alvise, che apr\u00ec una celebre tipografia ebraica."}
{"id": "2977228", "revid": "697352", "url": "https://it.wikipedia.org/wiki?curid=2977228", "title": "Analisi della struttura dei dati", "text": "In statistica, l'analisi della struttura dei dati o analisi esplorativa dei dati \u00e8 l'insieme di tecniche mirate a cercare correlazioni tra i dati.\nSi compone di due tecniche:"}
{"id": "2977232", "revid": "287204", "url": "https://it.wikipedia.org/wiki?curid=2977232", "title": "Ren\u00e8 Desmaison", "text": ""}
{"id": "2977234", "revid": "1632387", "url": "https://it.wikipedia.org/wiki?curid=2977234", "title": "Confederacy of Ruined Lives", "text": "Confederacy of Ruined Lives \u00e8 il quarto album in studio del gruppo sludge metal Eyehategod, pubblicato nel 2000 dalla casa discografica Century Media."}
{"id": "2977239", "revid": "1904508", "url": "https://it.wikipedia.org/wiki?curid=2977239", "title": "Dolfin (famiglia)", "text": "I Dolfin (cognome talvolta italianizzato in \"Delfino\", \"Delfini \" e \"Delfin\") sono una famiglia nobile veneziana, gi\u00e0 inclusa nel patriziato e considerata una delle pi\u00f9 cospicue della storia della Serenissima.\nStoria.\nLe cronache sostengono che i Dolfin discendano da un Giovanni Gradenigo vissuto attorno al 1040 (altri lo collocano verso il 452, quando vivevano ancora in terraferma, altri ancora nel IX secolo), soprannominato \"Delfino\" per una sua gibbosit\u00e0 o per l'abilit\u00e0 nel nuoto. Per questo motivo, entrambe le famiglie vengono spesso considerate un unico clan e annoverate tra le \"case vecchie\", il gruppo pi\u00f9 prestigioso del patriziato veneziano. Taluni, invece, li ritengono derivati dai Memmo.\nQuanto detto manca di riscontri documentari, pertanto nulla di certo si pu\u00f2 dire di questa famiglia sino al 997, quando un Giovanni Dolfin e un suo omonimo sottoscrissero un accordo tra alcune famiglie veneziane. Nel 1074, in una convenzione a favore del patriarcato di Grado, compare il nome di Piero Dolfin, mentre nel 1095 Domenico Dolfin detto \"della Ca' Grande\" risulta procuratore di San Marco. Nel 1114 ricopriva la medesima carica suo figlio Giovanni, e cos\u00ec un Guglielmo \"da Santa Sofia\" nel 1155.\nLa precisa genealogia dei Dolfin ci \u00e8 nota a partire da un Gregorio, che fu duca di Candia nel 1240. Allo stesso \u00e8 attribuito il disegno dello stemma odierno, in sostituzione di un precedente che riportava un solo delfino; la scelta dei tre delfini \u00e8 ignota: forse \u00e8 un riferimento ai tre figli maschi di Gregorio, oppure ai vari significati simbolici del numero 3.\nFurono una delle famiglie pi\u00f9 attive nella vita pubblica gi\u00e0 prima della Serrata del Maggior Consiglio del 1297, mantenendo un ruolo di primo piano anche nel Trecento. Nel medesimo periodo cominciarono ad interessarsi agli affari in Oriente.\nIn questo periodo di grande splendore spicca la figura di Giovanni di Benedetto (1303 ca.-1361), prima diplomatico presso l'impero Bizantino, quindi combattente nella guerra del 1350-54 contro la Genova, infine doge dal 1356 alla morte.\nA consolidare l'ascesa della famiglia vi fu anche una fiorente attivit\u00e0 finanziaria, intrapresa dai cosiddetti Dolfin \"dal Banco\". Anzi, sino al Cinquecento, quando lo Stato monopolizz\u00f2 la compravendita di denaro, essi risultano talmente assorbiti da questi impegni che la loro partecipazione alla vita pubblica sembra affievolirsi.\nPalazzo Dolfin Manin fu commissionato da Giovanni (Zuanne), figlio di Lorenzo (\"ramo di S. Salvador di \"), fra l'altro, membro della Compagnia della Calza e degli Accesi: quarto figlio di sei, di Giovanni e di Chiara Vendramin, fu Andrea (1541-1602), procuratore di San Marco. Da non confondersi quest'ultimo con il banchiere Andrea (1508-1573), di Giovanni (Zuanne) di Daniele (tutti esponenti del \"ramo\", gi\u00e0 citato, detto \"del Banco\"), membro del Consiglio dei Dieci, sposato con Cristina Mocenigo, dai quali si ricordano fra i figli: Giovanni (1529-1584) vescovo di Torcello e Brescia, Daniele (1530-1572), Benedetto (1539-1615), Leonardo (\u20201576).\nTornarono successivamente in auge, orientandosi prevalentemente verso gli incarichi diplomatici. Il membro pi\u00f9 illustre di questi secoli \u00e8 indubbiamente Giovanni (1545-1622), figlio di Giuseppe (Iseppo), ambasciatore in Polonia, Spagna, Francia e Santa Sede, nonch\u00e9 vescovo e cardinale.\nTra il Sei e il Settecento alcuni si distinsero nelle imprese navali contro i Turchi: Giuseppe di Nicol\u00f2 (1622-1657) prese parte alla spedizione dei Dardanelli del 1654, mentre Daniele detto Girolamo (1656-1729) partecip\u00f2 alla guerra di Morea del 1684 e sconfisse le navi ottomane a Metelino.\nUno dei rami era quello di San Pantalon, estintosi nel 1798 con la morte di Daniele Andrea, che copr\u00ec varie cariche politiche sia sotto la Serenissima, sia sotto i Francesi.\nIl patrizio Leonardo Dolfin del fu Vincenzo sposa Anna Maria Coninck - unica figlia del conte olandese Agostino Giuseppe de Coninck (\"Kaunitz\", \"Konich\") (Messines, 25 dicembre 1761 - Venezia, 28 novembre 1844), generale maggiore dell\"'Imperial e Regia Marina\" (la cd. K.u.k. Kriegsmarine dell'Impero austro-ungarico) a Venezia dal 1814, e di Teresa Giuseppina di Stefano Jessensky (\"Jesensk\u00fd\").\nEnrico Dolfin, nato probabilmente nel 1911 e m. a Roma il 22 novembre 1992, spos\u00f2 Bianca Lanza di Casalanza (n. a Sebes Alba in Romania e m. a Roma nel 1995). Il Conte nel 1983 ha lasciato all'Istituto Etnografico della Sardegna l'archivio di Giorgio Asproni (1807-1876) di cui la madre di Enrico Dolfin, una Asproni, era discendente in quanto nipote di Giorgio Asproni (1841-1936).\nLa famiglia sussiste tuttora."}
{"id": "2977240", "revid": "219355", "url": "https://it.wikipedia.org/wiki?curid=2977240", "title": "Analisi esplorativa dei dati", "text": ""}
{"id": "2977241", "revid": "729019", "url": "https://it.wikipedia.org/wiki?curid=2977241", "title": "Musica da camera (Joyce)", "text": "Musica da Camera (titolo originale: \"Chamber Music\") \u00e8 la prima opera di James Joyce. \u00c8 una raccolta di poesie, che l'autore compose in giovent\u00f9."}
{"id": "2977242", "revid": "332343", "url": "https://it.wikipedia.org/wiki?curid=2977242", "title": "Zen (famiglia)", "text": "Gli Zen (spesso italianizzato in Zeno) erano una famiglia patrizia veneziana, compresa tra le casate pi\u00f9 antiche (i cosiddetti Longhi). Raggiunsero il vertice delle istituzioni con Renier, doge nel Duecento.\nCappellari Vivaro, basandosi su tradizioni, sostiene che gli Zen discendano dalla romana \"gens Fannia\", cui appartennero anche gli imperatori bizantini Zenone e Leone II. Un ramo di questa famiglia si port\u00f2 a Padova, e da qui a Burano, dove i suoi membri ricoprirono il ruolo di tribuni. Arrivarono a Venezia sotto il dogado di Angelo Partecipazio. \n e dominarono inoltre, per conto della Serenissima, l'isola di Andros.\nLa casata ha lasciato tracce nella toponomastica: una calle, un campiello e un ramo Zen si trovano ai Gesuiti, nei pressi di un loro palazzo; ai Frari si hanno un sotoportego e un ulteriore campiello Zen, con un'altra residenza signorile nelle vicinanze."}
{"id": "2977243", "revid": "76963", "url": "https://it.wikipedia.org/wiki?curid=2977243", "title": "Ethan Suplee", "text": "Biografia.\n\u00c8 figlio degli attori Debbie e Bill Suplee. La sua famiglia si trasfer\u00ec da Manhattan a Los Angeles, in California, quando lui aveva solo un anno.\nHa iniziato a recitare a scuola. A 16 anni fu incoraggiato dall'amico Giovanni Ribisi a prendere lezioni di recitazione (\u00e8 stato attraverso Ribisi che ha incontrato la prima volta il suo futuro amico e collega Jason Lee). Dopo solo un anno ha abbandonato la scuola di recitazione, continuando, per\u00f2, a perseguire la recitazione come carriera. La sua prima apparizione televisiva fu in uno spot della SEGA del gioco \"Dead Callosciurus\" per il Game Gear alla fine degli anni ottanta.\nIl suo primo ruolo importante \u00e8 stato quello di \"William Black\" nella commedia di Kevin Smith \"Generazione X\" a fianco di Jason Lee. Smith richiam\u00f2 sia Suplee che Lee nei suoi successivi film \"In cerca di Amy\" e \"Dogma\"; entrambi hanno fatto un cameo in \"Clerks II\". Altri ruoli importanti ricoperti da Suplee nel cinema sono stati quello di Seth in \"American History X\", Thumper, il compagno di stanza al College di Ashton Kutcher in \"The Butterfly Effect\", il giocatore di football Louie Lastik in \"Il sapore della vittoria\", l'amico e iniziale partner di stupefacenti di Johnny Depp in \"Blow\", e Pangle in \"Ritorno a Cold Mountain\".\nAl pubblico televisivo \u00e8 noto per il ruolo di Randy Hickey nella serie \"My Name Is Earl\". Ha inoltre fatto un cameo non accreditato nella serie televisiva HBO \"Entourage\" come il compagno di scena dell'attore Vincent Chase nel film immaginario \"Queens Boulevard\". Ha interpretato il personaggio di \"Tom Silly\" (un uomo in grado di svanire) nella quattordicesima puntata della prima serie di \"No Ordinary Family\".\nLavora con il regista Mick Jackson sul set del film \"Soldifacili.com\" come nel 2002. \u00c8 apparso nel video \"Lonesome Tears\" di Beck nel 2003. Nel gennaio 2010 la band Star Fucking Hipsters ha realizzato un video musicale per la canzone \"3,000 Miles Away\" a cui ha partecipato Suplee. Membro di Scientology, Suplee \u00e8 stato capace di un incredibile dimagrimento di oltre 90\u00a0kg, avvenuto comunque in maniera graduale nell'arco di 9 anni, tra il 2002 e il 2011. Sposato con Brandy Lewis, figlia di Geoffrey Lewis e sorella di Juliette Lewis, dall'estate del 2006, ha due figlie: Frances Clementine, nata nel 2005, e Billie Grace, nata nel 2007."}
{"id": "2977244", "revid": "339392", "url": "https://it.wikipedia.org/wiki?curid=2977244", "title": "Coordinate isobariche", "text": ""}
{"id": "2977245", "revid": "447535", "url": "https://it.wikipedia.org/wiki?curid=2977245", "title": "Antimilitarista", "text": ""}
{"id": "2977246", "revid": "125668711", "url": "https://it.wikipedia.org/wiki?curid=2977246", "title": "Zorzi (famiglia)", "text": " \nGli Zorzi sono una famiglia nobile veneziana, gi\u00e0 compresa fra i \"Longhi\".\nStoria.\nLa tradizione li fa discendere dagli antichi duchi di Moravia, giunti in Italia nel 411 e furono al servizio dell'imperatore Onorio. Passarono poi a Pavia, dove acquisirono diverse propriet\u00e0 e assunsero il cognome di \"Giorgi\" (da cui il veneziano Zorzi) da un Giorgio che liber\u00f2 la citt\u00e0 assediata ai tempi del vescovo Epifanio. Fuggendo da Attila, raggiunse la Laguna nel 453 e contribu\u00ec alla fondazione di Venezia.\nGli Zorzi sono in realt\u00e0 documentati solo dal X secolo: nel 964 fu vescovo di Olivolo un Gregorio figlio di Andrea \"Georgii\". Se ne distinsero col tempo sei rami: di Curzola, delle Zattere, di San Provolo, di Santa Giustina, del Ponte dell'Angelo, del Ponte dei Greci.\nAnticamente si fregiava di due stemmi, l'uno con un leone nero rampante in campo d'oro, l'altro con uno scudo a scaccheggiato d'oro e vermiglio. In seguito usarono una sola arma, costituita da una fascia vermiglia in campo d'argento: ricorda la vicenda di Pietro Zorzi che, durante la conquista di Curzola, espose a mo' di vessillo un drappo di lino bianco macchiato del suo sangue.\nUn ramo ebbe il marchesato della Bondonizza e la signoria di Caristo sino al 1470, e tennero la piazzaforte di Lampsaco, presso i Dardanelli. I discendenti di un Marsilio ebbero Curzola dal 1254. Altri furono feudatari di Zumelle dal 1422.\nLa famiglia diede alla Repubblica numerosi militari, letterati, ecclesiasti e politici, tra cui il 50\u00ba doge Marino, fondatore, tra l'altro, della demolita Chiesa di San Domenico."}
{"id": "2977247", "revid": "729019", "url": "https://it.wikipedia.org/wiki?curid=2977247", "title": "Tony Buff", "text": "Biografia.\nDi origini italoamericane, \u00e8 nato a Pittsburgh, Pennsylvania, ma \u00e8 cresciuto nel sud della California. Dopo il diploma di scuola superiore, all'et\u00e0 di diciassette anni, entra a far parte del corpo dei marines, successivamente studia filosofia e scienze politiche presso la California State University, a Long Beach.\nInizia la sua carriera nella pornografia gay nel 2007, prendendo parte al film \"Soldiers of Misfortune\", prodotto da Zeus Studio. Il suo vero debutto, avviene per\u00f2 nel settembre del 2007 quando firma un contratto come modello esclusivo per Titan Media e partecipa al film \"Fear\", primo di una serie di film targati Titan/Folsom, linea dedicata al genere BDSM e leather. Come performer in esclusiva con la Titan Media, si distingue rapidamente nel settore, guadagnandosi una nomination ai GayVN Award per il miglior fetish performer, e due nomination ai Grabby Award miglior emergente e miglior attore, per \"Home invasion\".\nNel 2010 viene nuovamente candidato ai Grabby Awards, ottenendo cinque nomination e vincendo nelle categorie \"Hottest Cock Cut\" e \"Performer of the Year\" (ex aequo con Adam Killian). A meno di due anni nel settore hard, Buff continua la sua collaborazione con Titan Media attraverso il lancio di una nuova linea di RACK (Risk Aware Consensuale Kink) ispirata ai video in cui si esibisce e co-dirige assiemea all'operatore video Paul Wilde.\nLa sua passione per le arti sadomaso che lo ha reso un noto attivista e leader riconosciuto nella sua comunit\u00e0 locale, collaborando e dando una mano in vari eventi di raccolta fondi. \u00c8 membro del consiglio direttivo e dei produttori della Washington State Mr/Ms Leather Organization, inoltre \u00e8 membro di Seattle Men in Leather e di altre associazioni dalle connessioni leather.\nBuff si definisce bisessuale e vive a Seattle, dove lavora come educatore, con frequenti spostamenti in tutti gli Stati Uniti e Canada per dimostrare e insegnare le tecniche BDSM, oltre che essere un assiduo collaboratore di \"Instigator Magazine\".\nDopo essere stato per anni un modello esclusivo per la Titan Media, nel gennaio del 2011 firma un contratto con i Raging Stallion Studios come performer, regista e responsabile della linea Fetish Force, dedicata ai prodotti di genere BDSM e fetish."}
{"id": "2977248", "revid": "2147530", "url": "https://it.wikipedia.org/wiki?curid=2977248", "title": "Balbi (famiglia veneziana)", "text": "I Balbi furono una famiglia patrizia veneziana, annoverate fra le \"Casade Nove\" che entrarono a far parte del Maggior Consiglio prima della serrata. \nSecondo il Freschot discendevano dalla famiglia romana dei Corneli Balbi, che giunse a Ravenna passando per Pavia e Milano. Si divise poi in due rami, dei quali uno arriv\u00f2 direttamente a Venezia, mentre l'altro pass\u00f2 un periodo ad Aquileia.\nPersonaggi illustri.\nDiede numerosi uomini di Chiesa:\nDiade anche comandanti d'armi come: \nTra i letterati, spiccano"}
{"id": "2977250", "revid": "927322", "url": "https://it.wikipedia.org/wiki?curid=2977250", "title": "Bold\u00f9", "text": "I Bold\u00f9 furono una nobile famiglia di Venezia compresa nel patriziato sin dalla serrata del 1297.\nStoria.\nGiunsero in Laguna da Conegliano nell'800 (o nell'810). Eressero nel 1000 la chiesa di San Samuele e, pi\u00f9 tardi, restaurarono quella di San Giacomo dall'Orio.\nDei Bold\u00f9 si ricorda Leonardo, uomo d'armi distintosi nel 1473 contro i Turchi. Quindi Antonio, politico e diplomatico, inviato nel 1489 a pacificare l'imperatore Federico III con il re d'Ungheria Mattia Corvino e morto a Genova mentre si recava per un'analoga missione presso Ferdinando II di Aragona. Noto fu inoltre Giacomo, letterato e oratore, del quale si cita l'elogio funebre al patriarca Tommaso Donato. Poi Marcantonio, membro dei Crociferi, che stil\u00f2 la storia del suo ordine. Giovanni Maria, uomo politico. Infine Filippo, che difese valorosamente Cisterne durante la guerra di Candia (1646). Non \u00e8 chiaro se appartenesse alla stessa famiglia Giovanni Bold\u00f9, pittore e medaglista quattrocentesco poco noto.\nA San Felice si trova ancora una \"calle Bold\u00f9\" dove dimorava un ramo della famiglia estintosi con Giuseppe (1793-1837), podest\u00e0 di Venezia sotto il Regno Lombardo-Veneto."}
{"id": "2977251", "revid": "481666", "url": "https://it.wikipedia.org/wiki?curid=2977251", "title": "Ricardo Cortez", "text": "Biografia.\nSotto lo pseudonimo latino si nasconde un ebreo viennese di nome Jacob Krantz, che emigr\u00f2 giovanissimo con la famiglia negli Stati Uniti, esercitando i pi\u00f9 disparati mestieri per mantenersi durante gli studi di recitazione.\nAl suo arrivo a Hollywood durante il periodo di massima popolarit\u00e0 di Rodolfo Valentino, il teutonico Jacob venne trasformato dagli Studios nello spagnolo Ricardo. La Paramount tent\u00f2 di farne il successore della grande star prematuramente scomparsa, tuttavia il giovane Cortez, alto e bruno, non voleva nessun paragone con il latin lover che era appena venuto a mancare. Nonostante le sue resistenze, fin\u00ec per recitare in molti film romantici, spesso mediocri, che si reggevano pi\u00f9 sul suo aspetto fisico che sulla sceneggiatura.\nSenza mai assurgere alle grandi vette di Hollywood, Cortez interpret\u00f2 da protagonista alcuni film quali il melodramma \"Melodie della vita\" (1932), il thriller \"Il grande nemico\" (1935), accanto a Bette Davis, e il poliziesco \"L'ultimo avvertimento di Mr. Moto\" (1939).\nInterpret\u00f2 moltissimi altri film in ruoli secondari, per un totale di circa 100 pellicole. Tra il 1939 e il 1940 prov\u00f2 a passare alla regia, ma i suoi tentativi dietro la macchina da presa ebbero risultati deludenti. Durante gli anni quaranta dirad\u00f2 progressivamente le sue apparizioni cinematografiche, comparendo ancora nei noir \"Il segreto del medaglione\" (1946) e \"La collana insanguinata\" (1947).\nTornato a lavorare a Wall Street, Cortez divent\u00f2 uno stimato broker. Si concesse un ritorno sul set unicamente per un ruolo nel dramma \"L'ultimo urr\u00e0\" (1958) di John Ford e per un'apparizione in un episodio della serie televisiva western \"Bonanza\" (1960)."}
{"id": "2977254", "revid": "1272592", "url": "https://it.wikipedia.org/wiki?curid=2977254", "title": "Foscarini", "text": "I Foscarini furono una famiglia patrizia veneziana.\nStoria.\nOrigini.\nCome per altre casate dell'aristocrazia della Repubblica di Venezia, sulle origini dei Foscarini le cronache hanno tramandato leggende non confermate dalle fonti storiche. Si dice che fossero originari di Altino o di Padova e che, giunti in Laguna nell'867, avessero dato al governo dell'antico Ducato dei tribuni. Inoltre, in origine si sarebbero chiamati Cobeschini, mutando il cognome in occasione della serrata del Maggior Consiglio.\nAscesa.\nDi certo si tratta di una famiglia molto antica, infatti nel 1090 \u00e8 attestato un giudice Foscarini; tuttavia riusc\u00ec ad affermarsi solo tra il Duecento e il Trecento, in occasione dell'espansione veneziana in Oriente (in particolare a Candia e Corf\u00f9), e nel corso della guerra di Chioggia.\nTra i membri pi\u00f9 illustri spiccano Ludovico (1409 - 1480), politico e letterato, Giacomo (1523 - 1603), diplomatico e militare, e Marco (1696 - 1763), doge della Repubblica di Venezia dal 1762 alla morte.\nFoscarini ai Carmini.\nSi diramarono dai Foscarini \"di San Polo\" nella prima met\u00e0 del Quattrocento: in questo periodo visse il primo membro noto, Bernardo, eletto procuratore nel 1431. Inizialmente dimoranti a Santa Fosca, si costruirono poi una nuova residenza di fronte alla chiesa dei Carmini con Andrea (nato nel 1499) e l'omonimo figlio (nato nel 1522).\nFu il ramo pi\u00f9 ricco e importante, tuttavia fin\u00ec per estinguersi nel 1745 con la morte del procuratore Pietro. I cospicui beni di famiglia passarono, come da testamento, ai Foscarini \"San Stae\", pur non esistendo rapporti di stretta parentela tra i due rami.\nFoscarini di San Stae.\nIl ramo residente nel palazzo di San Stae si origin\u00f2 dai Foscarini \"di San Polo\" sempre nel Quattrocento, ma si distinse per ricchezza e prestigio solo dalla fine del Seicento. Nel 1595, infatti, la famiglia aveva subito un tracollo finanziario per gli eventi legati alla guerra di Cipro; successivamente si erano consumati i casi di Alvise di Girolamo (1628 - 1664) e di Nicol\u00f2 di Alvise (1647 - 1671), l'uno morto a Mantova dove era stato esiliato per un delitto passionale, l'altro assassinato dal nobile Giovanni Mocenigo per futili motivi. Le loro sorti si risollevarono grazie alle folgoranti carriere di Sebastiano di Alvise (1649 - 1711) e di Nicol\u00f2 di Nicol\u00f2 (1671 - 1752), favorite dalle parentele influenti (il secondo era figlio di Ruzzina Ruzzini, sorella del doge Carlo) e dalle aumentate disponibilit\u00e0 finanziarie: nel 1740, infatti, il procuratore Pietro Foscarini, ultimo del ramo \"ai Carmini\", li design\u00f2 suoi eredi (bench\u00e9 tra le due linee non sussistessero rapporti di vicina parentela), con la clausola che si trasferissero nel suo palazzo di Dorsoduro assumendo a loro volta la specifica \"ai Carmini\".\nQuesta situazione port\u00f2 la famiglia all'apice del prestigio - si veda l'ascesa di Marco di Nicol\u00f2 (1696 - 1763) al soglio ducale -, ma al contempo ne min\u00f2 la solidit\u00e0 economica a causa dell'aumento degli impegni politici e mondani. La situazione, aggravatasi a causa della loro stessa prodigalit\u00e0 (tra tutti si cita la scandalosa condotta di Giacomo di Sebastiano, confinato dagli Inquisitori di Stato nel castello di Brescia), port\u00f2 i Foscarini di San Stae a vendere la gran parte del proprio patrimonio."}
{"id": "2977257", "revid": "1742835", "url": "https://it.wikipedia.org/wiki?curid=2977257", "title": "Venier", "text": "I Venier furono una famiglia patrizia di Venezia.\n\u00c8 una delle casate pi\u00f9 antiche della citt\u00e0: alcune tradizioni la ritengono originaria di Vicenza, altre addirittura dalla gens Aurelia e dell'imperatore Valeriano. Certo \u00e8 che la presenza dei Venier \u00e8 documentata solo dall'XI secolo. Dopo la Quarta Crociata ottennero la signoria di Cerigo e Paro e, con i Martinengo e i Lion, i castelli di Zemonico e di Sanguinetto.\nSebbene un ramo trasferitosi a Candia avesse partecipato alla rivolta antiveneziana dell'isola, i Venier di Venezia rimasero sempre fedeli alla Serenissima ed ebbero ruoli di primo piano nella vita politica (diedero tre dogi). Altri divennero personalit\u00e0 del mondo culturale.\nSarebbero i costruttori della chiesa di San Zan Degol\u00e0."}
{"id": "2977260", "revid": "287204", "url": "https://it.wikipedia.org/wiki?curid=2977260", "title": "Amorpha", "text": "Amorpha \u00e8 un genere di piante appartenenti alla famiglia delle Fabacee (o Leguminose), che comprende varie specie spontanee nel Nordamerica e in parte (\"Amorpha fruticosa\") spontaneizzate in altri continenti, Europa compresa.\nDescrizione.\nIl nome del genere (dal greco \u03b1 = senza e \u03bc\u03bf\u03c1\u03c6\u03ae = forma, quindi \"deforme\") allude a una caratteristica di questo genere che lo distingue dalla maggior parte degli altri generi di leguminose: il fiore possiede un solo petalo anzich\u00e9 cinque.\nSistematica.\nIl genere \"Amorpha\" comprende le seguenti specie:"}
{"id": "2977264", "revid": "120919581", "url": "https://it.wikipedia.org/wiki?curid=2977264", "title": "La filibusta", "text": "La filibusta, conosciuto anche come \"Quelli della filibusta\", era un programma televisivo per ragazzi trasmesso dal 13 settembre al 1 novembre 1969 (per otto sabati successivi) sul Programma Nazionale. Fu poi replicato dal 6 luglio al 24 agosto 1971 (per otto marted\u00ec) sempre sul Programma Nazionale.\nIl programma.\nGli interpreti erano Donatello Falchi, Elio Crovetto, Alvaro Alvisi (ex componente dei Brutos), Sergio Renda, Gianni Magni (nella parte dell'Olonese) e Claudia Lawrence; il soggetto era di Franco Franchi, Lucio Salvini e Tinin Mantegazza, le scene di Duccio Paganini, i costumi di Gianna E. Sgarbossa, la regia di Beppe Recchia.\nIl programma era composto da 8 puntate e andava in onda il sabato sul Programma Nazionale. Era ambientato in una taverna dell'Isola della Tortuga, nelle Antille, ed era registrato nello \"Studio 2\" della Fiera di Milano.\nNella prima puntata l'oste Poldo, aprendo una bottiglia di acquavite, libera il fantasma del pirata Giacinto Acquaragia detto Polveriera (ivi rinchiuso da uno stregone perch\u00e9 si era rifiutato di sposare la sua orrida figlia), che comincia ad intrattenere con gli avventori discussioni sui pi\u00f9 famosi bucanieri.\nOgni puntata era dedicata ad un famoso pirata (tra gli altri William Kidd, Francesco Nau detto l'Olonese, Henry Morgan, Calico Jack, Pierre Legrand di Dieppe, Edward Teach detto \"Barbanera\"), di cui veniva raccontata la storia; il racconto di tanto in tanto veniva interrotto, lasciando spazio a musiche e scenette comiche a cui prendevano parte vari personaggi, tra cui Maria Rosa, moglie dell'oste. Un personaggio singolare era \"lo svanito\", lo scemo del paese, che tra le altre cose organizzava eventi musicali ma dava ai cantanti indicazioni sbagliate, mandandoli ad esibirsi in isole deserte.\nIn ogni puntata vi era poi un ospite, interpretato da un personaggio noto (attore o cantante): vi parteciparono Bobby Solo, Fred Bongusto, Leonardo, Herbert Pagani, Arturo Corso, Nino Ferrer, Enrico Maria Papes e il complesso dei New Trolls.\nLa sigla, intitolata \"La filibusta\" (scritta da Franco Franchi per il testo e dai fratelli Gian Franco e Gian Piero Reverberi per la musica), era cantata da Enrico Maria Papes e venne pubblicata su 45 giri dalla Telerecord (TLC NP 510).\nInoltre venne anche incisa una versione strumentale della canzone da uno degli autori della musica, Gian Piero Reverberi, che la pubblic\u00f2 come lato B di un 45 giri della band The Underground Set (Radio Records, RR 1030).\nNel corso del programma vennero presentate altre canzoni, tutte scritte da Franco Franchi per i testi e dai fratelli Gian Franco e Gian Piero Reverberi per le musiche che per\u00f2 non risultano incise in nessun supporto; i titoli sono \"Ballata dell'Olonese\", \"Ballata di Legrand\", \"Bottiglie di birra\", \"Calci e frustate\", \"Capitano Kidd\", \"Caro amico\", \"Fratelli della costa\", \"Giacinto Giacinto\", \"Giro del mondo\", \"Il mestiere del pirata\", \"Quant'\u00e8 buono l'Olonese\" (cantata dai cannibali mentre cucinano in un pentolone Gianni Magni prima di mangiarlo, e il cui ritornello recita \"Quant'\u00e8 buono l'Olonese con la salsa maionese...\"), \"Storia di Morgan\", \"Teach il Barbanera\", \"Terribile e invincibile\", \"Un pirata sa sempre navigare\" e \"Vedete la mia spada\"."}
{"id": "2977265", "revid": "446353", "url": "https://it.wikipedia.org/wiki?curid=2977265", "title": "Primo lord del mare", "text": "Il primo lord del mare (in inglese First Sea Lord) \u00e8 il comandante della Royal Navy e dell'intero servizio navale, comprendente Royal Fleet Auxiliary, Royal Marines e servizi a terra; \u00e8 l'equivalente di un capo di stato maggiore della marina e in questa veste i vari Primi Lord siedono nel \"Chiefs of Staff Committee\" (Comitato dei capi di stato maggiore), presiedendolo a turno con i colleghi della Royal Air Force e del British Army.\nStoria.\nIl primo nome storicamente utilizzato \u00e8 stato quello di \"Admiral of the Fleet\", che successivamente divent\u00f2 un grado della marina (dal 1795 al 1827). Nel 1689 fu denominato Senior Naval Lord.\nNel 1771 l'incarico di \"Senior Naval Lord\" fu rinominato \"First Naval Lord\".\nNel 1904 fu chiamato \"First Sea Lord\".\nNel 1917 fu ridisegnato nell'attuale \"Primo lord del mare e capo dello staff navale\". Dal 1923 in poi fu membro del Comitato dei capi di stato maggiore e dal 1923 al 1959, in rotazione con i rappresentanti degli altri servizi (il capo dello stato maggiore imperiale e il capo dello stato maggiore), poteva servire come presidente di quel comitato e capo di tutte le forze armate britanniche. Il titolo \u00e8 stato mantenuto quando il Board dell'Ammiragliato \u00e8 stato abolito nel 1964 e le sue funzioni sono state integrate nel ministero della difesa.\nPrimi lord navali.\n1771-1808.\nI primi in ordine di tempo sono stati:"}
{"id": "2977276", "revid": "767487", "url": "https://it.wikipedia.org/wiki?curid=2977276", "title": "The Late, Late, Late Show", "text": "The Late, Late, Late Show \u00e8 il primo vero e proprio album prodotto dal gruppo musicale horror punk Frankenstein Drag Queens from Planet 13, pubblicato nel 1996 dalla casa discografica Uncle God Damn Records, e successivamente riproposto nel 2006, nel Box set \"Little Box of Horrors\", dalla Restless Records, mentre il resto della discografia della band veniva messo in commercio dalla casa discografica People Like You.\nQuesto \u00e8 il primo album interamente prodotto da Wednesday 13. Fu scritto durante le prime due settimane di vita della band, nel marzo 1996. Doveva originariamente chiamarsi \"Cross-Dress\", sulla quale copertina dovevano apparire i tre membri della band crocifissi e abbigliati in stile Drag Queen. Un altro titolo proposto fu \"Galactic Chicken Shit\", il nome della seconda traccia dell'album, e la copertina avrebbe dovuto raffigurare i tre membri della band che tenevano il loro pollo domestico, Omar. Tuttavia il pollo mor\u00ec prima della decisione, cosa che indirizz\u00f2 la band ad optare per \"The Late, Late, Late Show\".\nLa prima traccia comprende maggiormente suoni prodotti dal pollo e una voce, probabilmente quella di Wednesday 13, dire \"The chickens are coming for your children, I am the chicken god\" (I polli stanno venendo per i vostri bambini, sono il dio dei polli)."}
{"id": "2977278", "revid": "775372", "url": "https://it.wikipedia.org/wiki?curid=2977278", "title": "Mafia giamaicana", "text": "Mafia giamaicana (o posse giamaicana) \u00e8 il nome col quale si identificano quei collettivi criminali indipendenti e non sempre legati tra loro divisi tra bande di strada e cartelli della droga, formati prevalentemente da giamaicani e anglocaraibici.\nEstesasi nei territori d'oltremare tra gli anni '60 e '70, inizialmente dedita a piccoli reati come furti, risse e rapine, in seguito alcune bande si staccano dal modello banditista per evolversi in vere e proprie organizzazioni criminali di ispirazione mafiosa operanti nel settore del contrabbando d'armi e farmaci e spaccio di droga. Soppiantando in parte gli affari delle vecchie confederazioni criminali, i malavitosi giamaicani conquistarono il mercato della droga stabilendosi a New York negli anni '80, nel periodo della cosiddetta \"invasione del crack\", e a Toronto.\nPresenza.\nIn Giamaica.\nLa mafia giamaicana \u00e8 molto presente sotto la forma di bande e cartelli di droga a Kingston, capitale della Giamaica, della quale controlla interi quartieri dell'area meridionale e occidentale.\nGli \"Shower Posse\" sono una di queste bande, e paiono essere una delle pi\u00f9 forti e influenti anche per via del loro ruolo a met\u00e0 strada tra la criminalit\u00e0 organizzata e la collusione con il mondo politico. Infatti il gruppo fu costituito intorno agli anni '70 per lanciare e supportare la carriera politica del Partito Laburista Giamaicano, con il quale ancora oggi intrattiene rapporti e legami. Distintasi subito dalle altre bande di malavitosi giamaicani, pass\u00f2 dal controllo delle strade e dell'elettorato politico locale agli affari nell'America del Nord iniziando a creare un piccolo circuito di traffico di stupefacenti interconnesso con gli \"Shower Posse\". Un signore della droga molto importante e figura di rilievo in questa tratta fu senza dubbio Vivian Blake, il quale si preoccup\u00f2 di gestire un traffico molto intenso di droga tra Canada, Stati Uniti e Giamaica, insediando la propria centrale d'affari a New York.\nNel Regno Unito.\nI \"government yards\" erano dei cantieri edilizi avviati nel periodo post-uragano Charlie che colp\u00ec la Giamaica nel 1951, distruggendo buona parte dell'economia e devastando Kingston, la capitale. In questo contesto di forte indigenza provocata dal disastro naturale, molti giamaicani decisero di trasferirsi altrove, avviando una massiccia immigrazione verso l'America settentrionale e l'Europa, in particolare l'Inghilterra.\nSebbene la maggior parte dei giamaicani abbiano preferito integrarsi trovando un lavoro per assicurare il sostentamento alle proprie famiglie, un'altra parte degli immigrati si un\u00ec nella formazione di diverse bande di strada molto violente per il controllo dei quartieri poveri specializzandosi in furti e borseggi.\nPrendendo spunto dalle origini degli immigrati caraibici londinesi, i membri di queste bande violente furono chiamati \"Yardies\". Negli anni '80 gli \"Yardies\" si evolsero, con una parte ancora buttata in mezzo alla strada, il restante gruppo debutt\u00f2 nel mondo del contrabbando di farmaci, armi e pi\u00f9 tardi della cocaina.\nNegli Stati Uniti.\nNegli anni '80 fecero il loro debutto nel mercato della droga americano, operando principalmente a New York dapprima contrabbandando armi e in seguito dedicandosi alla distribuzione di cocaina."}
{"id": "2977286", "revid": "124259174", "url": "https://it.wikipedia.org/wiki?curid=2977286", "title": "Gran Premio del Canada 2010", "text": "Il Gran Premio del Canada 2010 \u00e8 stata l'ottava prova della stagione 2010 del Campionato mondiale di Formula 1. Si \u00e8 corsa domenica 13 giugno 2010 sul Circuito di Montr\u00e9al a Montr\u00e9al ed \u00e8 stata vinta da Lewis Hamilton su McLaren-Mercedes, al suo tredicesimo successo nel mondiale. Hamilton ha preceduto sul traguardo il suo compagno di squadra Jenson Button e Fernando Alonso su Ferrari.\nVigilia.\nAspetti tecnici.\nLa Bridgestone, fornitore unico degli pneumatici, porta per questo gran premio coperture \"supermorbide\" e \"medie\". Il manto stradale del circuito viene rifatto in molti punti in quanto nell'ultima edizione, quella del 2008, vi era stata una pericolosa usura negli pneumatici.\nAspetti sportivi.\nIl due volte campione del mondo di Formula 1 Emerson Fittipaldi \u00e8 nominato quale commissario del gran premio, in aggiunta ai tre \"steward\" della FIA.\nLa Red Bull Racing decide, dopo l'incidente di Istanbul di esonerare Ciaron Pilbeam dal ruolo di ingegnere della vettura di Mark Webber.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nResoconto.\nLewis Hamilton conquista la prima \"pole\" stagionale, interrompendo cos\u00ec una striscia di partenze al palo della Red Bull Racing che durava da ben sette gare. Le due vetture anglo-austriache conquistano comunque la seconda e terza piazza con Mark Webber e Sebastian Vettel, rispettivamente. Fernando Alonso chiude quarto, mentre delude Michael Schumacher che \u00e8 solo tredicesimo, e non partecipa alla Q3.\nCurioso il contrattempo di Hamilton al termine delle prove. A causa della scarsit\u00e0 di benzina rimasta nel serbatoio, che non consentirebbe il prelievo da parte dei commissari per il controllo della stessa, viene invitato dalla sua scuderia ad abbandonare la vettura lungo il tracciato, subito dopo aver tagliato il traguardo. Il pilota britannico tenta anzi anche di spingere la vettura, prima di essere fermato dagli \"steward\". Il pilota \u00e8 stato multato di 10\u00a0000 $ per non aver fermato la vettura nello spazio dei \"box\".\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAlla partenza scattano bene Lewis Hamilton, Sebastian Vettel e Fernando Alonso; Felipe Massa tenta di passare Jenson Button ma, spostandosi sul lato sinistro della pista, tocca il sopraggiungente Vitantonio Liuzzi; le due vetture si toccano pi\u00f9 volte, con la monoposto dell'italiano che termina in testacoda. Entrambi sono costretti a rientrare ai \"box\" per cambiare il musetto. Al termine del primo giro si ritira Kobayashi per un incidente dopo aver sbattuto al Muro dei campioni.\nL\u2019ordine alla fine del primo giro vede Hamilton davanti a Vettel, Alonso, Button, Webber, Kubica, Sutil, Schumacher e Hulkenberg.\nPer la prima volta in stagione, il degrado gomme \u00e8 un fattore e sono le McLaren le prime a pagare dazio. Webber passa Button al quinto giro mentre Vettel inizia a pressare Hamilton. Al sesto giro Button \u00e8 gi\u00e0 ai box per il cambio gomme, il giro seguente \u00e8 la volta di Hamilton e Alonso. Il box Ferrari \u00e8 pi\u00f9 rapido e consente al suo pilota di guadagnare la posizione.\nLe RedBull nel frattempo allungano lo stint, cos\u00ec come Schumacher e Buemi, pur girando nettamente pi\u00f9 lente dei piloti con le gomme fresche \nAi giri 13 e 14 \u00e8 la volta del \"pit\" per le due Red Bull, con Vettel che monta le soft, unico tra i big; va in testa cos\u00ec S\u00e9bastien Buemi della Scuderia Toro Rosso, per la prima volta in carriera. Intanto, Michael Schumacher ha effettuato il pit al giro 12 e,rientrando, ingaggia un bel duello con Robert Kubica, riuscendo a mantenere la settima posizione. L'escursione sul prato costringe il tedesco a cambiare nuovamente gli pneumatici.\nBuemi resiste all'attacco di Alonso al tornante dell\"'Epingle\", Hamilton ne approfitta per scavalcare Alonso poco prima che Buemi vada anche lui a cambiare le gomme. Al giro 15 Hamilton torna quindi leader davanti ad Alonso. Dietro ai due c'\u00e8 Button, seguito da Vettel, poi Webber, Kubica, Sutil, Buemi, Nico Rosberg e Nico H\u00fclkenberg, a chiudere la zona punti.\nAl giro 25 Alonso attacca di nuovo Hamilton, che scegliendo rientrare ai box per il secondo stop. Nello stesso giro Sutil attacca Kubica per la sesta posizione. Il tedesco della Force India passa il pilota polacco sul lungo rettifilo prima dell'arrivo, col portacolori della Renault che in staccata ripassa il tedesco, ma solo per entrare nella corsia dei \"box\" a cambiare gli pneumatici. La manovra provoca una foratura a Sutil.\nDopo il \"pit\" di Alonso, Button e Vettel, al trentesimo giro \u00e8 Webber primo davanti a Hamilton e lo stesso spagnolo. Seguono Button, Vettel, Buemi, Kubica, Rosberg, Schumacher e Alguersuari. H\u00fclkenberg viene intanto penalizzato con un \"drive-through\" per un aver superato il limite di velocit\u00e0 nei \"box\". L'australiano, dovendo per regolamento montare le soft, allunga ma dopo il quarantesimo giro inizia a perdere terreno causa l'usura degli pneumatici; al cinquantesimo giro viene passato da Hamilton e pressato da Alonso, prima di decidere di montare gomme morbide, rientrando quinto.\nAnche Alonso sembra faticare con gli pneumatici; perde terreno da Hamilton e, a causa di un'indecisione nel doppiaggio di Karun Chandhok, viene passato anche da Button al giro 56. Vettel viene rallentato da un problema tecnico nella seconda parte di gara ma mantiene agevolmente il quarto posto, con i primi quattro che restano racchiusi in meno di dieci secondi fino a quando, a cinque giri alla fine, il tedesco viene invitato dal suo muretto a ridurre sensibilmente il ritmo.\nNegli ultimi giri \u00e8 protagonista Michael Schumacher. Prima viene passato da S\u00e9bastien Buemi, perdendo l'ottavo posto; poi si difende da Massa al giro 63, col brasiliano che \u00e8 costretto a sostituire il musetto danneggiato; infine nell'ultimo giro \u00e8 passato dalle due Force India, uscendo dalla zona punti.\nVince ancora Hamilton, davanti al compagno di scuderia Button e ad Alonso; i due della Red Bull, Vettel e Webber, chiudono quarto e quinto, rispettivamente. Robert Kubica \u00e8 costretto ad un terzo pit stop e cede il sesto posto a Rosberg ma si consola conquistando il primo giro pi\u00f9 veloce della carriera. Per la prima volta dal Gran Premio degli Stati Uniti 1991 sul podio vanno tre campioni del mondo.\nRisultati.\nI risultati del gran premio sono i seguenti:\nDecisioni della FIA.\nAl termine della gara, Felipe Massa viene penalizzato di venti secondi sul tempo finale per non aver rispettato il limite di velocit\u00e0 nella corsia box. La sua posizione d'arrivo non cambia.\nRobert Kubica ha ricevuto un'ammonizione per la manovra compiuta ai danni di Adrian Sutil, mentre Jaime Alguersuari \u00e8 stato richiamato per l'incidente con Rubens Barrichello. Nessun provvedimento \u00e8 stato invece preso per il contatto tra Michael Schumacher e Felipe Massa."}
{"id": "2977289", "revid": "496213", "url": "https://it.wikipedia.org/wiki?curid=2977289", "title": "New Holland Agricolture", "text": ""}
{"id": "2977292", "revid": "1748167", "url": "https://it.wikipedia.org/wiki?curid=2977292", "title": "Pescara centrale", "text": ""}
{"id": "2977299", "revid": "363629", "url": "https://it.wikipedia.org/wiki?curid=2977299", "title": "Esfoliazione", "text": " \nLe diaclasi di esfoliazione o semplicemente esfoliazioni sono sistemi di frattura paralleli alla superficie che si formano nelle rocce spesso portando all'erosione le lastre concentriche.\nFormazione delle diaclasi di esfoliazione.\nNonostante il loro verificarsi in paesaggi molto diversi, i geologi non hanno ancora raggiunto un accordo su una teoria generale comune in merito alla formazione della diaclasi di esfoliazione. Molte diverse teorie sono state proposte; qui di seguito riportiamo una breve carrellata delle pi\u00f9 comuni.\nRimozione del sovraccarico e ripercussioni.\nQuesta teoria \u00e8 stata inizialmente proposta dal pioniere geomorfologo Grove Karl Gilbert nel 1904 ed \u00e8 ampiamente diffusa nei testi introduttivi di geologia. La base di questa teoria \u00e8 che l'erosione del sovraccarico e l'esumazione della roccia sepolta in profondit\u00e0 verso la superficie del suolo permette alla roccia precedentemente compressa di espandersi radialmente, creando tensioni di trazione e fratturando la roccia in strati paralleli alla superficie del suolo. La descrizione di questo meccanismo ha portato a una certa indecisione nel definire la diaclasi di esfoliazione, incluso il rilascio della pressione o le diaclasi di decompressione. Anche se la logica di questa teoria \u00e8 affascinante, ci sono molte incongruenze con il campo e le osservazioni di laboratorio che rivelano la sua probabile incompletezza, come ad esempio:\nUna possibile estensione di questa teoria da abbinare con la teoria della \"tensione compressiva\" (delineata sotto) \u00e8 la seguente: L'esumazione delle rocce sepolte in profondit\u00e0 mitiga la tensione verticale, ma le tensioni orizzontali possono permanere in una massa rocciosa adeguata in quanto il mezzo \u00e8 \"confinato\" lateralmente. Le sollecitazioni orizzontali si allineano con la superficie del suolo attuale come la spinta verticale scende a zero lungo questo \"confine\". Cos\u00ec le tensioni di compressione parallele alla superficie possono essere generate attraverso l'esumazione che pu\u00f2 portare alla rottura della roccia sottoposta come viene descritto di seguito.\nTensione termoelastica.\nLa roccia si espande sotto l'azione del calore e si contrae con il raffreddamento e i suoi diversi minerali costituenti hanno tassi variabili di dilatazione/contrazione termica. Le variazioni di temperatura quotidiane sulla superficie rocciosa possono essere abbastanza estese, e molti hanno suggerito che le sollecitazioni create durante il riscaldamento costringono la zona di roccia superficiale ad espandersi, sfaldandosi in lastre sottili. Si \u00e8 osservato che le grandi fluttuazioni di temperatura diurna o quelle provocate dagli incendi danno come risultato laminazione sottile e sfaldamento nelle superfici rocciose; questo processo \u00e8 definito ugualmente con il termine esfoliazione. Tuttavia, poich\u00e9 le fluttuazioni delle temperature diurne arrivano soltanto a pochi centimetri nella roccia (a causa della scarsa conduttivit\u00e0 termica), questa teoria non riesce a spiegare la profondit\u00e0 osservata nella diaclasi di esfoliazione che a volte raggiunge i 100 metri.\nErosione chimica.\nLa erosione minerale dovuta all'infiltrazione dell'acqua pu\u00f2 causare lo sfaldamento di una sottile pellicola di roccia in superficie in quanto il volume di alcuni minerali aumenta con l'idratazione. \nSollecitazioni a compressione e fratture estensionali.\nLe grandi sollecitazioni di compressione parallele alla superficie (libera) del terreno possono creare fratture di tipo tensive nella roccia, dove la direzione della propagazione della frattura \u00e8 parallela alla maggiore sollecitazione compressiva principale e la direzione della frattura che si apre \u00e8 perpendicolare alla superficie libera. Questo tipo di fratturazione \u00e8 stata osservata in laboratorio almeno fin dal 1900 (nei carichi compressivi illimitati sia uniassiali che biassiali. Le fratture tensive possono formarsi in un campo di sollecitazione compressiva dovuta all'influenza delle microfratture che pervadono il reticolo della roccia e all'estensione delle cosiddette \"fratture d'ala\" (\"Wing Cracks\") vicino alle punte delle microfessure preferenzialmente orientate, che quindi si curvano e si allineano con la direzione della sollecitazione compressiva principale. Le fratture formate in questo modo sono talvolta chiamate clivaggio assiale, spaccature longitudinali o estensive, e sono in genere osservate in laboratorio durante test di compressione uniassiale. Le alte sollecitazioni compressive orizzontali o parallele alla superficie possono derivare da tensioni regionali tettoniche o topografiche, o da erosione o scavi effettuati nello \"strato superficiale\" (\"overburden\").\nConsiderando gli elementi di prova sul campo e le osservazioni degli eventi, la modalit\u00e0 di frattura e le forme secondarie, le alte sollecitazioni a compressione parallele alla superficie e la fratturazione estensionale (clivaggio assiale), questa sembra essere la teoria pi\u00f9 plausibile che riesca a spiegare la formazione delle diaclasi di esfoliazione.\nImportanza per l'ingegneria geotecnica.\nRiconoscere la presenza delle diaclasi di esfoliazione pu\u00f2 avre importanti ripercussioni nell'ingegneria geotecnica. Degna di nota potrebbe essere la loro influenza sulla stabilit\u00e0 dei versanti. Le diaclasi di esfoliazione seguendo la topografia delle pareti vallive acclivi, i versanti collinari di roccia in posto e le falesie (\"cliffs\") possono formare blocchi di roccia particolarmente soggetti allo \"slittamento\". Specialmente quando la base del versante \u00e8 tagliata (naturalmente o artificialmente dall'uomo), lo scivolamento lungo i piani diaclasici di esfoliazione diventa probabile, se l'inclinazione della diaclasi eccede il suo angolo d'attrito. Anche i lavori di fondazione possono esserne influenzati, per esempio nel caso delle dighe. Le diaclasi di esfoliazione sottostanti alla fondazione di una diga possono rappresentare un significativo pericolo di instabilit\u00e0 (\"leakage\"), mentre l'aumento della pressione dell'acqua sulla diaclasi pu\u00f2 provocare il sollevamento o lo \"scivolamento\" della diga. Oltre a questo, le diaclasi di esfoliazione possono esercitare un forte controllo direzionale sul flusso dell'acqua del sottosuolo e il trasporto di inquinanti."}
{"id": "2977301", "revid": "122690299", "url": "https://it.wikipedia.org/wiki?curid=2977301", "title": "Gran Premio d'Europa 2010", "text": "Il Gran Premio d'Europa 2010 si \u00e8 svolto il 27 giugno sul circuito cittadino di Valencia. La gara \u00e8 stata vinta dal pilota della Red Bull Racing-Renault Sebastian Vettel, davanti alle due McLaren-Mercedes di Lewis Hamilton e Jenson Button.\nVigilia.\nAspetti tecnici.\nLa Bridgestone, fornitore unico degli pneumatici, porta per questa gara coperture di tipo \"supermorbido\" e \"medio\". La Red Bull utilizza per la prima volta in prova e in gara il suo \"F-duct\", mentre Ferrari, Mercedes GP e Renault modificano la forma degli scarichi posteriori sul modello di quanto proposto dalla Red Bull stessa.\nAspetti sportivi.\nLa Ferrari annuncia l'ingaggio dal 1\u00ba luglio di Pat Fry, proveniente dalla McLaren, quale nuovo vice direttore tecnico. Heinz-Harald Frentzen \u00e8 il commissario sportivo che assiste i tre \"steward\" della FIA.\nLa Lotus festeggia il 500\u00ba gran premio in Formula 1 (tenendo conto delle 491 gare del Team Lotus e le 9 della Lotus Racing) ponendo un logo celebrativo sulla vettura.\nSviluppi oltre il 2010.\nIl 23 giugno la FIA indica la Pirelli quale fornitore unico degli pneumatici a partire dal 2011, per tre stagioni, in sostituzione dell'uscente Bridgestone. Inoltre, sempre dal 2011, viene deciso di reintrodurre la regola del 107%: ogni pilota il cui tempo in Q1 sia superiore a tale quota, rispetto al migliore tempo fatto segnare nella Q1, non si qualificher\u00e0 alla gara.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nNella prima sessione del venerd\u00ec Paul di Resta ha sostituito Vitantonio Liuzzi alla Force India e Christian Klien ha preso il posto di Karun Chandhok alla HRT.\nQualifiche.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAlla partenza Sebastian Vettel scatta primo resistendo a Lewis Hamilton, che ha subito passato Mark Webber. L'australiano \u00e8 autore di una partenza deludente, tanto da essere sorpassato anche dalle due Ferrari, scivolando poi alla nona posizione, in seguito a un tentativo di difesa non riuscito. Fernando Alonso, ora terzo, tenta di attaccare Hamilton, ma senza successo. Jarno Trulli \u00e8 costretto a una fermata ai box per cambiare il musetto della vettura e per un guaio al cambio.\nLa gara di Webber si chiude al giro nove, in cui \u00e8 protagonista di un incidente. Il pilota della Red Bull, nelle retrovie dopo un \"pit stop\" anticipato, nel tentativo di passare Heikki Kovalainen, ha un'indecisione: la sua vettura colpisce quella del finlandese, decolla, compie un giro in aria, sbatte a terra per poi chiudere la corsa contro le barriere. Il pilota \u00e8 illeso ma la direzione di corsa fa entrare la \"safety car\".\nLa vettura entra in pista dopo il passaggio sul traguardo del battistrada, Vettel; Hamilton, sempre secondo, la sorpassa quando la stessa aveva gi\u00e0 azionato i lampeggianti sul tetto, mentre le due Ferrari le si accodano; sono molte le vetture che sfruttano nel frattempo l'entrata della \"safety car\" per il cambio gomme.\nAlla ripartenza Vettel \u00e8 sempre primo, seguito da Hamilton, Kamui Kobayashi (che non ha cambiato gomme) poi Jenson Button, Rubens Barrichello, Robert Kubica, S\u00e9bastien Buemi, Adrian Sutil, Nico H\u00fclkenberg e Alonso. Lo spagnolo dopo qualche giro passa il tedesco della Williams.\nLa penalizzazione di Hamilton per aver superato la vettura di sicurezza (\"drive-through\") viene decretata dai commissari al giro 25, ed \u00e8 scontata al giro 27. L'inglese per\u00f2 ha gi\u00e0 un buon margine su Kobayashi e conserva cos\u00ec la seconda posizione.\nAl 38\u00ba giro Sutil passa Buemi, mentre non hanno la stessa sorte i tentativi di Alonso di passare il pilota della Toro Rosso. Al giro 50 si ritira Nico H\u00fclkenberg per la rottura di uno scarico. Quattro tornate pi\u00f9 tardi Kobayashi compie il suo \"pit-stop\" rientrando nono in classifica, dietro Alonso e Buemi; il giapponese \u00e8 per\u00f2 capace di passare entrambi negli ultimi due giri.\nVince Vettel (per la settima volta in carriera), in una gara in cui non ha mai ceduto la testa, precedendo le due McLaren. Al termine della gara nove piloti sono penalizzati di 5 secondi per avere infranto la velocit\u00e0 da tenere in regime di \"safety-car\". Buemi scende quindi in nona posizione a vantaggio di Alonso, mentre De la Rosa passa da decimo a dodicesimo, facendo entrare in zona punti Nico Rosberg.\nRisultati.\nI risultati del gran premio sono i seguenti:\nDecisioni della FIA.\nAl termine della gara, vengono penalizzati di cinque secondi sul tempo totale per avere infranto la velocit\u00e0 da tenere in regime di Safety Car."}
{"id": "2977302", "revid": "1305772", "url": "https://it.wikipedia.org/wiki?curid=2977302", "title": "Buried", "text": ""}
{"id": "2977304", "revid": "352448", "url": "https://it.wikipedia.org/wiki?curid=2977304", "title": "Diaclasi di esfoliazione", "text": ""}
{"id": "2977316", "revid": "1543377", "url": "https://it.wikipedia.org/wiki?curid=2977316", "title": "Volei Municipal Zal\u0103u", "text": "Il Volei Municipal Zal\u0103u \u00e8 una societ\u00e0 pallavolistica maschile rumena con sede a Zal\u0103u: milita nel campionato di Divizia A1.\nStoria.\nIl club fu fondato nel 1948 come Elcond Zal\u0103u, e con tale nome vinse il suo primo titolo di campione di Romania nel 1996-97.\nTra il 2003 e il 2013 fu altres\u00ec noto come Remat Zal\u0103u e dalla stagione 2013-14 con il nome tuttora detenuto di Volei Municipal Zal\u0103u."}
{"id": "2977322", "revid": "466539", "url": "https://it.wikipedia.org/wiki?curid=2977322", "title": "Sandahl Bergman", "text": "Carriera.\nIl ruolo che le diede popolarit\u00e0 \u00e8 quello della ladra-guerriera Valeria accanto a Arnold Schwarzenegger nel film \"Conan il barbaro\" del 1982. Per questo ruolo vinse il Golden Globe come \"Attrice rivelazione dell'anno\". Dato che non si erano trovate controfigure femminili della sua statura, Sandahl Bergman interpret\u00f2 tutte le sue scene d'azione in prima persona. A proposito dell'esperienza disse: \"Fu dura. Quasi persi un dito. Arnold sbatt\u00e9 la testa contro una roccia. Ma non era niente in confronto a quello che facevano gli stuntmen.\"\nVita privata.\nLa Bergman fu sposata con l'attore di soap opera Josh Taylor; la coppia divorzi\u00f2."}
{"id": "2977323", "revid": "121013053", "url": "https://it.wikipedia.org/wiki?curid=2977323", "title": "Squadra serba di Fed Cup", "text": "La squadra serba di Fed Cup (\u0416\u0435\u043d\u0441\u043a\u0430 \u0442\u0435\u043d\u0438\u0441\u043a\u0430 \u0440\u0435\u043f\u0440\u0435\u0437\u0435\u043d\u0442\u0430\u0446\u0438\u0458\u0430 \u0421\u0440\u0431\u0438\u0458\u0435) rappresenta la Serbia nella Fed Cup, ed \u00e8 posta sotto l'egida della \"Federazione tennistica serba\".\nL'attuale nazione serba \u00e8 considerata in tutti gli ambiti come la naturale prosecuzione della vecchia Repubblica Socialista Federale di Jugoslavia fino al 1991, della Repubblica Federale di Jugoslavia dal 1992 al 2002 e, infine, della nazione di Serbia e Montenegro dal 2003 al 2006. Pertanto tutti i risultati ottenuti da queste tre nazionali scomparse vengono considerati propri dell'attuale Serbia, anche se di fatto la squadra serba nasce solo nel 2007 in seguito alla definitiva separazione del Montenegro. Non risulta strano, pertanto, che alcune fra le pi\u00f9 rappresentative giocatrici della storia di questo paese quali Sabrina Gole\u0161 o Mima Jau\u0161ovec (citati nella tabella a fianco) siano in realt\u00e0 rispettivamente croata e slovena di nascita: la loro carriera si \u00e8 dipanata infatti in un'epoca in cui i vari paesi sorti in seguito alla disgregazione della Jugoslavia non erano ancora indipendenti.\nLa squadra partecipa alla competizione dal 1969."}
{"id": "2977324", "revid": "767487", "url": "https://it.wikipedia.org/wiki?curid=2977324", "title": "Doug - Il film", "text": "Doug - Il film (\"Doug's 1st Movie\") \u00e8 un lungometraggio animato realizzato da Jumbo Pictures e distribuito da The Walt Disney Company basato sulla serie animata Doug, uscito nelle sale americane il 26 marzo 1999 e in Italia il 4 giugno 1999.\nTrama.\nDoug deve risolvere il mistero del mitico mostro della citt\u00e0 di Bluffington. Ha anche un altro dilemma difficile: salvare il cosiddetto mostro di Lucky Duck Lake dall'inquinamento, oppure invitare l'amata Patty Maionese al ballo scolastico, prima che lo faccia l'odiato avversario Guy."}
{"id": "2977325", "revid": "767487", "url": "https://it.wikipedia.org/wiki?curid=2977325", "title": "L'Albatross - Oltre la tempesta", "text": "L'Albatross - Oltre la tempesta (\"White Squall\") \u00e8 un film del 1996 diretto da Ridley Scott.\nIl film \u00e8 basato su una storia realmente accaduta.\nTrama.\nUn gruppo di ragazzi si imbarca su un veliero dove, oltre la vita di mare, dovranno ottenere i voti necessari per passare l'ultimo anno scolastico alla severa scuola di navigazione Ocean Academy. Sulla via del ritorno i ragazzi incrociano un'anomala burrasca chiamata \"White Squall\" che mette a repentaglio la nave.\nProduzione.\nGran parte del film venne girata nei Caraibi.\nInizialmente per le musiche venne scelto Maurice Jarre, ma venne in seguito sostituito da Hans Zimmer e Jeff Rona. Tuttavia Zimmer non riusc\u00ec a impegnarsi seriamente a causa di impegni e gran parte delle musiche vennero composte da Jeff Rona.\nAccoglienza.\nIl film venne accolto piuttosto benevolmente dalla critica. Ricevette infatti il 62% di recensioni positive sulla base di 34 recensioni sul sito Rotten Tomatoes. Il critico Roger Ebert gli diede tre stelle su cinque.\nLa pellicola, come la precedente di Scott, \"1492 - La conquista del paradiso,\" fu per\u00f2 un flop al botteghino: con ben 38 milioni di budget, ne guadagn\u00f2 solo poco pi\u00f9 di 10 milioni."}
{"id": "2977326", "revid": "34862", "url": "https://it.wikipedia.org/wiki?curid=2977326", "title": "Nazionale di Fed Cup della Serbia", "text": ""}
{"id": "2977329", "revid": "339392", "url": "https://it.wikipedia.org/wiki?curid=2977329", "title": "Nazionale di calcio dei Paesi Bassi Under-21", "text": ""}
{"id": "2977331", "revid": "767487", "url": "https://it.wikipedia.org/wiki?curid=2977331", "title": "Alien Terror", "text": "Alien Terror \u00e8 un film del 1968, diretto da Juan Iba\u00f1ez. La pellicola, di ambientazione fantascientifica, fu distribuita solamente due anni dopo la morte del protagonista, Boris Karloff.\nTrama.\nDurante la fine del XIX secolo un'astronave aliena invade la terra, controllando la mente di un maniaco, il loro intento \u00e8 distruggere un'innocua macchina che credono nociva per loro. L'invezione \u00e8 del professore John Meyer.\nProduzione.\nLe scene interpretate da Karloff vennero dirette da Jack Hill ai Dored Studios di Los Angeles nella primavera del 1968; il film venne quindi completato agli Estudios Am\u00e9rica di Citt\u00e0 del Messico nell'ottobre dello stesso anno.\nDistribuzione.\nVenne distribuito nelle sale cinematografiche statunitensi dalla Columbia Pictures nell'aprile 1971.\nFu trasmesso in televisione per la prima volta dal canale tedesco ZDF il 2 luglio 1991."}
{"id": "2977337", "revid": "765341", "url": "https://it.wikipedia.org/wiki?curid=2977337", "title": "Campeonato Profesional 1985", "text": "Il Campeonato Profesional 1985 fu la trentasettesima edizione del campionato colombiano di calcio; fu strutturato in due fasi, Copa de la Paz e Torneo Nacional, che davano l'accesso al girone finale da otto squadre. Il campionato fu vinto dall'Am\u00e9rica de Cali per la quinta volta nella sua storia.\nCopa de la Paz.\nIl torneo si disput\u00f2 con due gironi da sette squadre ciascuno, con partite di andata e ritorno; le due migliori classificate si contendono 1 punto bonus, le seconde 0.50 punti bonus.\nBonificaci\u00f3n.\nIn questa fase le prime due si contendono un punto bonus (1.00 per la vincente, 0.75 per la perdente) mentre le seconde 0.50 (0.50 per la vincente, 0.25 per la perdente).\nTabla de Bonificaci\u00f3n.\nLe squadre che si sono classificate al primo posto nelle due fasi ottengono 1 punto bonus, quelle al secondo 0,75, quelle al terzo 0,50 e quelle al quarto 0,25."}
{"id": "2977339", "revid": "339392", "url": "https://it.wikipedia.org/wiki?curid=2977339", "title": "Federico Spolli", "text": ""}
{"id": "2977340", "revid": "15756", "url": "https://it.wikipedia.org/wiki?curid=2977340", "title": "Lost Planet 2", "text": "Lost Planet 2 \u00e8 un videogioco prodotto e sviluppato da Capcom e distribuito da Halifax per PlayStation 3, Xbox 360 e PC. Inizialmente avrebbe dovuto essere pubblicato nei primi mesi del 2010, ma Capcom lo ha rimandato alla fine del 2010. Il gioco \u00e8 uscito l'11 maggio 2010 in Nord America e in Europa e il 20 maggio 2010 in Giappone.\nRiprende a 10 anni di distanza gli eventi narrati in \"Lost Planet\".\nTrama.\nIl gioco \u00e8 ambientato 10 anni dopo l'avventura di Wayne Holden in \"Lost Planet\", e le cose sono molto cambiate:\nGrazie allo sforzo di Wayne e dei suoi amici, EDN III, il pianeta dove si svolge il gioco, ha cominciato un lento processo di terraformazione, il quale ha causato un drastico mutamento climatico. Infatti se prima in Lost Planet 1, il pianeta era solo artico, ora ci sono zone desertiche, zone tropicali con fitte giungle, zone con climi pi\u00f9 miti, ecc. Ma ci\u00f2 non ha portato pace, anzi, ora che il pianeta \u00e8 pi\u00f9 popolato dagli umani, essi si sono nuovamente divisi in bande e veri e propri clan di \"pirati delle nevi\" impegnati in una continua e perenne guerra civile per il controllo del pianeta e dell'EN-T, la sostanza liquida usata sia dagli umani come \"combustibile\" per la loro tecnologia, sia dagli Akrid, le creature indigene di EDN III le quali sono un perenne problema per gli umani in quanto estremamente aggressive e difficili da uccidere. Adesso, la trama non segue pi\u00f9 Wayne n\u00e9 un personaggio particolare, bens\u00ec 5 gruppi di 4 \"pirati\" di 4 fazioni differenti in lotta tra loro, articolati in 6 capitoli.\nModalit\u00e0 di gioco.\n\"Lost Planet 2\" si presenta come il predecessore, in stile sparatutto in terza persona. A differenza del primo capitolo, quest'opera non \u00e8 pi\u00f9 un videogame in stile avventura solitaria, ma un gioco di ruolo pensato per un massiccio uso on-line. Infatti la modalit\u00e0 campagna strutturata in combattimenti in squadre, pu\u00f2 essere giocata sia online che offline, mentre oltre ad essa, ci sono i classici tipi di sfide in cui cimentarsi in uno sparatutto online: sconfiggi il nemico, conquista e/o difendi tutti i punti di controllo ecc.\nElementi base.\nQuesto gioco, come gi\u00e0 detto \u00e8 uno sparatutto a squadre nel quale si intrecciano vari elementi che lo rendono molto particolare:\nLa personalizzazione.\nIn \"Lost Planet 2\", \u00e8 possibile personalizzare vari tipi di personaggi che corrispondono ad un numero limitato di clan di pirati delle nevi:\nUna volta selezionato uno di questi personaggi, tramite partite sia online che offline, vedremo aumentare il suo livello di esperienza, che porter\u00e0 gradualmente a nuovi tipi di \"vestiti\" e colori con cui personalizzarli.\nPer quanto riguarda il potenziamento di armi e altre abilit\u00e0, tali aggiunte si ottengono tramite una slot machine in cui spendiamo i punti accumulati con le casse \"?\" prese nelle missioni, e che ci daranno a caso: armi, potenziamenti, abilit\u00e0, \"soprannomi\" e mosse (che si attivano con particolari sequenze di tasti).\nCrossover.\nPer quanto riguarda le Skin dei personaggi, la Capcom ha messo on-line per la versione ps3 due skin di soldati Helgast di \"Killzone 2\" (fante e cecchino), una skin dell'armatura Rathalos di \"Monster Hunter\" ed una di Albert Wesker di \"Resident Evil\", mentre per la versione Xbox 360 sono disponibili le Skin di Marcus Fenix e Dominic Santiago di \"Gears of War\" e quella di Frank West se si hanno presenti sulla console dei salvataggi di \"Dead Rising\".\nAccoglienza.\nLa rivista \"Play Generation\" lo classific\u00f2 come il secondo migliore titolo d'azione del 2010.\nVendite.\nCapcom stessa ha dichiarato di essere delusa dalle vendite riguardanti \"Lost Planet 2\", il quale ha venduto secondo i dati dichiarati 1,3 milioni di copie nel trimestre conclusosi lo scorso 30 giugno 2010. Risultati che sono parsi alla dirigenza inferiori alle iniziali previsioni.\nSequel.\nIl 10 aprile 2012 la Capcom annuncia, al Captivate 2012, che ci sar\u00e0 un sequel di \"Lost Planet 2\", o meglio un prequel. Infatti la storia di \"Lost Planet 3\" si svolge diversi anni prima dei suoi due predecessori. Il protagonista \u00e8 Jim, il cui lavoro consiste nel posizionare i piloni sciogli ghiaccio, visto che \u00e8 ambientato nel periodo in cui il pianeta sta iniziando ad essere colonizzato."}
{"id": "2977341", "revid": "399", "url": "https://it.wikipedia.org/wiki?curid=2977341", "title": "Squadra estone di Fed Cup", "text": "La squadra estone di Fed Cup rappresenta l'Estonia nella Fed Cup, ed \u00e8 posta sotto l'egida della \"Eesti Tennise Liit\".\nLa squadra partecipa alla competizione dal 1992, dopo aver ottenuto l'indipendenza dall'Unione Sovietica. A partire dal 2011, in concomitanza del ritiro di Maret Ani e dell'infortunio di Kaia Kanepi, le due tenniste di punta del Paese, l'Estonia subisce due retrocessioni in due anni, passando dal Gruppo Mondiale II al Gruppo II della zona Europa/Africa, il quarto livello sui cinque totali della competizione."}
{"id": "2977342", "revid": "363629", "url": "https://it.wikipedia.org/wiki?curid=2977342", "title": "Medaglia dell'incoronazione di Giorgio V", "text": "La medaglia dell'incoronazione di Giorgio V fu una medaglia commemorativa coniata nel 1911 per celebrare l'incoronazione di re Giorgio V del Regno Unito.\nStoria.\nQuesta medaglia fu la prima medaglia dell'incoronazione ad essere coniata per il popolo che pure non si trovava presente direttamente all'incoronazione del re. Il conferimento della medaglia, come tale, venne stabilita a discrezione delle locali autorit\u00e0 governative che ne decidevano anche la motivazione di conferimento. Una versione per la polizia venne realizzata per gli agenti in servizio a Londra il giorno dell'incoronazione."}
{"id": "2977343", "revid": "34862", "url": "https://it.wikipedia.org/wiki?curid=2977343", "title": "Nazionale di Fed Cup dell'Estonia", "text": ""}
{"id": "2977347", "revid": "32492646", "url": "https://it.wikipedia.org/wiki?curid=2977347", "title": "Roberto Acquafresca", "text": ""}
{"id": "2977351", "revid": "363629", "url": "https://it.wikipedia.org/wiki?curid=2977351", "title": "Medaglia dell'incoronazione di Edoardo VII", "text": "La medaglia dell'incoronazione di Edoardo VII fu una medaglia commemorativa coniata nel 1902 per celebrare l'incoronazione di Edoardo VII d'Inghilterra.\nLa medaglia venne coniata in argento per i membri della famiglia reale, per i dignitari stranieri e i maggiori ufficiali di governo presenti alla parata d'incoronazione, mentre la classe di bronzo venne riservata agli altri partecipanti.\nLa medaglia venne concessa solo alle persone presenti all'incoronazione o che parteciparono alla parata cittadina."}
{"id": "2977358", "revid": "72396", "url": "https://it.wikipedia.org/wiki?curid=2977358", "title": "Mizuho Fukushima", "text": "\u00c8 stata presidente del Partito Socialdemocratico dal 2003 al 2013. Fukushima \u00e8 stata anche ministro di stato per gli affari dei consumatori, la sicurezza\nalimentare, gli affari sociali e l'uguaglianza di genere nel gabinetto del primo ministro Yukio Hatoyama dal 16 settembre 2009 al 28 maggio 2010.\nFukushima partecipava regolarmente al popolare programma televisivo \"Koko ga hen da yo, nihonjin\", in cui eminenti personalit\u00e0 giapponesi discutono gli aspetti della societ\u00e0 e della cultura della propria nazione insieme agli stranieri residenti in Giappone.\nIl 30 maggio 2010, il SDP ha lasciato la coalizione di governo, poich\u00e9 il presidente Yukio Hatoyama ha rimosso Mizuho Fukushima dal suo ruolo di ministro. Fukushima \u00e8 infatti contraria alla risistemazione della base militare statunitense sull'isola di Okinawa. La popolazione locale chiede lo spostamento della base lamentandosi del rumore e dell'inquinamento dei mezzi militari, ma anche temendo molestie e soprusi, di cui si hanno precedenti, da parte dei circa 23.500 marines presenti.\nHatoyama, pressato dagli U.S.A., \u00e8 cos\u00ec venuto meno ad un'importante promessa fatta ai suoi elettori."}
{"id": "2977359", "revid": "55935", "url": "https://it.wikipedia.org/wiki?curid=2977359", "title": "Ludovico Quandel-Vial", "text": ""}
{"id": "2977360", "revid": "33689", "url": "https://it.wikipedia.org/wiki?curid=2977360", "title": "Geohot", "text": ""}
{"id": "2977365", "revid": "1910023", "url": "https://it.wikipedia.org/wiki?curid=2977365", "title": "Armoriale dei comuni della provincia di Sondrio", "text": "Questa pagina contiene le armi (stemmi e blasonature) dei comuni della provincia di Sondrio."}
{"id": "2977371", "revid": "838137", "url": "https://it.wikipedia.org/wiki?curid=2977371", "title": "Map (funzione)", "text": "Nella programmazione funzionale una map \u00e8 una funzione che applica una data funzione ad una lista di elementi e restituisce una lista di risultati.\nSono esempio sia di catamorfismo che di anamorfismo.\nPer esempio, se definiamo una funzione codice_1 come segue:\nquadrato x = x * x\nchiamare codice_2 restituir\u00e0 codice_3, poich\u00e9 map attraverser\u00e0 la lista, e applicher\u00e0 la funzione codice_1 ad ogni elemento."}
{"id": "2977374", "revid": "1782831", "url": "https://it.wikipedia.org/wiki?curid=2977374", "title": "Shizuru Hayashiya", "text": "\u00c8 principalmente nota per aver curato l'adattamento cartaceo della popolare serie anime Please Teacher!.\nStile.\nCast.\nNelle opere di cui \u00e8 anche l'autrice della storia oltre che dei disegni (quindi ad esclusione di Please Teacher!) \u00e8 dedita alla creazione di manga con una preponderante presenza di personaggi femminili. Di contro i personaggi maschili all'interno delle sue opere sono un'esigua minoranza, se non addirittura un'eccezione.\nDisegno.\nIl suo stile grafico richiama per certi versi lo stile shoujo, in particolare nell'uso di un tratto pulito e preciso, nell'impostazione delle tavole (sfondi raramente presenti e rarefatti) e per le scelte operate nel disegno di alcuni caratteri dei personaggi (gli occhi e le uniformi), ma per il resto data la natura delle sue opere (in genere di carattere yuri o sh\u014dnen) tende a conferire ai suoi personaggi (nella maggior parte dei casi di sesso femminile) forti tratti somatici maschili a seconda della loro personalit\u00e0.\nOpere.\nD\u014djinshi.\nShizuru Hayashiya \u00e8 membro del circle JESUS DRUG, con il quale ha pubblicato prevalentemente parodie yuri:"}
{"id": "2977375", "revid": "767487", "url": "https://it.wikipedia.org/wiki?curid=2977375", "title": "Safura", "text": "La sua prima apparizione come cantante \u00e8 avvenuta all'et\u00e0 di 6 anni, per poi prendere lezione di violino, pianoforte e saxofono. Ha rappresentato l'Azerbaigian all'Eurovision Song Contest 2010 con la canzone \"Drip Drop\", chiudendo quinta. Ha poi presentato i voti azeri nelle due successive edizioni."}
{"id": "2977376", "revid": "1005847", "url": "https://it.wikipedia.org/wiki?curid=2977376", "title": "Carrozza 1955R", "text": "Le carrozze 1955R sono un gruppo di carrozze che hanno prestato servizio in Italia nella seconda met\u00e0 del XX secolo.\nIl gruppo deriva da una completa ricostruzione dei vecchi veicoli Tipo 1921, preferita ad una nuova costruzione per via delle ristrettezze economiche del dopoguerra.\nStoria.\nL'Italia era uscita dalla Seconda guerra mondiale con gravissimi danni all'infrastruttura ferroviaria, e soprattutto al parco rotabili.\nNonostante prima del conflitto le Ferrovie dello Stato si trovassero in una posizione di eccellenza mondiale, con alcuni tra i mezzi pi\u00f9 avanzati dal punto di vista della trazione elettrica (come l'ETR200), i bombardamenti e il collasso del sistema industriale dopo la sconfitta avevano lasciato l'amministrazione ferroviaria in serie difficolt\u00e0.\nUn primo progetto, nel 1946, aveva portato alla costruzione di un nuovo gruppo di carrozze. Il progetto, iniziato prima del Piano Marshall, venne limitato dalle difficolt\u00e0 economiche del momento, e si dimostr\u00f2 numericamente insufficiente a rispondere alla nuovamente crescente esigenza di trasporto pubblico.\nUn secondo gruppo numericamente poco consistente era stato ordinato all'inizio degli anni cinquanta ed era entrato in servizio nel 1955, con l'intenzione di rinnovare il parco di prima classe: il gruppo consisteva in 89 carrozze miste di 1\u00aa/2\u00aa classe, due veicoli cuccetta e 158 unit\u00e0 di prima classe.\nL'amministrazione, passata dopo il conflitto sotto l'egida del Ministero dei trasporti di recente formazione, aveva recuperato un discreto numero di carrozze di costruzione prebellica, attingendo al numeroso gruppo delle carrozze a cassa metallica costruite fino dal 1921 al 1929: oltre 1100 veicoli erano ancora in condizioni di marcia (sui 1567 costruiti), ma chiaramente avendo tre decenni di vita alle spalle necessitavano di una urgente sostituzione.\nI governi dell'epoca si destreggiavano tra le ristrettezze della ricostruzione e la pressione della nascente industria dell'auto: gli investimenti sul trasporto pubblico si accentravano soprattutto sulla costruzione del primo tratto della Autostrada A1.\nLimitati dai finanziamenti esigui, e considerando il gran numero di carrozze da sostituire, il Servizio Materiale e Trazione delle Ferrovie studi\u00f2 un piano di ristrutturazione per le vecchie \"Tipo 1921\" e seguenti.\nLe carrozze di origine erano molto eterogenee, dato che la famiglia da ristrutturare accorpava le vecchie serie 20000, 30000 e 50000, provenienti da ordini e progetti diversi.\nIl primo ordine, lanciato nel 1955, port\u00f2 alla riconversione di 70 carrozze in nuovi veicoli di prima classe: questo primo gruppo venne denominato \"Az20500\", e raccoglieva due veicoli della vecchia serie 50000 e uno della serie 20000, mentre i restanti mezzi erano tutti appartenenti alla serie 30000. La \"R\" della nuova denominazione stava per \"ricostruzione\".\nIl 1\u00ba giugno 1956, L'anno successivo l'inizio della ristrutturazione, le Ferrovie abolirono la terza classe, per cui tutte le carrozze ristrutturate ex terza classe vennero promosse a seconda classe.\nLe carrozze di prima classe.\nI primi interventi riguardarono la cassa, che sub\u00ec modifiche sostanziali: il telaio in acciaio venne rialzato, portando l'altezza dell'imperiale a 3,986 metri dal piano del ferro.\nLe estremit\u00e0 della cassa vennero modificate, con l'aggiunta di carter aerodinamici. I carrelli non subirono modifiche di rilievo, salvo la sostituzione sperimentale di alcune boccole su alcuni veicoli.\nGli impianti del sottocassa (quadro per il riscaldamento elettrico e quattro batterie) vennero spostati collocandoli su un solo lato, coerentemente con quanto fatto sulle nuove costruzioni dell'epoca.\nL'intera fascia dei finestrini fu smantellata e ricostruita, sostituendo le vecchie coppie di finestrini accoppiati di piccole dimensioni con un unico grande finestrino largo 1,3 metri. Dall'imperiale vennero anche rimossi i gocciolatoi, lasciati solo in corrispondenza dei vestiboli.\nL'interno venne strutturato in otto scompartimenti, della larghezza di 1870 mm l'uno, con corridoio laterale. Il riscaldamento affiancava il sistema a vapore Westinghouse con un nuovo sistema di tipo elettrico da 24 kW. Sette carrozze ricevettero l'impianto audio per la radiodiffusione, e altre 58 vennero predisposte per una installazione successiva.\nDue carrozze ricevettero un equipaggiamento differenziato, con riscaldamento interamente elettrico a tre tensioni da 30 kW, raddoppio delle batterie e del quadro REC nel sottocassa e finestrini apribili con movimento a ghigliottina azionato da manovella, di produzione Klein. Queste carrozze avrebbero dovuto essere destinate al servizio internazionale. Queste carrozze sarebbero in seguito state riconvertite, omologandole alle rimanenti del gruppo.\nIl primo gruppo venne consegnato in tempi strettissimi, con i primi esemplari che furono messi in servizio nello stesso 1955 e le rimanenti carrozze furono consegnate entro il 1957.\nTutto il gruppo ricevette la colorazione castano-isabella, e vennero destinate con la disposizione di servizio del 15 giugno 1956 ad essere usate sui treni pi\u00f9 prestigiosi: tra Milano e Genova, tra Roma e Siracusa, tra Roma e Lecce e sui treni che collegavano Milano e Torino con la Sicilia.\nLe carrozze di seconda classe.\nGi\u00e0 nel 1956 venne commissionato un progetto di riconversione anche per le seconde classi, con l'iniziale costruzione di un prototipo che entr\u00f2 in servizio l'anno successivo.\nIl progetto delle carrozze di classe inferiore aveva molte similitudini con quello delle carrozze di prima classe, ma il numero di finestrini venne aumentato a 10, con passo da 1,5 m l'uno, secondo la disposizione originaria del gruppo. Le casse degli impianti non vennero spostate sullo stesso lato, al contrario di quelle di prima classe.\nL'interno venne riorganizzato, senza scompartimenti ma suddiviso in tre saloni (da 3, 4 e 3 moduli rispettivamente), suddivisi dalle ritirate, lasciate in posizione originaria. Il corridoio era centrale, ma in corrispondenza delle ritirate diventava paracentrale. Poich\u00e9 i finestrini non erano apribili, e data la suddivisione interna, la carrozza dovette essere dotata di tre bocche di aerazione, disposte sull'imperiale.\nIl riscaldamento anche in questo caso affiancava un impianto vapore con uno da 24 kW elettrico.\nUna caratteristica innovativa era la bagagliera, disposta sopra i finestrini in senso longitudinale per tutta la lunghezza della carrozza.\nLe prove della carrozza prototipo spinsero ad alcune modifiche sostanziali: la sostituzione delle ritirate con altre pi\u00f9 piccole e con una coppia di piccoli vani dotati di solo lavabo permise di riportare il corridoio interamente in posizione centrale e di recuperare sei posti a sedere. I finestrini prototipo fissi da 700 mm vennero sostituiti da nuovi finestrini apribili di tipo Klein da 980 mm. Il riscaldamento a vapore originariamente previsto venne soppresso, e quello elettrico venne depotenziato a 22 kW.\nNel 1958 venne effettuato un ordine con queste modifiche, che avrebbe dovuto interessare cinquanta carrozze della vecchia serie 30000: solo quindici di queste vennero completate, ed entrarono in servizio solo a partire dal 1961. Al contrario del gruppo di prima classe, queste carrozze vennero gi\u00e0 rinnovate in livrea solo castano.\nI carrelli ABB /Mr vennero in seguito sostituiti dai 27B.\nL'intero gruppo ristrutturato risulta demolito.\nLe carrozze ristoro.\nLa terza fase della ristrutturazione inizi\u00f2 nel 1958, con la riconversione di due veicoli in carrozze ristoro miste, con tre scompartimenti di prima classe e un salone bar/ristorante.\nLa prima delle due carrozze, di derivazione serie 20000, venne rimarcata ARz601, mentre la seconda, ex serie 50000, divenne la ARz502. Quest'ultima differiva per via di una misura fuori standard degli scompartimenti di prima classe, aumentati a 2070 mm, cosa che comport\u00f2 una riduzione del numero di sgabelli del bar da 14 a 12.\nQueste carrozze riprendevano le soluzioni applicate alla cassa dei due gruppi precedenti, con la rimozione dei finestrini a bifora unificati in un solo finestrino tipo Klein, il rialzo dell'imperiale e le modifiche all'aerodinamica, con l'aggiunta di quattro bocche di aerazione, di cui due riservate per la cucina. Il riscaldamento era a vapore ed elettrico (15 kW).\nLo scomparto bar venne attrezzato con ripiani longitudinali, su cui si affacciavano gli sgabelli. La cucina era a carbone, e la carrozza era dotata di radiodiffusione acustica.\nQueste carrozze furono le prime a ricevere la nuova livrea \"verde magnolia - grigio nebbia\", sino ad allora riservata agli elettrotreni rapidi e da poco portata anche sulle nuove motrici elettriche. La scelta era dovuta al fatto che queste carrozze erano destinate principalmente al servizio su treni charter e speciali. Ottennero inizialmente uno scarso utilizzo, tanto che furono in seguito trasferite su treni di servizio regolare, modificando la dizione \"carrozza ristorante\" sulla livrea in \"carrozza ristoro\".\nDopo una sostituzione dei carrelli con in nuovi \"24Au\", nel 1973 furono nuovamente cambiate di destinazione, andando in forza al servizio internazionale venendo modificate in \"carrozza buffet\", con la conversione degli scompartimenti di prima classe in dispensa e magazzino. Furono destinate primariamente alla tratta tra Roma e Monaco sull'Alpen Express.\nLa n. 602 venne accantonata a partire dalla fine degli anni settanta e demolita nel 1980, mentre la 601 rest\u00f2 in servizio per un altro decennio, fino ad essere accantonata e demolita dopo alcuni anni."}
{"id": "2977377", "revid": "441427", "url": "https://it.wikipedia.org/wiki?curid=2977377", "title": "Shizuru Hayashia", "text": ""}
{"id": "2977384", "revid": "1697595", "url": "https://it.wikipedia.org/wiki?curid=2977384", "title": "Fold", "text": "Fold, anche conosciuta come reduce, accumulate, compress o inject, nella programmazione funzionale \u00e8 una funzione che itera una funzione arbitraria su una struttura dati in un certo ordine e costruisce un valore di ritorno.\nTipicamente una fold, dialoga con due cose: una funzione combinante e una lista di elementi di una struttura dati.\nLa fold poi procede a combinare elementi della struttura dati usando la funzione in modo sistematico.\nLe due principali tipologie di fold sono foldr e foldl, dove 'r' ed 'l' stanno, rispettivamente, per 'right' e 'left'.\nDefinizione.\nHaskell.\nIn Haskell \u00e8 cos\u00ec definita:\ncodice_1\ncodice_2\ncodice_3\ndove f \u00e8 una funzione binaria di tipo (a -&gt; b -&gt; b), mentre invece foldl \u00e8 definita come\ncodice_4\ncodice_5\ncodice_6\nCAML.\nIn CAML, foldr \u00e8 definibile come:\ncodice_7\ncodice_8\ncodice_9\ncodice_10\ncodice_11\nUn esempio, sempre in CAML, di utilizzo della funzione foldr \u00e8 il seguente:\nSi vuole suddividere una lista in due liste, una contenente tutti gli elementi maggiori di un certo n, l'altra contenente gli elementi minori o uguali a n.\ncodice_12\ncodice_13\ncodice_14\ncodice_15\nSegue l'output sulla lista codice_16\ncodice_17\ncodice_18"}
{"id": "2977388", "revid": "380453", "url": "https://it.wikipedia.org/wiki?curid=2977388", "title": "Volejbol'nyj klub Lipeck", "text": "Il Volejbol'nyj Klub Indezit fu una societ\u00e0 pallavolistica femminile russa, con sede a Lipeck.\nStoria.\nIl Volejbol'nyj Klub Indezit viene fondato nel 1994. Il club viene promosso in Superliga nel 1998. Nella stagione 2009-10 il club retrocede in Vys\u0161aja Liga A. Promosso nuovamente nella massima serie nel 2013, il club inizia il campionato 2013-14, ma dopo due giornate si ritira dalla competizione, cessando le proprie attivit\u00e0.\nRosa 2013-2014.\nL'ultima rosa con cui il Volejbol'nyj Klub Indezit ha preso parte alla Superliga."}
{"id": "2977392", "revid": "1573940", "url": "https://it.wikipedia.org/wiki?curid=2977392", "title": "Elanus axillaris", "text": "Il nibbio bianco australiano (Elanus axillaris ) \u00e8 una specie di uccello della famiglia degli Accipitridi. \u00c8 un piccolo rapace che misura 35\u201338\u00a0cm di lunghezza con un'apertura alare di 80\u201395\u00a0cm. L'uccello \u00e8 grazioso, prevalentemente grigio chiaro e bianco, con spalle nere e occhi rossi. Il grido di chiamata \u00e8 un fischio chiaro, che l'uccello produce in volo o in planata.\nIl nibbio bianco australiano forma coppie monogame, che si riproducono tra agosto e gennaio. Gli uccelli si impegnano in parate nuziali aeree che implicano alti voli e uno scambio aereo di nutrimento rituale. La femmina depone tre o quattro uova che cova per circa trenta giorni. Il piumaggio dei giovani \u00e8 completo entro cinque settimane dalla schiusa e i pulcini possono cacciare i topi gi\u00e0 nella stessa settimana in cui abbandonano il nido. I giovani si disperdono a grande distanza dal territorio familiare.\nCome tutti gli Elanini, il nibbio bianco australiano \u00e8 un predatore specializzato in roditori, che caccia da solo o in coppia planando nell'aria al di sopra dei terreni aperti. Sebbene questo nibbio viva in tutti gli habitat aperti dell'Australia, \u00e8 pi\u00f9 comune nel sud-est e nel sud-ovest del continente. Predilige le praterie aperte con alberi sparsi e spesso viene visto a caccia lungo le strade. La specie \u00e8 considerata come a \u00abrischio minimo\u00bb dall'Unione internazionale per la conservazione della natura.\nDescrizione.\nPiumaggio e dimensioni.\nIl nibbio bianco australiano misura 35-38 centimetri di lunghezza per un'apertura alare di 80-95 centimetri e un peso medio di 291 grammi. Gli adulti sono di un grigio molto chiaro con la testa e il ventre bianchi. Il margine anteriore della parte interna dell'ala \u00e8 nero e d\u00e0 l'impressione che l'uccello abbia le spalle nere. Gli occhi sono rossi, con una \u00abvirgola\u00bb nera che si estende dietro gli occhi. La coda \u00e8 quadrata, il corpo affusolato e aerodinamico. Il becco \u00e8 nero, corto e ricurvo. Le narici e la cera sono giallo brillante. Anche le zampe e le dita sono gialle, i piedi sono anisodattili. I sessi sono simili, essendo le femmine soltanto poco pi\u00f9 grandi dei maschi, anche se possono essere fino al 15% pi\u00f9 pesanti.\nI giovani hanno piumaggio generale simile a quello degli adulti, ma la testa e la parte superiore del petto presentano una tinta marrone-rossastra, e il dorso e le ali sono chiazzate di camoscio o di marrone, con penne dalle punte bianche. Gli occhi dei giovani uccelli sono marroni.\nSpecie simili.\nIl nibbio bianco australiano \u00e8 molto simile ai suoi parenti prossimi. Il nibbio codabianca (\"E. leucurus\") popola il continente americano, e il nibbio bianco (\"E. caeruleus\") l'Europa e l'Africa. Un rischio di confusione esiste con il nibbio aliscritte (\"E. scriptus\") che vive in Australia, ma il nibbio bianco australiano ha una macchia nera sopra e dietro l'occhio che lo distingue da questo uccello. Presenta inoltre vertice bianco, diversamente da quello grigio del nibbio aliscritte, e il sottoala \u00e8 interamente bianco in volo, a eccezione delle spalle nere sulle spalle e delle estremit\u00e0 delle ali scure.\nEcologia e comportamento.\nVocalizzazioni e locomozione.\nIl nibbio bianco australiano \u00e8 generalmente silenzioso, tranne che durante la stagione riproduttiva quando i suoi richiami, bench\u00e9 deboli, possono essere insistenti. Emette principalmente un fischio chiaro \u00abchee, chee, chee\u00bb, in volo o in planata, nonch\u00e9 un rauco \u00abskree-ah\u00bb quando \u00e8 appollaiato. Il grido di chiamata pu\u00f2 essere confuso con quello del gabbiano australiano (\"Chroicocephalus novaehollandiae\"). Il grido di contatto in seno alla coppia \u00e8 un fischio acuto, mentre le femmine comunicano con i giovani gi\u00e0 cresciuti con dei richiami raschianti duri, e con i pi\u00f9 piccoli con un gracidio grave e dolce. Una certa variet\u00e0 di richiami differenti \u00e8 stata registrata negli uccelli in cattivit\u00e0, tra i quali delle vocalizzazioni dure e armoniche, parlottii e fischi. I richiami acuti venivano emessi da uccelli spaventati o agitati, i fischi in contesti diversi, talvolta monotonamente, e i parlottii di breve durata venivano prodotti quando l'uccello vedeva un uomo vicino alla gabbia.\nIl nibbio bianco australiano sale e scende a spirale in aria come farebbe un gheppio. Sale con le ali curvate a \u00abV\u00bb, le primarie leggermente divaricate e la coda ampiamente spiegata. Il volo \u00e8 costituito da leggeri battiti regolari, intervallati da lunghe planate. Pi\u00f9 frequentemente, l'uccello resta in volo stazionario con le ali e la coda piegate verso il basso.\nComportamento sociale.\nIl nibbio bianco australiano caccia abitualmente da solo o in coppia ma, laddove il cibo \u00e8 abbondante, gli uccelli si radunano in piccoli gruppi familiari che possono essere piuttosto gregari, con un massimo di 70 uccelli segnalati che si nutrivano insieme durante una proliferazione di topi. Gli uccelli si radunano in dormitori collettivi, come le altre specie del genere \"Elanus\". Questi rapaci sono territoriali quando il cibo non \u00e8 abbondante. All'atterraggio, l'uccello alza e abbassa la coda in maniera persistente, forse per rimarcare il suo dominio sul territorio. I nibbi bianchi australiani possono impegnarsi in scontri aerei ai confini del loro territorio, con i due avversari che si stringono reciprocamente le zampe.\nAlimentazione.\nI nibbi bianchi australiani si nutrono quasi esclusivamente di topi, e sono divenuti predatori specializzati del topo domestico (\"Mus musculus\"), spesso seguendo le proliferazioni nelle zone rurali. Catturano inoltre quando ne hanno la possibilit\u00e0 altri animali di medie dimensioni, come cavallette, ratti, piccoli rettili, uccelli, e anche (molto raramente) conigli. Topi e altri mammiferi di dimensioni simili costituiscono pi\u00f9 del 90% della loro dieta. La loro influenza sulle popolazioni di topi \u00e8 probabilmente significativa: ogni adulto uccide due o tre topi al giorno se ne ha la possibilit\u00e0, o un migliaio di topi all'anno. \u00c8 stato osservato un maschio riportare in un'ora non meno di 14 topi al nido, dove l'attendevano i suoi piccoli. In un altro studio, una femmina riport\u00f2 al nido un coniglio a tre quarti delle sue dimensioni adulte, una preda molto pesante per un uccello di quella taglia.\nCome gli altri Elanini, il nibbio bianco australiano caccia focalizzando l'attenzione su un appezzamento di prateria per cercare i piccoli animali che costituiscono il suo pasto. Pu\u00f2 sorvegliare la zona da un posatoio, ma il pi\u00f9 delle volte cerca la preda planando in aria. Durante la caccia, plana con il corpo sospeso quasi in verticale e la testa china per osservare il terreno; diversamente dal gheppio australiano (\"Falco cenchroides\"), il nibbio bianco australiano non effettua alcun movimento laterale, nemmeno con vento forte. Lo studio di una coppia riproduttiva ha dimostrato che il maschio trascorre l'82% del tempo di ricerca in aria. In generale, il nibbio rimane in volo stazionario 10-12 metri al di sopra di un determinato luogo, scrutando con attenzione, a volte per pochi secondi ma spesso per un minuto o pi\u00f9, per poi scivolare rapidamente verso un nuovo punto di osservazione e fermarsi di nuovo. Quando osserva da un posatoio, predilige gli alberi morti. Come gli altri nibbi del genere \"Elanus\", il nibbio bianco australiano afferra i rami verticali con una zampa su ogni lato, il che gli permette di mantenersi in posizione stabile su rami relativamente sottili. Poich\u00e9 il volo stazionario sia il metodo di caccia pi\u00f9 comune, i nibbi possono impiegare fino a un'ora a cercare il cibo da un posatoio.\nQuando un topo o un'altra preda viene individuata, il nibbio scende silenziosamente verso il basso, con le zampe in avanti e le ali sollevate, talvolta in una singola discesa al suolo, pi\u00f9 spesso in due o pi\u00f9 tappe, con pause pianificate ad altezze intermedie. Afferra la preda con gli artigli e quasi tre quarti dei suoi attacchi sono coronati dal successo. Le prede possono essere consumate in volo o trasportate su un posatoio. Gli uccelli utilizzano sempre lo stesso posatoio per mangiare, sotto il quale si accumulano le borre. Il nibbio bianco australiano \u00e8 un uccello diurno, che preferisce cacciare durante il giorno, soprattutto nelle prime ore del mattino e a met\u00e0 pomeriggio, e talvolta caccia in coppia. La caccia, al di fuori della stagione riproduttiva e dei periodi in cui le prede sono abbondanti, mostra dei picchi di attivit\u00e0 crepuscolari, che corrispondono forse all'attivit\u00e0 dei topi.\nRiproduzione.\nDurante le parate nuziali, i due partner volano alti nell'aria e descrivono dei cerchi; il maschio pu\u00f2 volare lentamente con le ali esageratamente rigide, comportamento comunemente conosciuto con il nome di \u00abvolo a farfalla\u00bb. Il maschio in parata scende dalla femmina, e d\u00e0 lei da mangiare in pieno volo. La femmina afferra il cibo dagli artigli del maschio con i suoi mentre vola sul dorso. Esso pu\u00f2 allora serrare gli artigli e lasciarsi cadere per poi riaprirli proprio prima di posarsi al suolo. Ogni fase della parata nuziale \u00e8 accompagnata da grida di richiami costanti.\nI nibbi bianchi australiani formano coppie monogame. La stagione riproduttiva in genere va da agosto a gennaio, ma \u00e8 sensibile alle popolazioni di topi, e alcune coppie si riproducono due volte durante stagioni favorevoli. Entrambi i genitori costruiscono il nido, che \u00e8 costituito da una grande coppa profonda costituita da rametti disordinati e generalmente situata tra il fogliame, vicino alla cima degli alberi. La sua costruzione richiede circa due settimane. Il nido viene costruito con ramoscelli sottili e misura 28\u201338\u00a0cm alla sua costruzione, ingrandendosi sempre pi\u00f9 fino a circa 78\u00a0cm di diametro e 58\u00a0cm di profondit\u00e0 man mano che viene riutilizzato. Il fondo del nido \u00e8 foderato con foglie verdi e peli soffici, talvolta con erba o sterco di vacca. \u00c8 generalmente situato nella chioma di un albero isolato o esposto in aperta campagna, a 5\u201320 m o pi\u00f9 di altezza dal suolo. Questi nibbi possono anche utilizzare vecchi nidi di gazze australiane (\"Gymnorhina tibicen\"), cornacchie o corvi.\nLe femmine si prendono maggiormente cura delle uova e dei pulcini, ma anche i maschi prendono parte in misura minore all'incubazione e all'allevamento dei piccoli. La covata comprende tre o quattro uova bianche opache di forma ovale e conica di 42 \u00d7 31\u00a0mm e picchiettate di rosso-marrone, soprattutto attorno all'estremit\u00e0 maggiore dell'uovo. La femmina cova le uova per 30 giorni. I pulcini sono nidicoli, ma alla schiusa possiedono gi\u00e0 uno strato di piumino che li ricopre. La femmina cova i pulcini costantemente, di giorno come di notte, durante le prime due settimane. Essa non caccia pi\u00f9 durante le prime tre settimane dopo la schiusa, ma chiama il maschio dal nido, che risponde generalmente portandole del cibo. La femmina nutre i pulcini con i topi portati al nido dal partner, sminuzzandoli in piccoli pezzi per la prima o le prime due settimane, prima che i pulcini divengano capaci di inghiottire un topo intero. I piccoli restano nel nido circa 36 giorni, e rimangono con i genitori dopo il loro primo volo per almeno altri 36 giorni; questi ultimi continuano ad alimentarli a turno per 22 giorni almeno. Delle penne nere iniziano ad apparire lungo le ali dei pulcini quando hanno una quindicina di giorni, ed essi sono completamente pronti per volare all'et\u00e0 di cinque settimane. Nella settimana che segue all'uscita dal nido, i giovani uccelli sono gi\u00e0 in grado di cacciare i topi da soli. I giovani si disperdono su vaste aree, e possono colonizzare territori distanti 1000\u00a0km dal loro luogo di nascita.\nDistribuzione e habitat.\nMalgrado l'uccello venga segnalato in tutta l'Australia, vive soprattutto nelle regioni coltivate del sud-est e del sud-ovest del paese e nel sud-est del Queensland. \u00c8 raro nelle regioni desertiche e solo qualche individuo erratico si spinge nel nord della Tasmania o nelle isole dello stretto di Torres e dello stretto di Bass. Sul territorio australiano, \u00e8 da comune a raro a seconda della localit\u00e0, e si rinviene in tutte le zone toccate dalle precipitazioni o dalle inondazioni. Nel sud-ovest del continente, \u00e8 attualmente uno dei rapaci pi\u00f9 comuni nel Wheatbelt.\nIl nibbio bianco australiano \u00e8 sedentario o si sposta per seguire le risorse alimentari. La pi\u00f9 grande distanza percorsa da un nibbio bianco australiano conosciuta attraverso cattura-marcatura-ricattura \u00e8 quella riscontrata in un uccello spostatosi dall'Australia Meridionale all'est del Nuovo Galles del Sud, su una distanza di 1000\u00a0km. Il numero di esemplari fluttua nel corso di siccit\u00e0 e inondazioni, e pu\u00f2 aumentare in modo significativo in caso di un improvviso aumento delle popolazioni di topi.\nVive talvolta nella foresta ma preferisce di gran lunga le praterie. Predilige gli spazi aperti con gruppi sparsi di alberi o i corsi d'acqua bordati da alberi che si snodano attraverso la campagna. Nelle zone urbane, vive nelle periferie delle citt\u00e0 sui terreni incolti o sui campi falciati irregolarmente. Caccia anche sulle dune costiere, nelle paludi aride e sui terreni agricoli. Il nibbio bianco australiano viene anche spesso visto cacciare sulle banchine erbose delle strade.\nTassonomia e sistematica.\nIl nibbio bianco australiano venne descritto nel 1801 dall'ornitologo britannico John Latham sotto il protonimo di \"Falco axillaris\". La denominazione specifica di \"Elanus axillaris\" deriva dal termine latino \"axilla\" (\u00abascella\u00bb) e si deve alle \u00abspalle\u00bb nere dell'uccello; non viene distinta alcuna sottospecie. Il genere \"Elanus\" al quale la specie appartiene venne creato dallo zoologo francese Jules-C\u00e9sar Savigny nel 1809 e le quattro specie che lo compongono hanno piumaggio e dimensioni simili. Nel 1851 lo zoologo britannico Edward Blyth descrisse gli Elanini, una sottofamiglia degli Accipitridi che raggruppa i \u00abnibbi dagli artigli lisci\u00bb (\"smooth-clawed kites\" in inglese). Questi uccelli vengono tuttavia talvolta posti semplicemente tra gli Accipitrini, sottofamiglia pi\u00f9 grande descritta dall'ornitologo francese Louis Jean Pierre Vieillot nel 1816. Secondo una proposta tassonomica basata sulle analisi del DNA i nibbi del genere \"Elanus\" andrebbero separati come una famiglia distinta (quella degli Elanidi); uno studio del 2004 sulle sequenze del DNA del citocromo \"b\" mostra che questi uccelli si sono separati dagli altri Accipitridi prima dei falchi pescatori (\"Pandion\" sp.), che appartengono a una famiglia a s\u00e9 stante.\nConservazione.\nL'occupazione europea dell'Australia ha, nel complesso, beneficiato questo nibbio; il dissodamento e l'irrigazione per l'agricoltura, la raccolta e lo stoccaggio dei cereali hanno offerto delle condizioni propizie per popolazioni molto pi\u00f9 grandi di topi. Secondo il ricercatore Stephen Debus, specialista di rapaci, questa specie non ha sofferto di assottigliamento del guscio durante il periodo di utilizzo del DDT in Australia, ma \u00e8 possibile che un avvelenamento secondario possa essere causato dai rodenticidi utilizzati durante le proliferazioni di topi o dai pesticidi utilizzati durante le invasioni di cavallette. Le popolazioni di nibbio bianco australiano che vivono nelle zone a forte densit\u00e0 di ovini e conigli potrebbero essere in riduzione, dal momento che questi animali compattano il suolo, riducendo cos\u00ec l'habitat disponibile per i topi.\nIl nibbio bianco australiano possiede un vasto areale, di quasi 7.650.000\u00a0km\u00b2, e una popolazione in aumento di oltre 100.000 esemplari; per questi motivi, la specie \u00e8 considerata a \u00abrischio minimo\u00bb dall'Unione internazionale per la conservazione della natura."}
{"id": "2977393", "revid": "682976", "url": "https://it.wikipedia.org/wiki?curid=2977393", "title": "Macareo", "text": ""}
{"id": "2977399", "revid": "32493610", "url": "https://it.wikipedia.org/wiki?curid=2977399", "title": "Uva zibibbo", "text": ""}
{"id": "2977405", "revid": "1922947", "url": "https://it.wikipedia.org/wiki?curid=2977405", "title": "Produzione additiva", "text": " \nLa produzione additiva o manifattura additiva o processo additivo o produzione a strati (in inglese: \"Additive Manufacturing\", o AM) \u00e8 un processo industriale impiegato per fabbricare oggetti partendo da modelli 3D computerizzati, aggiungendo uno strato sopra l'altro, in opposizione alle metodologie tradizionali di produzione sottrattiva (fresatrici o torni), che partono da un blocco di materiale dal quale vengono rimossi meccanicamente trucioli. \nAlcuni esempi di tecnologie additive sono la stereolitografia, la modellazione a deposizione fusa o la sinterizzazione laser.\nCon il termine produzione additiva ci si riferisce non solo alla specifica tecnologia di fabbricazione (Stampa 3D), ma per estensione a tutte le implicazioni aziendali legate a questo tipo di manifattura che ricadono su aspetti economici, finanziari, logistici, strategici."}
{"id": "2977407", "revid": "775372", "url": "https://it.wikipedia.org/wiki?curid=2977407", "title": "Operazione Friction", "text": "L'operazione Friction \u00e8 stata un'operazione militare con la quale il Canada contribu\u00ec alle operazioni Desert Storm e Desert Shield inviando 4 500 uomini in Iraq tra l'agosto 1990 e il febbraio 1991 con un picco di 2700 uomini nel gennaio 1991.\nDurante la guerra nessun militare canadese per\u00ec ma molti finita la guerra soffrirono della sindrome della guerra del Golfo.\nPrima della guerra.\nPrecedentemente lo scoppio della guerra la marina canadese occup\u00f2 due cacciatorpediniere, la HMCS \"Terra Nova\" e la HMCS \"Athabaskan\", nel blocco navale ai danni dell'Iraq assieme alla marina americana. Ad esse si un\u00ec successivamente la nave ausiliaria HMCS \"Protecteur\" che ebbe il compito di consegnare rifornimenti e di supporto medico alle truppe distaccate sul Golfo Persico\nDurante la guerra.\nDopo l'autorizzazione dell'Onu ad impiegare forze militari per mettere fine all'occupazione del Kuwait, l'aviazione canadese invi\u00f2 in Qatar due squadroni di CF-18 Hornet (simili agli F/A-18 Hornet americani), per un totale complessivo di 24 velivoli, e costru\u00ec un ospedale militare sempre in Qatar per far fronte alle eventuali vittime dei combattimenti.\nLe operazioni offensive canadesi durante il conflitto furono le prime dopo la guerra di Korea.\nComponenti delle forze impiegate.\nQuartier generale.\nIl quartier generale canadese fu insediato il 6 novembre 1990 e fu guidato dal Commodore (Contrammiraglio) Kenneth J. Summers.\nOperazioni navali.\nQuando le ostilit\u00e0 iniziarono, il 16 gennaio 1991, il Captain (Capitano di vascello) Duncan Miller divenne comandante delle operazioni logistiche internazionali nel Golfo Persico. La HMCS \"Terra Nova\" e la HMCS \"Athabaskan\" vennero impiegate per scortare le navi ospedali americane USHS \"Comfort\" and USHS \"Mercy\". La HMCS \"Protecteur\" riforn\u00ec molte navi in tutto il golfo.\nOperazioni aeree.\nLe forze aeree canadesi fornirono supporto alle forze aeree e terrestri della Coalizione pattugliando la zona nord e centrale del Golfo Persico e proteggendo le basi a terra e le forze navali dagli attacchi aerei iracheni. Successivamente i canadesi scortarono i bombardieri su obiettivi strategici e loro stessi (gli CF-18 Hornet) effettuarono 56 bombardamenti contro le truppe irachene.\nI canadesi impiegarono anche molti aerei da trasporto:\nL'ospedale da campo.\nUn solo ospedale da campo venne inviato dai canadesi. Venne stanziato in Arabia Saudita vicino alla 1\u00aa Divisione corazzata britannica. Entr\u00f2 in servizio il 25 febbraio 1991 fino al 4 marzo dello stesso anno."}
{"id": "2977408", "revid": "32493673", "url": "https://it.wikipedia.org/wiki?curid=2977408", "title": "Processo additivo", "text": ""}
{"id": "2977409", "revid": "32493682", "url": "https://it.wikipedia.org/wiki?curid=2977409", "title": "Produzione a strati", "text": ""}
{"id": "2977416", "revid": "1573940", "url": "https://it.wikipedia.org/wiki?curid=2977416", "title": "Oshibori", "text": "L' \u00e8 un asciugamano umido che viene offerto ai clienti di ristoranti e locali giapponesi e cinesi. Viene usato per pulirsi le mani prima di mangiare o durante il pasto senza alzarsi da tavola.\nOrigine del termine.\nLa parola \"oshibori\" deriva dalla parola giapponese , che significa \"strizzare\", a cui viene aggiunto il prefisso onorifico . Nella scrittura giapponese il termine \"oshibori\" \u00e8 normalmente scritto in hiragana , ma \u00e8 diffusa anche la scrittura in kanji .\nGli \"oshibori\" sono conosciuti anche come \"otefuki\", dal giapponese e .\nUtilizzo.\nUn tipico \"oshibori\", fatto di tessuto, viene inumidito con acqua e strizzato. Viene lasciato sui tavoli ed offerto ai clienti di ristoranti e locali giapponesi sia in patria che, spesso, all'estero. Viene usato per pulirsi le mani prima di mangiare o durante il pasto senza alzarsi da tavola. In estate vengono usati freddi, in inverno caldi.\nSpesso viene inserito arrotolato dentro le scatole da asporto con il pranzo, i \"bent\u014d\".\nAlcuni locali usano invece asciugamani fatti di carta o comunque usa e getta, che contengono agenti sterilizzanti come alcool. Questi, come quelli di tessuto, vengono venduti in sacchetti di plastica in minimarket.\nParticolarit\u00e0.\nMolti locali usano \"oshibori\" in grandi quantit\u00e0, ma spesso non li preparano in loco, ma utilizzano un servizio di noleggio con lavanderia, che li arrotola nella tipica forma cilindrica e li consegna gi\u00e0 umidi in sacchettini di plastica.\nCerti locali utilizzano un dispensatore di \"oshibori\", con asciugamani che vengono individualmente bagnati, arrotolati e profumati."}
{"id": "2977427", "revid": "173316", "url": "https://it.wikipedia.org/wiki?curid=2977427", "title": "Codice G", "text": "Il Codice G (dall'inglese \"G-code\") o codice preparatorio o funzione sono funzioni nel linguaggio di programmazione del controllo numerico. Viene impiegato nella definizione del percorso macchina su macchine a controllo numerico, tra cui anche le macchine da stampa 3D.\nI codici G sono dei codici che posizionano il dispositivo ed eseguono il lavoro, in opposizione al \"codice M\", che gestisce la macchina; T sta per il codice in relazione allo strumento (Tool).\nS e F corrispondono a tool-Speed (velocit\u00e0) e tool-Feed (risposta-ritorno), e infine il codice D per compensazione."}
{"id": "2977428", "revid": "32494022", "url": "https://it.wikipedia.org/wiki?curid=2977428", "title": "G-code", "text": ""}
{"id": "2977435", "revid": "619191", "url": "https://it.wikipedia.org/wiki?curid=2977435", "title": "Hayate X Blade", "text": ", pronunciato \"Hayate Cross Blade\", \u00e8 un manga creato da Shizuru Hayashiya. Dal 2003 al 2008 \u00e8 stato serializzato in Giappone sulla rivista \"Dengeki Daioh\" di ASCII Media Works, per poi passare a \"Ultra Jump\" di Sh\u016beisha. La pubblicazione \u00e8 terminata nel luglio 2013 e i capitoli sono stati raccolti in 18 volumi \"tank\u014dbon\". Nel settembre 2013 \u00e8 iniziata la pubblicazione su \"Ultra Jump\" di un sequel intitolato .\nTrama.\nLa storia \u00e8 ambientata all'accademia Tenchi, istituto femminile che comprende una scuola media e una superiore, in cui parallelamente ai corsi didattici vige un sistema denominato \"hoshitori\" (duelli per le stelle), in cui le studentesse che posseggono la qualifica di spadaccine si scontrano a coppie e ad ogni vittoria conseguono un punteggio (stelle) utile a salire di graduatoria e ricevere premi in denaro.\nNagi Kurogane \u00e8 una studentessa appena iscrittasi al primo anno delle medie, ma a causa di un infortunio non pu\u00f2 recarsi a scuola, cosicch\u00e9 viene inviata al suo posto sua sorella gemella Hayate, con il compito di spacciarsi appunto per Nagi. Hayate all'inizio non \u00e8 per nulla intenzionata a prendere parte agli hoshitori ma, dopo che di ritorno dal suo primo giorno di scuola scopre che l'orfanotrofio in cui lei e sua sorella sono state allevate da piccole ha contratto un debito di otto milioni di yen, si accolla ingenuamente il debito e si trova costretta a tentare di guadagnare i soldi necessari al riscatto prendendo parte ai duelli per le stelle. Ci\u00f2 che le manca per poter partecipare \u00e8 per\u00f2 una partner, che Hayate vede in Ayana, una forte spadaccina di due anni pi\u00f9 grande che per varie vicissitudini \u00e8 rimasta senza partner. Ayana all'inizio rifiuta categoricamente le insistenti richieste di Hayate, ma le buone ragioni di quest'ultima e la necessit\u00e0 di doversi chiarire con la sua ex partner con cui \u00e8 rimasta in pessimi rapporti la convincono a fare coppia con Hayate e tornare a prendere parte attivamente ai duelli per le stelle.\nTerminologia.\nDuelli per le stelle.\nFasi di combattimento.\nIl periodo in cui si tengono i combattimenti nell'Accademia Tenchi sono detti . Questi possono tenersi in qualsiasi momento della giornata, quindi durante le lezioni, i festival scolastici.\nShizuku Miyamoto, su ordine del presidente del consiglio studentesco e all'insaputa di ogni altro studente, suona la campana che segna l'inizio dei duelli. In questo istante, le spadaccine vengono esentate da ogni altra attivit\u00e0 in cui erano occupate e si recano nell'area assegnata alla loro categoria di appartenenza per affrontare le altre coppie.\nI successivi rintocchi della campana avvengono a distanza di tre minuti l'uno dall'altro, fino allo scadere dei quindici minuti. Durante questo lasso di tempo, una coppia pu\u00f2 sfidare quante pi\u00f9 coppie preferisce, anche contemporaneamente. Ai combattimenti assistono dei giudici imparziali, che hanno il compito di convalidare o invalidare gli attacchi sferrati con successo a ciascuna delle stelle.\nAllo scadere dei quindici minuti vengono assegnati i nuovi punteggi alle varie coppie. Al superamento delle soglie previste per la categoria di appartenenza, viene rideterminata anche la categoria di appartenenza di una coppia.\nClassi.\nLe spadaccine sono raggruppate per classi in base ai punti (stelle) conquistati durante i duelli. Una spadaccina parte da un punteggio iniziale di venti stelle. Quando una spadaccina perde tutte le proprie stelle le viene revocata la qualifica di spadaccina. Persa la qualifica, \u00e8 possibile riottenerla tramite richiesta scritta, ma in quel caso non si otterranno pi\u00f9 premi in denaro per ogni vittoria conseguita.\nSegue l'elenco dei gradi dal pi\u00f9 basso al pi\u00f9 alto:\nCompagne di spada.\nDue studentesse con qualifica di spadaccina che formano una coppia per poter ambire insieme alle stelle sono dette . Durante il combattimento, ciascun membro della coppia ha un ruolo preciso. Cielo ha il compito di conquistare la stella del cielo della coppia avversaria e porre cos\u00ec fine al duello, ma i suoi attacchi alla stella della terra avversaria non hanno valore ai fini del combattimento. Si riconosce dalla stella che porta sulla spalla sinistra. Terra ha il compito di proteggere la stella della propria compagna. Pu\u00f2 eliminare, colpendola con la spada, la stella della terra della coppia avversaria, ma i suoi attacchi alla stella del cielo avversaria non hanno valore ai fini del combattimento. La caduta di una stella della terra non pone fine al duello, ma non le \u00e8 pi\u00f9 permesso intervenire nel combattimento e in special modo entrare in contatto con la propria partner, pena la squalifica. Si riconosce dal fatto che porta la propria stella sul fianco, nascosta sotto l'uniforme.\nLupo solitario.\nSi definisce lupo solitario una studentessa con qualifica di spadaccina priva di compagna di spada. Durante i duelli per le stelle assumono il ruolo di stella del Cielo e possono venir prese di mira da coppie in cerca di punti facili; possono quindi perdere punti e scendere di graduatoria, ma anche sconfiggendo stelle del Cielo avversarie non guadagnano alcun punto. Sono riconoscibili dall'anello nero appeso al manico della propria spada.\nMedia.\nManga.\nIl manga di \"Hayate X Blade\" \u00e8 stato serializzato in Giappone da novembre 2003 a maggio 2008 sulla rivista \"Dengeki Daioh\" dell'editore ASCII Media Works e raccolto in otto \"tank\u014dbon\". Nell'agosto 2008 la serializzazione \u00e8 stata trasferita su \"Ultra Jump\" della Sh\u016beisha, che, oltre a proseguire la serializzazione dal punto in cui la serie si \u00e8 interrotta, ha ristampato i primi otto volumi. La serializzazione \u00e8 infine terminata nel luglio 2013 e la serie \u00e8 stata raccolta in 18 volumi. Il manga \u00e8 edito anche negli Stati Uniti da Seven Seas.\nDrama CD.\nTre drama cd sono stati pubblicati dal 2006 al 2008 da Frontier Works in collaborazione con Geneon. Il primo tratta i fatti riportati nel primo volume del manga, il secondo contiene tracce basate sulla prima met\u00e0 del sesto volume del manga e tracce dal contenuto inedito, mentre il terzo raccoglie tracce dal contenuto inedito. Un quarto drama cd \u00e8 stato allegato all'edizione limitata del volume volume 13.\nTra il 2010 e il 2011 \u00e8 prevista la pubblicazione di altri tre drama cd denominati \"Ultra Drama Cd\", a cura di Shizuru Hayashiya e prodotti da Frontier Works."}
{"id": "2977441", "revid": "124314988", "url": "https://it.wikipedia.org/wiki?curid=2977441", "title": "Stazione di Secugnago", "text": "La stazione di Secugnago \u00e8 una stazione ferroviaria posta sulla linea Milano-Bologna. Serve l'omonimo comune e la limitrofa Brembio.\nStoria.\nLa stazione entr\u00f2 in funzione nel 1861, quando fu aperto all'esercizio il tronco ferroviario da Milano a Piacenza. Fu realizzata in aperta campagna, allo scopo di spezzare la lunga tratta da Lodi a Casalpusterlengo.\nFino ad anni recenti, la stazione era interessata da un certo traffico merci, favorito dalla presenza di un raccordo ferroviario verso un'industria casearia.\nTraffico.\nLa stazione \u00e8 servita da treni regionali in servizio sulla tratta Milano-Piacenza, con una corsa ogni ora dalle 6 alle 9 e dalle 13 alle 22. Nelle ore di punta la frequenza diventa semioraria. Il tempo di viaggio verso Milano \u00e8 pari a 30 minuti."}
{"id": "2977445", "revid": "580", "url": "https://it.wikipedia.org/wiki?curid=2977445", "title": "George Henry Dern", "text": "Biografia.\nFu il cinquantaduesimo segretario alla Guerra degli Stati Uniti, sotto il presidente degli Stati Uniti d'America Franklin D. Roosevelt (32\u00ba presidente).\nNato nella Contea di Dodge, i suoi genitori furono John Dern e Elizabeth. Nel 1899 spos\u00f2 Charlotte \"Lottie\" Brown, la coppia ebbe 7 figli. Il matrimonio dur\u00f2 sino alla morte di George (1936) mentre la moglie mor\u00ec il 5 settembre 1952, il corpo venne seppellito al Mt. Olivet Cemetery, Salt Lake City, stato dell'Utah."}
{"id": "2977448", "revid": "117161668", "url": "https://it.wikipedia.org/wiki?curid=2977448", "title": "Mauna", "text": "Mauna (o Mouna) \u00e8 una parola sanscrita che vuol dire \"silenzio\".\nNella meditazione.\nIn India e nelle altre zone dell'est asiatico il \"mauna\" rappresentava la parte essenziale della meditazione, o meglio del \"Dhy\u0101na\", disciplina yogica meditativa basata sul \"silenzio interiore\".\nLo stato della persona in \"mauna\" \u00e8 uno stato di pace, chiaro, cosciente e quindi anche trascendente il normale mentale; lo stato di pace cos\u00ec esperito si chiama \"shantim\"."}
{"id": "2977449", "revid": "174925", "url": "https://it.wikipedia.org/wiki?curid=2977449", "title": "Cinvant", "text": ""}
{"id": "2977451", "revid": "1573940", "url": "https://it.wikipedia.org/wiki?curid=2977451", "title": "Anodonthyla nigrigularis", "text": "Anodonthyla nigrigularis \u00e8 una rana della famiglia Microhylidae, endemica del Madagascar."}
{"id": "2977452", "revid": "228587", "url": "https://it.wikipedia.org/wiki?curid=2977452", "title": "Verdecammino", "text": "Il Verdecammino \u00e8 una strada di Arda, l'universo immaginario fantasy creato dallo scrittore inglese J. R. R. Tolkien. \u00c8 il nome con cui viene indicata l'Antica Via Sud, che inizia dalla zona a nord del fiume Isen, attraversa l'Inondagrigio e, passando per Tharbad e Thalion, arriva fino a Fornost passando ad est di Brea e traversando il Minhiriath.\nAi tempi di Frodo Baggins viene chiamata con questo nome perch\u00e9 ormai \u00e8 in disuso ed \u00e8 ricoperta dall'erba. Del Verdecammino si \u00e8 servito qualche forestiero, proprio per arrivare a Brea, alla ricerca di terre pi\u00f9 pacifiche rispetto alla zona del sud. Tra costoro si trova anche lo straniero con gli occhi strabici che, con l'aiuto di Billy Felci (abitante di Brea), spia i movimenti di Frodo.\nLungo il Verdecammino Gandalf riferisce di aver incontrato Radagast."}
{"id": "2977454", "revid": "1573940", "url": "https://it.wikipedia.org/wiki?curid=2977454", "title": "Anodonthyla moramora", "text": "Anodonthyla moramora \u00e8 una rana della famiglia Microhylidae, endemica del Madagascar."}
{"id": "2977457", "revid": "767487", "url": "https://it.wikipedia.org/wiki?curid=2977457", "title": "The Little Killers", "text": "I The Little Killers sono un gruppo Punk rock americano formatosi nel 2001 a New York.\nStoria del gruppo.\nSuonavano punk rock e garage rock e si ispiravano ad artisti come Chuck Berry, New York Dolls, e Johnny Burnette's Rock &amp; Roll Trio. La formazione comprendeva il cantante e chitarrista Andy Maltz, la sezione ritmica era affidata a Sara Nelson (basso e cori) e Kari Boden (batteria e cori).\nDopo la firma con la Crypt Records, i The Little Killers pubblicarono il loro album di debutto nel settembre del 2003 e divent\u00f2 un successo nei circoli punk garage di New York.\nNel 2006 pubblicarono il loro secondo ed ultimo album, intitolato A Real Good One, sotto l'etichetta Gern Blandsten Records.\nNel 2007 intrapresero un tour impegnativo negli Stati Uniti, in Europa e in Australia e in seguito si sciolsero."}
{"id": "2977458", "revid": "173316", "url": "https://it.wikipedia.org/wiki?curid=2977458", "title": "Adrian Bowyer", "text": "Mentre lavorava al dipartimento di matematica ha inventato (allo stesso tempo come David Watson) l'algoritmo Diagramma di Voronoi che porta il loro nome (l'algoritmo di Bowyer\u2013Watson).\n\u00c8 attualmente senior lecturer del dipartimento di Ingegneria meccanica dell'Universit\u00e0 di Bath e ha avviato il progetto RepRap, una stampante 3D autoreplicante open source."}
{"id": "2977475", "revid": "287204", "url": "https://it.wikipedia.org/wiki?curid=2977475", "title": "MakerBot Industries", "text": "MakerBot Industries \u00e8 una societ\u00e0 fondata nel gennaio 2009 da Bre Pettis, Adam Mayer, e Zach \u201cHoeken\u201d Smith che produce una stampante 3D open source a prototipazione rapida chiamata Cupcake CNC.\nLa Cupcake incorpora le idee del progetto RepRap con l'obiettivo di portare la stampa 3D nelle case a un prezzo abbordabile, in parte anche in virt\u00f9 della capacit\u00e0 di produrre alcuni dei suoi componenti.\nLa stampa avviene attraverso l'utilizzo di vari materiali: l'acrilonitrile butadiene stirene (ABS), il polietilene ad alta densit\u00e0, l'alcol polivinilico (PVA) e le plastiche di acido polilattico (PLA).\nNel 2013 \u00e8 stato presentato il Digitizer, uno scanner 3D. Funziona con un laser che scansiona il modello, preferibilmente inanimato, da acquisire, posizionato su una base girevole. Sembra capace di risolvere dettagli di mezzo millimetro, anche se perde risoluzione con oggetti luminosi, particolarmente riflettenti o di un nero intenso.\nNel giugno 2013 la societ\u00e0 \u00e8 stata acquisita da Stratasys, leader mondiale nella commercializzazione di stampanti 3D.\nMakerbot detiene il sito Thingiverse, la pi\u00f9 grande raccolta al mondo di files 3D."}
{"id": "2977477", "revid": "188116", "url": "https://it.wikipedia.org/wiki?curid=2977477", "title": "Sunbeam", "text": "La Sunbeam fu un'azienda, attiva in vari settori, fondata da John Marston a Wolverhampton, in Inghilterra, nel 1888.\nLa compagnia all'inizio produceva biciclette, per poi passare alla costruzione di motociclette e quindi alle automobili alla fine del XIX secolo. Fu indipendente fino al 1935, e applic\u00f2 il marchio a tutte e tre le forme di trasporto. L'azienda costru\u00ec anche 647 aeroplani durante la prima guerra mondiale.\nUna Sunbeam fu la prima autovettura britannica a vincere un Gran Premio. Si aggiudic\u00f2 anche diversi record di velocit\u00e0 terrestre.\nLa compagnia fin\u00ec in amministrazione controllata nel 1935, e fu acquistata dalla Rootes, che continu\u00f2 l'uso del marchio Sunbeam. Nel 1964 quest'ultimo fu acquistato dalla Chrysler, che prosegu\u00ec la produzione con questa denominazione fino al 1976.\nIl nome \u00e8 stato poi ripreso dalla Chrysler UK per la sua autovettura di classe media, prodotta dal 1977 al 1981 (dal 1978 con marchio Talbot).\nGli anni prima della guerra.\nIl primo periodo.\nJohn Marston fu apprendista alla \u201cJeddo Works\u201d di Wolverhampton come addetto al decoupage e all'oggettistica per l'arredamento in stile orientale. Nel 1859, all'et\u00e0 di 23 anni, assunse due lattonieri e costitu\u00ec la \"John Marston Co. Ltd\". Marston per\u00f2 era un appassionato ciclista, e nel 1877 fond\u00f2 la \"Sunbeamland Cycle Factory\", che produceva biciclette conosciute come \"Sunbeam\". Tra il 1899 ed il 1901 l'azienda produsse anche automobili sperimentali, ma nessuna fu lanciata sul mercato.\nLe prime automobili e l'arrivo di Louis Coatalen.\nLa prima produzione vera e propria di automobili \"Sunbeam\" fu nel 1901, grazie alla collaborazione con la Maxwell Maberly-Smith. La Sunbeam Mabley era una stranissima vettura con le ruote disposte in posizione romboidale e con i posti a sedere sui due lati di un sistema di trasmissione a cinghia azionata da un motore monocilindrico della potenza di soli 3 CV. Fu un successo limitato, con 420 esemplari venduti a 130 sterline fino alla fine della produzione nel 1904. A questo punto la compagnia inizi\u00f2 la fabbricazione di un modello progettato da Thomas Pullinger basato sulla meccanica della Berliet e sul motore di un modello Peugeot. Comprarono un esemplare di quest'ultima per studiarla. Nel 1906 le vendite furono di 10 a settimana.\nNel 1905 la \"Sunbeam Motorcar Company Ltd\" fu separata dal resto delle altre attivit\u00e0 di John Marston, che conserv\u00f2 la produzione di motociclette e biciclette.\nNel 1909 il progettista bretone Louis Coatalen pass\u00f2 alla Sunbeam provenendo dalla Humber, e divenne responsabile dell'ingegneria. Innanzitutto riorganizz\u00f2 la produzione cos\u00ec che la fabbricazione dei componenti fosse eseguita dalla Sunbeam, piuttosto che da fornitori esterni. Introdusse in breve tempo il primo modello, la Sunbeam 14/20. Aveva il retrotreno azionato da un albero di trasmissione, e fu aggiornata nel 1911 con l'installazione di un motore pi\u00f9 grande. Con i nuovi ritrovati tecnici fu cambiato il nome in Sunbeam 16/20.\nDal 1912 la Sunbeam cominci\u00f2 a costruire modelli convenzionali, ma di alta qualit\u00e0. Diretta concorrente della Rolls-Royce, la Sunbeam fu considerata come un'auto meno sfarzosa da chi riteneva troppo vistosa una Rolls-Royce.\nI record di velocit\u00e0.\nLouis Coatalen era particolarmente legato alle corse come modo per portare all'eccellenza le vetture da strada: \u201cRacing improves the breed\u201d diceva (\u201cle corse migliorano la razza\u201d, inteso come marchio). Dopo aver ideato la 14/20, inizi\u00f2 a progettare motori particolarmente potenti, combinati con valvole in testa e con un sistema di lubrificazione ad olio pressurizzato. Nel 1910 fu costruito il primo modello dedicato a competere per il record di velocit\u00e0 terrestre, la Sunbeam Nautilus, mossa da un motore da 4,2 L di cilindrata. La Nautilus aveva una linea studiata per avere l'aerodinamica migliore possibile, ed all'epoca era conosciuta come \"wind cutting\" (\u201ctaglia vento\u201d); possedeva per\u00f2 un motore che soffriva di diversi problemi, ed il progetto fu successivamente abbandonato. L'anno seguente, nel 1911, fu introdotta la Sunbeam Toodles II, che fu oggetto di un miglioramento nel sistema delle valvole, e l'insuccesso del modello precedente si trasform\u00f2 in un successo. Coatalen vinse 22 premi a Brooklands con la Toodles II, che consegu\u00ec il record della velocit\u00e0 massima (138,66 km/h) percorrendo un miglio partendo da fermo. Le Sunbeam erano mosse ora da motori convenzionali a valvole laterali, e parteciparono nel 1911 alla corsa Coup\u00e9 de l'Auto. L'anno seguente, con versioni migliorate, arrivarono prima, seconda e terza. La Sunbeam continu\u00f2 ancora per qualche anno a partecipare alle corse, poi la compagnia si concentr\u00f2 su altri interessi.\nLouis Coatalen progett\u00f2 anche vetture da strada, tra cui la Sunbeam 12/16. Dal 1911 la Sunbeam costruiva 650 esemplari l'anno, ed era dunque la maggior azienda fabbricante automobili.\nLa prima guerra mondiale e gli aeroplani.\nGi\u00e0 nel 1912 la Sunbeam produsse una serie di motori aeronautici, ma non ebbero successo commerciale. Coatalen si convinse che la soluzione ideale per i requisiti di questi propulsori era di produrre un singolo motore e far costruire il velivolo intorno ad esso. Tra le sue numerose progettazioni ci fu il problematico V8 Sunbeam Arab, che fu ordinato nel 1917, ma era soggetto a continue vibrazioni, aveva problemi di affidabilit\u00e0 e la produzione fu dunque limitata. Fu di pi\u00f9 di successo invece il V12 Sunbeam Cossack. Nel frattempo Coatalen continu\u00f2 con le sue sperimentazioni, pi\u00f9 precisamente con il Sunbeam Malay (che non and\u00f2 oltre alla fase di prototipo), il propulsore raffreddato ad aria Sunbeam Spartan ed il motore diesel Sunbeam Pathan. Con le ultime produzioni la Sunbeam ebbe un buon successo, e fu una delle prime ad introdurre il monoblocco in alluminio, un ritrovato tecnico che divent\u00f2 comune negli anni trenta.\nDurante la prima guerra mondiale la Sunbeam costru\u00ec anche motociclette, autocarri e ambulanze. La compagnia si associ\u00f2 anche alla Society of British Aircraft Constructors, dove si condividevano i progetti degli aeroplani che le singole aziende avrebbero dovuto produrre. In questo ruolo, la Sunbeam fabbric\u00f2 15 Short Bomber mossi dal motore Sunbeam Gurkha, 20 Short Type 827 e 50 Short 310. La compagnia costru\u00ec anche un proprio velivolo, il Sunbeam Bomber, che assomigliava ad un Sopwith, ma era pi\u00f9 semplice. La Sunbeam, in totale, produsse 647 aeroplani di vario tipo fino al 1919.\nL'epoca d'oro: il primo dopoguerra, l'STD motors ed i record.\nIl 13 agosto 1920 la Sunbeam si fuse con la Casa automobilistica francese Darracq. Pierre Alexandre Darracq produceva autovetture fin dal 1896, e le sue vetture erano di cos\u00ec grande successo che la Opel inizi\u00f2 la sua produzione di automobili sotto licenza Darracq. In Italia fond\u00f2 uno stabilimento al Portello, quartiere di Milano, sotto il nome di Societ\u00e0 Italiana Automobili Darracq che, in seguito, diventer\u00e0 l'Alfa Romeo. Nel 1919 Darracq acquist\u00f2 lo stabilimento londinese della Cl\u00e9ment-Talbot per diventare Talbot-Darracq, con l'intenzione di importare vetture nel Regno Unito. Nel 1920 al gruppo si un\u00ec la Sunbeam, creando il marchio \"Sunbeam-Talbot-Darracq\", o \"STD Motors\".\nOltre che di limousine e di berline, Louis Coatalen segu\u00ec la progettazione di vetture da record di velocit\u00e0 terrestre per Henry Segrave, basate sul Sunbeam Manitou, un motore V12 da 27 l di cilindrata e 350 CV di potenza, originariamente progettato per il dirigibile R34. Fu quindi creata la Sunbeam 350 HP, che conquist\u00f2 il record a Brooklands ed il 21 luglio 1925 a Pendine Sands (nel Galles), guidata da Malcolm Campbell, raggiungendo i 242,634 km/h. Fu in seguito rinominata \"Blue Bird\" e dipinta di questo colore.\nLo stesso anno la nuova 3 litre Super Sports di Coatalen arriv\u00f2 seconda alla 24 Ore di Le Mans, battendo la Bentley. Questo modello fu il primo al mondo a montare la distribuzione a doppio albero a camme in testa. Nel 1926 Henry Segrave fiss\u00f2 un nuovo record di velocit\u00e0 terrestre su una Sunbeam da corsa dotata di un V12 da 4 litri di cilindrata, originariamente chiamata Sunbeam Tiger ed in seguito rinominata \"Ladybird\".\nCoatalen decise di riprovare a conquistare il record, progettando la potente Sunbeam 1000 HP, mossa da due motori Sunbeam Matabele da 450 CV ciascuno. Il 29 marzo 1927 a Daytona Beach raggiunse il risultato, arrivando a toccare i 327,971\u00a0km/h. L'esemplare \u00e8 ora conservato al National Motor Museum di Beaulieu, nel Regno Unito.\nL'epoca d'oro delle Sunbeam da strada fu proprio questo, gli anni venti sotto la supervisione di Louis Coatalen; era ottima l'ingegneria, le vetture erano affidabili ed avevano una grande reputazione sul tracciato.\nNel 1930 fu provato un altro record di velocit\u00e0 terrestre con la Silver Bullet, ma il tentativo fall\u00ec. Questa fu l'ultima volta, e la speranza della compagnia fu riposta nello sviluppo dei motori aeronautici.\nLa Sunbeam soffr\u00ec durante la grande depressione, e nel 1935 and\u00f2 in amministrazione controllata per poi essere venduta alla Rootes. L'ultima vera Sunbeam fu costruita nel 1935. Questo modello, chiamato Sunbeam Dawn era di progettazione tipica della met\u00e0 degli anni trenta, con le sospensioni a ruote indipendenti, mentre altri modelli precedenti erano basati su progetti pi\u00f9 obsoleti.\nIn questa fase l'ossessione di Louis Coatalen era che i miglioramenti ai modelli dovevano essere dei piccoli cambiamenti applicati anno in anno. Ci\u00f2 significava che il design era molto simile, ed i componenti meccanici erano intercambiabili.\nLe Sunbeam furono costruite anche solo fino a corpo vettura, per poi far completare i modelli da carrozzieri esterni. Molte limousine erano fabbricate su telaio Sunbeam.\nIl gruppo Rootes.\nIl gruppo formatosi nel 1920 dalla fusione tra Sunbeam, Talbot e Darracq and\u00f2 in amministrazione controllata nel 1935. In questo periodo solo il marchio Talbot era in attivo, e nello stesso anno questa branca fu acquistata dalla Rootes. William Lyons della \"SS Cars\", che era in cerca di un nuovo nome per l'assonanza con le SS di stampo nazista, tent\u00f2 di comprare la Sunbeam ma il tentativo fall\u00ec, ed il marchio fu anch'esso acquistato dalla Rootes. Dopo la seconda guerra mondiale la \u201cSS cars\u201d cambi\u00f2 il nome in Jaguar. Con l'avvento della Rootes, la produzione allo storico stabilimento di Wolverhampton termin\u00f2.\nLa Rootes fu una delle prime proponenti del badge engineering, cio\u00e8 la tendenza di alcuni gruppi automobilistici proprietari di altri marchi di proporre uno stesso modello in pi\u00f9 marchi e con lievissime differenze da un modello all'altro. A seguito di ci\u00f2, la Rootes termin\u00f2 la produzione delle serie offerte all'atto dell'acquisizione dei marchi comprati, compresa la Sunbeam, sostituendoli con nuovi modelli basati sulle Hillman e sulle Humber, pi\u00f9 imperniate sulla produzione di massa.\nNel 1938 la Rootes cre\u00f2 il nuovo marchio Sunbeam-Talbot che combinava la qualit\u00e0 della carrozzeria Talbot, con i telai Hillman e Humber. Le vetture furono prodotte negli stabilimenti Talbot a Londra. I modelli iniziali furono la Sunbeam-Talbot Ten e la Sunbeam-Talbot Three Litre, seguite dalla Sunbeam-Talbot Two Litre, e dalla Sunbeam-Talbot Four Litre, queste ultime basate sui modelli precedenti, ma con differenti motori e un pi\u00f9 lungo passo.\nNell'estate del 1948 furono introdotte le Sunbeam-Talbot 80 e Sunbeam-Talbot 90, che possedevano una linea caratteristica e filante. Il propulsore della 80 era basato sul motore della Hillman Minx, mentre quello della 90 si ispirava a quello della Humber Hawk; entrambi avevano valvole in testa. Il corpo vettura era fabbricato da un'altra azienda del gruppo Rootes, la British Light Steel Pressings di Acton, a Londra, mentre la versione cabriolet era completata da Thrupp &amp; Maberly, carrozzieri di Cricklewood. La 80, che era pesante per il motore che possedeva, fu prodotta fino al 1950. Della 90 furono in seguito prodotte diverse serie, la Mark II, la Mark IIA e la Mark III; da quest'ultima le Sunbeam non avevano pi\u00f9 anche la denominazione Talbot. Con la proposta delle varie serie, i fanali anteriori furono modificati. Le sospensioni erano indipendenti a molle elicoidali, e la cilindrata del motore fu portata da 1944 a 2267 cm\u00b3, con un alto rapporto di compressione. La potenza erogata era di 80 CV.\nNel 1953 fu lanciata la Sunbeam Alpine, una due posti roadster sportiva che fu inizialmente sviluppata da George Hartwell come esemplare unico per le corse nei rally. Il nome gli fu dato da Norman Garrad, che fu contribu\u00ec in maniera decisiva al successo nelle competizioni dei primi anni cinquanta, utilizzando un esemplare tipo berlina. La Alpine fu poi prodotta a mano dal 1953 al 1955, nelle versioni Mark I e Mark III (la denominazione Mark II non fu utilizzata), come la cabriolet di Thrupp &amp; Maberly. La fabbricazione cess\u00f2 dopo 3000 esemplari prodotti, di cui circa 200 ancora esistenti. Il nome Talbot fu di nuovo rimosso nel 1954, per la versione da competizione della Alpine, che fece della Sunbeam un marchio sportivo. Nel 1955 una versione berlina vinse il rally di Monte Carlo. La produzione cess\u00f2 nel 1955, ed il modello fu sostituito dalla Sunbeam Rapier.\nNel 1959 fu introdotta una serie totalmente nuova di Alpine, aggiornando la Rapier del 1955. Dopo i successi dell'Alpine, il manager del West Coast per conto del gruppo Rootes, Ian Garrad, si interess\u00f2 del successo dell'AC Cobra, che montava un motore V8 con un monoblocco di piccole dimensioni. Questa evoluzione port\u00f2 a creare una delle vetture sportive di successo. Garrad si convinse che l'Alpine potesse raggiungere gli stessi risultati, e contatt\u00f2 Carroll Shelby per provare il modello con installato un motore Ford. Il risultato fu la Sunbeam Tiger, prodotta dal 1964, che ebbe un grande successo.\nL'era Chrysler.\nNegli anni sessanta la Rootes fu in difficolt\u00e0 finanziarie. Ci fu un contatto con la Leyland Motors ma non ci fu seguito, cos\u00ec che il 30% della compagnia fu acquistata dalla Chrysler, che ambiva ad entrare nel mercato europeo. Curiosamente la Chysler acquist\u00f2 la Simca, che l'anno precedente acquist\u00f2 a sua volta la Talbot, originariamente marchio posseduto dalla STD.\nL'esperienza della Chrysler studiata sulle vicissitudini del gruppo Rootes fu infelice. I modelli in produzione furono abbandonati in pochi anni, e fu deciso di prendere il meglio degli esemplari prodotti dei vari marchi per mettere in pratica il \"cheapest to produce\" (il pi\u00f9 economico da realizzare), fedele all'iniziale filosofia della Rootes. Le intenzioni erano per\u00f2 favorevoli alla tendenza di denominare come Chrysler i modelli prodotti.\nL'ultima Sunbeam prodotta fu la serie Fastback della Sunbeam Rapier (1967-1976)."}
{"id": "2977479", "revid": "344646", "url": "https://it.wikipedia.org/wiki?curid=2977479", "title": "Quelli della filibusta", "text": ""}
{"id": "2977482", "revid": "729019", "url": "https://it.wikipedia.org/wiki?curid=2977482", "title": "Z Corporation", "text": "Z Corporation (comunemente abbreviata Z Corp.) \u00e8 un produttore di stampanti 3D capaci di stampare parti multicolorate, macchine a prototipazione rapida che costruiscono prototipi in plastica e scanner 3D.\nLa Z Corporation ha sede a Burlington negli Stati Uniti.\nNel 1995 la Z Corp. ha ottenuto una licenza esclusiva per una nuova tecnologia di stampa 3D sviluppata dal Massachusetts Institute of Technology."}
{"id": "2977485", "revid": "54354", "url": "https://it.wikipedia.org/wiki?curid=2977485", "title": "Makerbot", "text": ""}
{"id": "2977487", "revid": "54354", "url": "https://it.wikipedia.org/wiki?curid=2977487", "title": "MakerBot", "text": ""}
{"id": "2977493", "revid": "54354", "url": "https://it.wikipedia.org/wiki?curid=2977493", "title": "Z corporation", "text": ""}
{"id": "2977495", "revid": "126257", "url": "https://it.wikipedia.org/wiki?curid=2977495", "title": "Sunbeam Car Company", "text": ""}
{"id": "2977498", "revid": "126257", "url": "https://it.wikipedia.org/wiki?curid=2977498", "title": "Sunbeam Motor Car Co. Ltd.", "text": ""}
{"id": "2977499", "revid": "125149910", "url": "https://it.wikipedia.org/wiki?curid=2977499", "title": "Le avventure di Ciuffettino", "text": "Le avventure di Ciuffettino \u00e8 uno sceneggiato televisivo destinato al pubblico pi\u00f9 giovane tratto dai romanzi di Yambo riguardanti il personaggio di Ciuffettino.\nConcepito per la tv dei ragazzi, \u00e8 stato trasmesso sul Programma Nazionale in sei puntate dal 4 dicembre 1969 al 6 gennaio del 1970.\nLa sceneggiatura e la regia televisiva erano di Angelo D'Alessandro. Le scene erano di Giuliano Tullio.\nLe musiche erano di Mario Pagano.\nSoggetto.\nProtagonista dello sceneggiato era appunto Ciuffettino, un ragazzo ribelle interpretato da Maurizio Ancidoni, che scappa di casa perch\u00e9 insofferente dell'autorit\u00e0 dei genitori e del maestro. Il protagonista raggiungeva dei luoghi immaginari in sogno, in un volo pindarico di fantasia, quando si appisolava nei lavori da mozzo affidatigli dal capitano Mangiavento. Insieme al cane Melampo, il ragazzo \u00e8 protagonista di diverse avventure ed incontra via via strani personaggi.\nInsieme a Gian Burrasca di Vamba e a Pinocchio di Carlo Collodi, Ciuffettino rappresenta il prototipo del ragazzo anticonformista e come tale \u00e8 stato spesso al centro delle trasmissioni televisive degli anni sessanta.\nScene.\nLe scenografie di tutti gli episodi erano di Giuliano Tullio. Molteplici e complessi erano gli impianti scenografici realizzati presso il Centro di Produzione Televisivo di Napoli: \"La Citt\u00e0 dei sapienti\", \"La Citt\u00e0 dei fannulloni\", \"L'Isola dei pappagalli\". \nLa \"Citt\u00e0 dei sapienti\", per esempio, aveva strutture realizzate in plastica stampata e l'effetto era quello di un ambiente spaziale, che richiamava il cinema di fantascienza, che poteva stimolare e affascinare le fantasie dei ragazzi dell\u2019epoca. Era una delle pi\u00f9 complesse di quelle progettate per la serie di avventure.\nLe riprese esterne furono realizzate realmente in navigazione, per un lungo periodo, tra le Isole Campane di Procida e di Ischia e quelle Ponziane tra Ponza, Ventotene e Palmarola. Un barcone da pesca, preso a noleggio dalla produzione, fu trasformato nel brigantino di Mangiavento. La struttura fu arricchita dal castello di poppa, dai rostri di prua, la polena, dagli alberi con le vele e dalla grande ruota del timone.\nNello sceneggiato compaiono anche i pupazzi di Velia Mantegazza.\nLe luci erano di Angelo Sciarra. Direttore della fotografia era Angelo Lotti.\nMusiche e canzoni.\nLe musiche erano del maestro Mario Pagano. Le canzoni di Ciuffettino erano cantate da Loredana Sabbi con i \"4+4\" di Nora Orlandi, con la casa discografica Edibi \nLa canzone del \"Cantastorie\" era cantata da Enzo Guarini. Tecnici audio erano Michele De Luca e Bernardo Piccone."}
{"id": "2977501", "revid": "767487", "url": "https://it.wikipedia.org/wiki?curid=2977501", "title": "Gran Via (album)", "text": "Gran Via \u00e8 il sesto album registrato in studio dal gruppo musicale britannico dei Matt Bianco, pubblicato nel 1995."}
{"id": "2977513", "revid": "174925", "url": "https://it.wikipedia.org/wiki?curid=2977513", "title": "Conflitto del Kashmir", "text": "Il conflitto del Kashmir si riferisce in generale alla disputa tra India, Pakistan e Cina per la regione del Kashmir. Questa disputa \u00e8 sfociata pi\u00f9 volte in confronti armati fra i tre Stati.\nStoria.\nPrima guerra indo-pakistana.\nQuasi immediatamente dopo l'indipendenza dal Regno Unito, le tensioni fra l'India e il Pakistan cominciarono a degenerare. In base agli accordi stipulati, il sub-continente sotto dominio britannico avrebbe visto il sorgere di due distinti Stati: uno, l'India, a prevalenza induista, col corredo delle regioni che a tale cultura religiosa si richiamavano, e l'altro, il Pakistan, a maggioranza marcatamente islamica, con le regioni i cui abitanti abbracciavano tale credo. Questo port\u00f2 a disordini nelle aree dove le minoranze dell'altra religione erano numerose. Fu cos\u00ec che scoppi\u00f2 la guerra indo-pakistana del 1947-1948, la prima di tre guerre totali fra le due nazioni in relazione al Principato del Kashmir.\nQuest'ultimo era governato dal Maharaja induista mentre la popolazione era a maggioranza musulmana. Pertanto, a seguito della riluttanza del Maharaja induista del Kashmir a perdere la propria autonomia ed entrare a far parte del Pakistan, il paese musulmano organizz\u00f2 un'invasione tribale di parti del Kashmir e, in un secondo momento l'invio di proprie truppe per annettere lo Stato.\nIl maharaja, Hari Singh, si appell\u00f2 all'India e a lord Mountbatten, il governatore generale britannico, chiedendo aiuto, ma gli fu risposto che l'India britannica non vedeva alcuna ragione per intervenire. Fu cos\u00ec che il maharaja firm\u00f2 l'atto di accessione e il Kashmir, unilateralmente, entr\u00f2 a far parte dell'Unione indiana e ne divenne il 25\u00ba Stato, detto \"Jammy Kashmir\". Mentre l'annessione del Kashmir all'India fu ratificata dalla Gran Bretagna, il Pakistan al contrario rifiut\u00f2 di riconoscere tale atto unilaterale e continu\u00f2 a rivendicare l'annessione integrale del Kashmir di cui occupava gi\u00e0 un terzo del territorio (circa 72 000 km\u00b2). Immediatamente dopo, le truppe indiane furono aviotrasportate a Srinagar e, in una famosa operazione, respinsero i nemici.\nUna guerra intensa fu combattuta da un capo all'altro del Paese e quelli che erano stati colleghi nello stesso esercito si ritrovarono a combattere su due fronti opposti. Entrambi gli Stati riuscirono ad assicurarsi alcuni territori, ma subirono perdite significative. Una non facile pace, sponsorizzata dalle Nazioni Unite si raggiunse tra i due contendenti alla fine del 1948, con i soldati indiani e pakistani che restarono a fronteggiarsi sulla Linea di controllo che, da allora, divide il Kashmir in due zone.\nIl conflitto con la Cina.\nDopo una serie di colloqui falliti a partire dal 1960, vi fu un breve ma intenso conflitto che vide contrapposta la Cina e l'India, nell'ottobre del 1962, per il controllo della parte nordoccidentale del territorio indiano, l'area conosciuta col nome di Soda Plains, e quella nordorientale NEFA ( il \"North East Frontier Agency\" al confine con il Sikkim).\nL'India, nonostante il sostegno logistico statunitense, risult\u00f2 sconfitta sul campo e si vide privata di un'ampia porzione - tuttora rivendicata - di territorio himalaiano, oggi denominata Aksai Chin (dell'ex reame del Kashmir) al confine nordoccidentale, il cui confine \u00e8 stato fissato dalla linea di controllo effettivo.\nNel 1963 invece Cina e Pakistan siglarono un accordo sui confini territoriali nell'area. Entrambe le parti fecero concessioni nel trattato, riconoscendosi i confini di fatto con l'India, e con il Pakistan che concedeva alla Cina l'area intorno alla Valle di Shaksgam.\nSeconda guerra.\nNel 1965 scoppi\u00f2 un altro conflitto, noto come seconda guerra del Kashmir, che fu il culmine di scontri che ebbero luogo tra l'aprile e il settembre di quell'anno tra Pakistan e India. La guerra inizi\u00f2 a seguito dell'esecuzione da parte pakistana dell'Operazione Gibilterra, con la quale si intendevano infiltrare forze paramilitari in Jammu e Kashmir, allo scopo di provocare un'insurrezione contro il governo dell'India. Ci\u00f2 port\u00f2 l'intervento delle truppe regolari. Le cinque settimane di guerra, che causarono migliaia di vittime su entrambi i fronti, si conclusero con il cessate il fuoco sotto l'egida delle Nazioni Unite e con la successiva dichiarazione di Tashkent.\nGran parte della guerra \u00e8 stata combattuta dalle forze terrestri dei due paesi in Kashmir e lungo il confine internazionale tra India e Pakistan.\nTerzo conflitto.\nCon la Guerra indo-pakistana del 1971 l'esercito indiano dell'India, intervenute a sostegno dei guerriglieri indipendentisti bengalesi del Mukti Bahini. Per numero di soldati coinvolti e numero di vittime, il conflitto del 1971 fu il maggiore della serie di guerre combattute tra India e Pakistan dal momento della loro indipendenza.\nGli ultimi scontri.\nNell'aprile del 1984 prese il via il conflitto del Siachen, una serie di scontri su piccola scala intercorsi tra le truppe di India e Pakistan nella zona del ghiacciaio Siachen, al confine con il Kashmir settentrionale.\nLe tensioni fra l'India e il Pakistan, soprattutto con riguardo al Kashmir, hanno ripreso forza dopo il 1989 e non sono mai state totalmente eliminate da allora. \nNel 1999 scoppi\u00f2 un altro conflitto tra i due paesi, detto guerra del Kargil.\nUna forte mobilitazione di truppe vi fu ancora durante la situazione di stallo militare del 2001-2002.\nLe schermaglie di confine tra India e Pakistan sono riprese nel 2016-2018, consistenti in pesanti scontri a fuoco tra le forze indiane e pakistane attraverso il confine di fatto, noto come la Linea di controllo (LoC), tra il due stati nella regione contesa del Kashmir. Le schermaglie sono iniziate dopo che l'India ha affermato di aver condotto attacchi chirurgici contro le rampe di lancio di militanti nazionalisti all'interno del territorio amministrato dal Pakistan il 29 settembre 2016."}
{"id": "2977518", "revid": "984922", "url": "https://it.wikipedia.org/wiki?curid=2977518", "title": "F-FCSR", "text": "In crittografia con F-FCSR si indica una famiglia di cifrari a flusso progettati nel 2004 da Thierry Berger, Fran\u00e7ois Arnault e C\u00e9dric Lauradoux, di cui alcuni elementi sono stati presentati come candidati al portafoglio dell'eSTREAM. I cifrari sono basati su un algoritmo di tipo FCSR (\"Feedback with Carry Shift Registers\", o \"Registri a scorrimento a retroazione con riporto\"), da cui il nome, usato come generatore di numeri pseudo casuali. Un FCSR \u00e8 simile ad un LFSR, da cui differisce per un registro che contiene i resti delle operazioni: in questo modo la funzione di transizione risulta non lineare.\nAlgoritmi.\nRiferendosi alla sigla F-FSCR si suole indicare la versione originale dell'algoritmo, che \u00e8 denominata F-FCSR-8: questa \u00e8 ottimizzata per implementazioni software. Di questo algoritmo esiste anche una variante denominata F-FCSR-16: rispetto all'F-FCSR-8, presenta delle differenze riguardanti la struttura stessa dell'algoritmo, modifiche introdotte per porre rimedio ad alcune debolezze emerse dall'analisi effettuata dai crittanalisti durante la partecipazione all'eSTREAM. Altre differenze minori riguardano la dimensione della chiave, che \u00e8 lunga 80 bit mentre pu\u00f2 essere anche di 128 bit nel secondo, e la dimensione in bit della \"word\" estratta dall'FCSR, indicata dal numero presente nella sigla (8 o 16).\nEsistono anche due versioni ottimizzate per implementazioni hardware: esse sono identificate come F-FCSR-H e F-FCSR-H v.2, dove la lettera \"H\" serve proprio ad indicare tale ottimizzazione. Anche in questo caso, la versione 2 \u00e8 uscita per correggere le falle riscontrate nella struttura dell'F-FCSR-H.\neSTREAM.\nLa partecipazione di questi algoritmi all'eSTREAM non \u00e8 stata positiva. L'F-FCSR-8/16 \u00e8 stato archiviato dopo la prima fase mentre l'F-FCSR-H/-H v.2, inizialmente inserito nel portafoglio finale delle primitive crittografiche consigliate, \u00e8 stato da questo tolto nel 2008 durante la sua prima revisione."}
{"id": "2977519", "revid": "204012", "url": "https://it.wikipedia.org/wiki?curid=2977519", "title": "George Dern", "text": ""}
{"id": "2977520", "revid": "204012", "url": "https://it.wikipedia.org/wiki?curid=2977520", "title": "Patrick J. Hurley", "text": ""}
{"id": "2977521", "revid": "11959", "url": "https://it.wikipedia.org/wiki?curid=2977521", "title": "Al Walaja", "text": ""}
{"id": "2977522", "revid": "729019", "url": "https://it.wikipedia.org/wiki?curid=2977522", "title": "Incidente dell'Atlantic", "text": "Il cosiddetto incidente dell'Atlantic \u00e8 un evento bellico avvenuto il 10 agosto 1999, nello spazio aereo di confine tra India e Pakistan. Un aereo da pattugliamento marittimo Breguet Br 1150 Atlantic, dell'aviazione di marina pakistana, fu intercettato ed abbattuto, nella regione di Rann di Kutch, da due caccia MiG-21 dell'aeronautica militare indiana per aver sconfinato nello spazio aereo indiano.\nL'abbattimento dell'aereo provoc\u00f2 la morte dell'intero equipaggio (16 persone) e un nuovo periodo di tensione tra i due paesi che avevano appena cessato le ultime ostilit\u00e0 (guerra del Kargil, maggio-luglio 1999). L'incidente dell'Atlantic fu l'unico abbattimento di un aereo della marina pakistana nel corso della sua storia, e il pi\u00f9 sanguinoso conflitto per la marina di questo paese dalla guerra indo-pakistana del 1971.\nL'incidente.\nIl velivolo pakistano (codice di chiamata: \"Atlantic-91\"; numero di cellula 33) apparteneva al 29\u00ba squadrone della Pakistan Navy ed era impiegato essenzialmente in missioni di pattugliamento e ricognizione. Atlantic-91 lasci\u00f2 la base navale pakistana di Mehran (nella provincia di Sindh) alle 9:15 a.m. ora locale. Successivamente, il velivolo fu rilevato da un radar terrestre della Indian Air Force (IAF), mentre si avvicinava al confine internazionale. In risposta all'avvistamento, la IAF fece decollare due caccia intercettori MiG-21 - in forza al 45\u00ba squadrone - dalla base aerea di Naliya, nella regione di Kutch.\nLe versioni delle due parti sull'accaduto sono contrastanti. Dopo una serie di manovre evasive compiute dall'Atlantic, che era puntato dai due MiG, fu dato ordine ai caccia indiani di aprire il fuoco. Alle 11:17 a.m. (ora di Nuova Delhi; 10:47 a.m. ora pakistana), quasi due ore dopo il decollo, l'aereo pakistano fu intercettato ed abbattuto da un missile aria-aria a guida infrarossa R-60 che colp\u00ec il motore sul lato sinistro. Verso le ore 11:30 (ora locale del Pakistan), dopo aver perso il controllo, l'aereo precipit\u00f2 al suolo alle coordinate provocando la morte dei 16 passeggeri, 5 dei quali erano ufficiali della marina pakistana."}
{"id": "2977525", "revid": "122871", "url": "https://it.wikipedia.org/wiki?curid=2977525", "title": "FCSR", "text": ""}
{"id": "2977531", "revid": "729019", "url": "https://it.wikipedia.org/wiki?curid=2977531", "title": "Battaglia di al-Walaja", "text": "La battaglia di al-Walaja () \u00e8 stato un fatto d'armi combattuto in Mesopotamia (Iraq) tra il 17 aprile e il 15 maggio 633 tra l'esercito califfale di Ab\u016b Bakr, al comando di Kh\u0101lid b. al-Wal\u012bd, e quello persiano sasanide e dei suoi alleati arabi. In questa battaglia si dice che l'esercito persiano fosse almeno il triplo di quello musulmano.\nKh\u0101lid sconfisse in modo decisivo il superiore esercito sasanide usando una variante tattica del \"movimento a tenaglia\" (o \"aggiramento\"), del tutto simile a quello usato da Annibale per sconfiggere l'esercito romano nella battaglia di Canne, anche se Kh\u0101lid non poteva conoscere nulla di questo illustre precedente.\nPreliminari.\nDopo la morte del profeta Maometto, il califfo Ab\u016b Bakr si trov\u00f2 a fronteggiare la rivolta di numerose trib\u00f9 beduine che intendevano recuperare la loro piena libert\u00e0 d'azione e l'apostasia di altre trib\u00f9 che s'erano precedentemente convertite all'Islam.\nIl Califfo lanci\u00f2 anche le prime operazioni militari contro i territori che un tempo erano stati governati dagli Arabi Lakhmidi e che erano stati infine sottoposti all'autorit\u00e0 di un \"marzb\u0101n\" (governatore persiano-sasanide) e contro quelli governati dagli Arabi Ghassanidi, alleati dei Bizantini.\nI musulmani invasero l'Impero sasanide nell'aprile del 633 e sconfissero i suoi eserciti in due battaglie consecutive: la battaglia di Dh\u0101t al-Sal\u0101sil (delle Catene) e quella del Fiume (battaglia di Madh\u0101r). Il piano di base di Kh\u0101lid era quello d'infliggere le perdite pi\u00f9 pesanti possibile ai Persiani, cos\u00ec da facilitare la conquista dell'antica capitale lakhmide di al-Hira.\nConcentrazione delle forze persiane.\nDopo la battaglia del Fiume, l'esercito arabo-musulmano guidato da Khalid, ancora una volta punt\u00f2 su al-H\u012bra, mentre la notizia della disfatta nella battaglia del Fiume raggiungeva Ctesifonte. I comandanti degli sconfitti eserciti persiani si dice fossero tra i pi\u00f9 esperti e tra le personalit\u00e0 maggiormente in vista presso la corte sasanide.\nLo shahanshah Yazdegerd III ordin\u00f2 la concentrazione di altri due eserciti e, a seguito di ci\u00f2. le forze persiane cominciarono a guadagnare la capitale imperiale. Giunsero da tutte le citt\u00e0 e le guarnigioni, salvo quelle che presidiavano la frontiera occidentale con l'Impero bizantino. In pochi giorni il primo esercito divenne effettivo. La corte persiana attese che i musulmani raggiungessero il fiume Eufrate dal nord-ovest dell'Iraq, perch\u00e9 sapevano che la forza islamica non si sarebbe tenuta lontano dal deserto che essa conosceva assai bene e che sarebbe potuto tornare utile in caso di sconfitta, per ritirarvisi senza timore di esservi inseguita. In attesa che l'esercito musulmano si muovesse da occidente, Yazdegerd III scelse al-Walaja come posto per arrestare Kh\u0101lid b. al-Wal\u012bd e distruggere le sue forze. Il primo dei due eserciti persiani levati a Ctesifonte fu posto sotto il comando di Andarzaghar, governatore della provincia del Khurasan. Andarzaghar ricevette gli ordini per far muovere il suo esercito su al-Walaja, dove egli sarebbe stato immediatamente raggiunto dal secondo esercito. Egli quindi lasci\u00f2 Ctesifonte e si mise in marcia lungo la sponda orientale del fiume Tigri, lo attravers\u00f2 a Kaskar, mosse verso sud-ovest verso l'Eufrate, presso al-Walaja, attravers\u00f2 l'Eufrate e stabil\u00ec il proprio accampamento ad al-Walaja.\nNel suo tragitto verso al-Walaja, il generale persiano s'imbatt\u00e9 in migliaia di Arabi che volevano combattere sotto le sue insegne. Egli aveva gi\u00e0 incorporato tra i suoi soldati anche ci\u00f2 che restava dell'esercito che aveva combattuto nelle battaglie di Dhat al-Salasil e del Fiume. Quando giunse ad al-Walaja egli attese Bahman, che si sarebbe congiunto a lui entro pochi giorni. Bahman era il comandante del secondo esercito e una delle principali personalit\u00e0 della gerarchia militare persiana. Aveva ricevuto ordini dallo Shahanshah di condurre il secondo esercito ad al-Walaja, dove Andarzaghar lo avrebbe atteso. Il piano era che Bahman avrebbe dovuto assumere il comando dei due eserciti riuniti, per poi distruggere il sottodimensionato esercito del califfi al-Rashidun in una grande battaglia campale. Bahman si mosse percorrendo una strada diversa da quella di Andarzaghar.\nDa Ctesifonte marci\u00f2 verso sud, tenendosi tra i due fiumi, puntando direttamente verso al-Walaja, ma lasci\u00f2 la capitale sasanide molti giorni dopo che il primo esercito s'era messo in marcia, provocando cos\u00ec un ritardo che si sarebbe rivelato esiziale.\nPreparazione dell'esercito musulmano.\nLa battaglia del Fiume era stata un'importante vittoria per i musulmani. Mentre aveva subito perdite insignificanti, i musulmani erano stati in grado di sconfiggere invece un ampio esercito sasanide e di guadagnare un consistente bottino. Kh\u0101lid aveva a quel punto organizzato un efficiente servizio di \"intelligence\". I suoi agenti erano Arabi locali, ostili ai Persiani. Gli agenti informarono Kh\u0101lid sulla concentrazione di nuovi eserciti persiani nell'area di al-Walaja e della loro forte consistenza numerica. Kh\u0101lid voleva dirigersi su al-H\u012bra ma al-Walaja si trovava direttamente lungo quella strada.\nCon uno schieramento di circa 15.000 uomini, Kh\u0101lid part\u00ec in direzione di al-Hira, muovendo rapidamente lungo il bordo meridionale della grande marcita. Pochi giorni prima che Bahman giungesse, l'esercito di Kh\u0101lid arriv\u00f2 e si accamp\u00f2 a breve distanza da al-Walaja.\nUn gran numero di persiani sasanidi che erano fuggiti dai primi scontri armati ripresero ancora le armi. I sopravvissuti della battaglia di Dh\u0101t al-Sal\u0101sil si unirono a Q\u0101rin ibn Qary\u0101nis e presero cos\u00ec parte alla battaglia del Fiume. I sopravvissuti di quella battaglia si unirono ad Andarzaghar e si accamparono anch'essi ad al-Walaja. I musulmani dovettero quindi affrontare due sfide, una strategica e una tattica:\nKh\u0101lid dette istruzioni a Suwayd ibn Muqarrin di far incontrare i responsabili dell'amministrazione dei distretti gi\u00e0 conquistati col suo staff di ufficiali, e disloc\u00f2 distaccamenti che ponessero sotto controllo il basso corso del Tigri, impedendo qualsiasi suo attraversamento da nord a est e che lo informassero dell'arrivo da qualsiasi di queste direzioni di ogni tipo di forze fresche sasanidi.\nDispiegamento delle truppe.\nIl campo di battaglia consisteva in una pianura piatta che si allungava tra due basse e piatte creste, separate da poco pi\u00f9 di 3,5\u00a0km e che erano alte da 6 a 9 metri. La parte nordorientale della pianura proseguiva in un arido deserto. A breve distanza al di l\u00e0 dalla cresta nordorientale scorreva un ramo dell'Eufrate, allora noto come \"fiume Khasif\".\nNel maggio del 633 gli eserciti si dispiegarono per la battaglia, ognuno con un centro e due ali. Le ali dei musulmani erano comandate da \u02bf\u0100\u1e63im ibn \u02bfAmr al-Usayyid\u012b al-Tam\u012bm\u012b e \u02bfAd\u012b b. \u1e24\u0101tim al-\u1e6c\u0101\u02be\u012b.\nIl comandante persiano Andarzaghar si posizion\u00f2 al centro di questa pianura, col fronte rivolto a SE, con la cresta occidentale dietro a lui e con la sua ala sinistra che s'appoggiava alla cresta nordorientale. Kh\u0101lid dispose anch'egli le sue forze di fronte all'esercito persiano. Il centro del campo di battaglia, cio\u00e8 il punto mediano tra i due eserciti, era circa a3,5\u00a0km a SE dell'attuale \u02bfAyn al-Muhari, poco pi\u00f9 di 61\u00a0km a SE dell'attuale citt\u00e0 santa di Najaf a poco pi\u00f9 di 10\u00a0km a SE dell'attuale al-Sinafiyya.\nLa cavalleria persiana era abbondantemente sovrastata da quella arabo-islamica. Era essenzialmente composta da cavalleria pesante e stazionava dietro le ali a guardia dei loro fianchi.\nKh\u0101lid aveva 5.000 cavalieri e 10.000 fanti con lui. Sapendo che la sua cavalleria era numericamente superiore a quella persiana, oper\u00f2 la sua grande manovra tattica. Il suo piano era il totale accerchiamento dell'esercito persiano, sfruttando il maggior numero di cavalieri. Anzich\u00e9 lanciare la sua cavalleria sui fianchi del nemico, come aveva fatto Annibale nella battaglia di Canne e lui stesso a Dh\u0101t al-Sal\u0101sil, Kh\u0101lid sfrutt\u00f2 le caratteristiche del terreno e posizion\u00f2 una parte della sua cavalleria dietro la cresta a occidente del campo di battaglia. Kh\u0101lid divise la sua cavalleria in due parti di circa 2.000 uomini ognuna, inviandole dietro la cresta occidentale la notte prima della battaglia. I cavalieri ricevettero istruzioni di attaccare il retro dei Persiani al segnale impartito da lui stesso.\nLa battaglia.\nKh\u0101lid fronteggi\u00f2 i Persiani con quasi 5.000 cavalieri e 10.000 fanti. La cavalleria fu divisa in due parti di identica consistenza numerica e fu dispiegata sui fianchi dei guerrieri appiedati. La strategia del comandante militare persiano, Andarzaghar, era quella di restare sulla difensiva e di lasciare che fossero i musulmani a caricare per primi. Aveva pianificato infatti di resistere ai loro attacchi facendoli sfiancare, per poi lanciare un contrattacco per mettere in rotta l'esausto esercito arabo-musulmano.\nLa prima fase della battaglia si svolse secondo il piano di Andarzaghar. Kh\u0101lid ordin\u00f2 un attacco generale. L'esercito persiano-sasanide aveva riserve che impieg\u00f2 per rimpiazzare gli uomini sulla prima linea del fronte, sottoposti al maggior impeto nemico, aiutandoli a bloccare la spinta musulmana. Durante questo tempo, si dice che Kh\u0101lid avesse duellato con un campione persiano di stazza gigantesca, noto come \"Hazar Mard\" (Mille uomini) e lo avesse ucciso: fatto che ebbe un indubbio effetto psicologico positivo sui musulmani.\nEsauritasi la prima fase, s'avvi\u00f2 la seconda col contrattacco sasanide. Accorgendosi forse di segni di fatica dei guerrieri musulmani, Andarzaghar giudic\u00f2 che fosse giunto il momento per il suo contrattacco. Al suo comando i Sasanidi, sostenuti dalla cavalleria pesante catafratta sasanide, scatenarono un attacco generale su tutto il fronte.\nI musulmani furono tuttavia capaci di resistere per qualche tempo, anche se i Persiani non smisero di premere contro di loro. Su ordine di Kh\u0101lid, il centro dello schieramento musulmano cominci\u00f2 ad arretrare lentamente e ordinatamente, mentre le ali avvolgevano l'esercito sasanide che si trov\u00f2 di fatto accerchiato sui fianchi.\nQuel finto \"indebolimento del centro\" e il successivo avvolgimento dei fianchi, erano stati adottati a suo tempo dallo stesso Kh\u0101lid nel corso della battaglia di Ajnadayn, inconsapevolmente riproponendo la vittoriosa tattica che contro i Romani aveva applicato Annibale nel corso della battaglia di Canne.\nA questo momento Khalid dette un segnale alla sua cavalleria ed essa caric\u00f2 i persiani sul fianco destro e su quello sinistro. La cavalleria leggera musulmana poteva caricare a una notevole velocit\u00e0 ed ebbe per questo pieno successo nella sua azione, caratterizzata da spinta, arretramento e nuova spinta (tattica dell\"al-karr wa l-farr\"). Questa mobilit\u00e0 le dette la vittoria e la cavalleria pesante sasanide and\u00f2 in rotta. Gli Arabi aggredirono i fianchi e la retroguardia dell'esercito persiano e cominciarono ad accerchiarlo. Il corpo pi\u00f9 consistente dell'esercito musulmano, direttamente comandato da Khalid ibn al-Walid, riprese l'attacco contro il fronte persiano, mentre contemporaneamente estendeva la propria linea per collegarsi alla sua cavalleria, sconfiggendo totalmente i Persiani. L'esercito di Andarzaghar cadde in trappola e non pot\u00e9 fuggire. Indietreggiando per gli assalti arabi che giungevano da ogni direzione, l'esercito sasanide si ammass\u00f2 in maniera caotica, del tutto incapace di usare convenientemente le proprie armi. La battaglia si concluse con pesanti perdite inflitte ai Persiani. Nondimeno poche migliaia di soldati imperiali riuscirono a sganciarsi, senza Andarzaghar che era impossibilitato a farlo, ma si diressero verso il Deserto Arabico anzich\u00e9 dirigersi verso la regione dell'Eufrate, e si dice che morissero di conseguenza di sete.\nConseguenze.\nDopo l'annichilimento di un altro esercito sasanide e dei suoi alleati Arabi cristiani nella battaglia finale di Ullays, i musulmani conquistarono al-Hira, la capitale della Mesopotamia, a fine maggio del 633. In seguito vi fu la conquista di al-Anbar e il vittorioso assedio di \u02bfAyn al-Tamr. Con la caduta delle principali citt\u00e0 (eccezion fatta per Ctesifonte, il meridione e l'area centrale dell'Iraq caddero sotto il controllo islamico. Nel 634 Ab\u016b Bakr ordin\u00f2 a Khalid ibn al-Walid di procedere verso la Siria con met\u00e0 dei suoi effettivi, per realizzare l'invasione del territorio bizantino. Al-Muthanna ibn Haritha al-Shaybani fu scelto come successore in Mesopotamia di Khalid. I Persiani, sotto il loro nuovo Shahanshah, Yazdegerd III, levarono nuovi eserciti e sconfissero i musulmani nella battaglia del Ponte, recuperando una parte del territorio precedentemente perduto in Iraq. La seconda invasione dell'Iraq fu intrapresa da Sa\u02bfd b. Ab\u012b Waqq\u0101\u1e63 che, dopo aver sbaragliato le forze sasanidi nella battaglia di Q\u0101disiyya nel 636, conquistarono Ctesifonte nella primavera del 637. Dopo la battaglia di Nihawand nel 641 un'invasione su larga scala dell'Impero persiano fu attuata dal califfo \u02bfUmar."}
{"id": "2977532", "revid": "28592", "url": "https://it.wikipedia.org/wiki?curid=2977532", "title": "London Science Museum", "text": ""}
{"id": "2977541", "revid": "415319", "url": "https://it.wikipedia.org/wiki?curid=2977541", "title": "City angels", "text": ""}
{"id": "2977547", "revid": "1305772", "url": "https://it.wikipedia.org/wiki?curid=2977547", "title": "Registri a scorrimento a retroazione con riporto", "text": "Un registro a scorrimento a retroazione con riporto, generalmente indicato come FCSR, sigla di \"Feedback with Carry Shift Registers\", \u00e8 un tipo di registro simile al Registro a scorrimento a retroazione lineare (o LSFR) da cui differisce per la presenza di un registro secondario per la memorizzazione del riporto, o resto delle operazioni. Se N &gt; 1 \u00e8 un intero allora l'N-adico FCSR di lunghezza \"r\" \u00e8 un dispositivo a stato finito con uno stato \"(a;z) = (a0,a1...,ar-1;z)\" costituito da un vettore di elementi \"ai\" appartenenti a \"{0,1...,N-1}=S\" ed un intero \"z\". \nL'operazione di cambio di stato \u00e8 determinata da un insieme di coefficienti \"q1...,qn\" ed \u00e8 definita come segue: calcolare \"s = qra0+qr-1a1+..+q1ar-1 + z\". Esprimere \"s\" come \"s = ar+Nz\"' con \"ar\" appartenente ad \"S\". Il nuovo stato \u00e8 quindi \"(a1,a2...,ar;z')\". Iterando il cambiamento di stato un FCSR genera un'infinita, eventualmente anche periodica, sequenza di numeri in \"S\".\nGli FCSR sono utilizzati nei cifrari a flusso (ad esempio nell'F-FCSR), nella crittanalisi del \"summation generator\" (una primitiva crittografica creata nel 1985) e come generatore di numeri pseudo casuali nelmetodo Quasi Monte Carlo (sotto il nome di \"generatore \"Multiply With Carry\" (MWC)\", inventato da Couture e L'Ecuyer, generalizzando un lavoro di Marsaglia e Zaman.\nGli FCSR sono analizzati utilizzando la teoria dei numeri. Associato all'FCSR c'\u00e8 un intero di connessione \"q = qrNr + ... + q1N - 1\". Associato alla sequenza di output c'\u00e8 il numero N-adico \"a = a0 + a1N + a2N2+...\" Il teorema fondamentale degli FCSR afferma che c'\u00e8 un intero \"u\" tale che \"a = u/q\", un numero razionale. La sequenza di output \u00e8 strettamente periodica se e soltanto se \"u\" \u00e8 compreso fra \"-q\" e 0. \u00c8 possibile esprimere \"u\" come un polinomio quadratico semplice che coinvolge lo stato iniziale e \"qi\".\nC'\u00e8 anche una rappresentazione esponenziale degli FCSR: se \"g\" \u00e8 l'inverso di \"N modulo q\", e la sequenza di output \u00e8 strettamente periodica, allora \"ai = (Agi mod q) mod N\", dove \"A\" \u00e8 un intero. Ne consegue che il periodo \u00e8 al massimo dell'ordine di \"N\" nel gruppo moltiplicativo di unit\u00e0 modulo \"q\". Questo vale ancor di pi\u00f9 quando \"q\" \u00e8 primo e \"N\" \u00e8 un elemento primitivo modulo \"q\". Allora il periodo \u00e8 \"q-1\": in questo caso la sequenza di output \u00e8 chiamata \"sequenza-l\", \"sequenza lunga\" (o \"l-sequence\")"}
{"id": "2977548", "revid": "124932386", "url": "https://it.wikipedia.org/wiki?curid=2977548", "title": "'Ndrina Ierin\u00f2", "text": "Gli Ierin\u00f2 o Jerin\u00f2 sono una 'ndrina di Gioiosa Jonica dedita al narcotraffico.\nSono presenti anche nella zona di Ivrea, nel Salento, nella Borghesiana e a Pisticci in provincia di Matera. Sono alleati dei Mazzaferro dei Cataldo e dei Costa.\nStoria.\nSequestri.\nNel giugno 1975 viene sequestrato l'imprenditore di Siderno Tobia Matarazzi, per volere di Giuseppe Ierin\u00f2. Il rapimento di Matarazzi fu il primo rapimento avvenuto nella Locride dopo l'assassinio del \"boss dei due mondi\", Antonio Macr\u00ec.\nCon questo, si aprir\u00e0 la cosiddetta \"stagione dei sequestri\" perpetrata da parte di molte 'ndrine come metodo per guadagnare soldi in maniera rapida.\nPep\u00e8 Cataldo, capo carismatico dell'omonimo clan 'ndranghetistico locrese. Relativamente al sequestro Materazzi, allora si disse che aveva \"comprato\" il sequestrato dai gioiosani che per punirlo di non aver \"pagato\" il prezzo pattuito organizzarono un attentato presso la locale stazione Agip. Pep\u00e8 Cataldo, grazie al suo eccezionale sangue freddo e alla disconoscenza dei luoghi da parte del commando, scamp\u00f2 all'agguato rifugiandosi nel bagno, cosa che gli consentiva di sfuggire alla tempesta di piombo che i sicari, sparando con lupara e mitra, scaricarono. Cataldo, cessata la tempesta di piombo, usc\u00ec e, dopo aver chiesto ai terrorizzati benzinai cosa fosse accaduto, si allontanava con la propria auto.\nTengono sotto sequestro per un mese Roberta Ghidini.\nVincenzo Mazzaferro avrebbe fatto da tramite con lo Stato per la contrattazione, ma non mantenendo le promesse fu ucciso dagli Jerin\u00f2 il 14 gennaio 1993, senza, per\u00f2, nessun cambio di rapporti per le due famiglie malavitose.\nVincenzo Roccisano, di Gioiosa Jonica, broker degli Jerin\u00f2, degli Aquino e dei Commisso. A causa di traffici di droga non andati a buon fine e di cui 4 carichi sequestrati che erano destinati alla cosca Pesce di Rosarno; Vincenzo Roccisano, temeva per la sua incolumit\u00e0, si trasferiva a Toronto in Canada, sotto la protezione di esponenti delle famiglie Coluccio - Commisso, da anni radicate in quel Paese e, successivamente, a New York, dove, su attivazione dell'Arma, in data 23 febbraio 2010 veniva tratto in arresto da personale della Dea, per violazione della legge sull'immigrazione.\nFaida dei boschi.\nSi ritiene che Giuseppe Ierin\u00f3 abbia avuto un ruolo nella cosiddetta \"faida dei boschi\", faida avvenuta a cavallo di 3 province tra i boschi delle serre calabresi tra Serra San Bruno, Stilo, Monasterace e Guardavalle, per il controllo del settore del legname."}
{"id": "2977554", "revid": "709565", "url": "https://it.wikipedia.org/wiki?curid=2977554", "title": "Yardies", "text": "Yardie (plurale \"Yardies\") \u00e8 un termine appartenente allo slang anglosassone con il quale si indicavano gli occupanti dei \"governments yards\", dei cantieri edilizi di Trenchtown, un quartiere di West Kingston (Giamaica), costruiti per ospitare le persone rimaste senza casa dopo il passaggio dell'uragano Charlie nel 1951. Si trattava di un progetto edilizio molto promettente, ma a causa dell'indigenza dei residenti e della concentrazione di massa di criminali nell'apparato abitativo, l'area degli \"yards\" fu presto caratterizzata per la violenza e la criminalit\u00e0 dilaganti e i suoi abitanti stigmatizzati come \"Yardies\".\nOggi vengono definiti \"Yardie\" quei gruppi criminali operanti nel Regno Unito, principalmente a Londra, nel settore della droga e del contrabbando d'armi formati da immigrati giamaicani e caraibici.\nNel Regno Unito.\nCaratterizzati anch'essi dalla violenza dei connazionali malavitosi giamaicani verso la polizia, nel 1993 un gruppo Yardie fu accusato dell'omicidio del PC Patrick Dunne, colpito a morte mentre era di pattugliamento a Clapham.\nNei primi anni 2000 gli Yardie fecero il loro debutto a Bristol, dove si scontrarono con una banda in via di scomposizione, la Aggi Crew. Per un caso sfortunato, nello stesso periodo d'arrivo, alcuni membri di spicco della Aggi Crew furono rilasciati di prigione con la concessione loro della libert\u00e0 vigilata. Ci\u00f2 che ne segu\u00ec fu una guerra tra bande al termine della quale gli Yardie risultarono vincitori.\nAttivit\u00e0 criminali.\nLe bande Yardie sono note per il loro coinvolgimento in attivit\u00e0 correlate al traffico di stupefacenti, in particolare marijuana e crack, e contrabbando di armi da fuoco.\nNonostante le attivit\u00e0 di droga e contrabbando, le autorit\u00e0 britanniche non hanno mai elencato gli \"Yardie\" tra le organizzazioni criminali operanti nella nazione per la mancanza di una reale struttura complessa o di una qualche figura centrale per il controllo delle attivit\u00e0, classificandoli piuttosto come una banda criminale.\nIn contrasto ai gruppi organizzati e alle motivazioni che inducono le autorit\u00e0 statali a far rientrare il fenomeno tra le tante bande di strada presenti nel Regno Unito, la mancanza di volont\u00e0 da parte degli \"Yardies\" di colludersi o infiltrarsi negli apparati di polizia e d'indagine e l'inesistenza di sodalizi e concordati semplici per una meglio gestione delle attivit\u00e0 illecite di cui sono protagonisti.\nAll'infuori di Londra, la presenza di bande Yardie o semplicemente simpatizzanti d'essi \u00e8 segnalata a Bristol, Birmingham e Nottingham, anche se in maniera molto minore rispetto alla capitale inglese.\nRinforzo della lotta alla banda.\nIn relazione all'aumento di crimini violenti con protagonisti membri Yardie e altri banditi di strada, la polizia metropolitana di Londra ha ingaggiato un certo numero di azioni per contrastare le attivit\u00e0 della banda. Una delle pi\u00f9 importanti operazioni \u00e8 forse l'operazione Trident e la costituzione dell'unit\u00e0 investigativa antibande \"Trident Operational Command Unit\" in collaborazione con lo Specialist Crime Directorate."}
