{"id": "2911856", "revid": "110157", "url": "https://it.wikipedia.org/wiki?curid=2911856", "title": "Fitosteroli", "text": "I fitosteroli sono un gruppo di steroli che possono essere ritrovati nelle piante. Nella categoria vengono normalmente inclusi anche gli \"stanoli\" vegetali. I fitosteroli e fitostanoli si ritrovano in piccole quantit\u00e0 ed a seconda del processo di raffinazione negli oli derivati da vegetali di diverse famiglie: Leguminosae, Graminacee, Pedaliaceae ecc.\nGli oli vegetali con le pi\u00f9 alte concentrazioni di fitosteroli riportati nel Codex Alimentarius sono:\nI principali fitosteroli sono:\nIl profilo degli steroli cambia notevolmente da vegetale a vegetale e pu\u00f2 essere utilizzato per riconoscere le eventuali adulterazione degli oli vegetali.\nLa concentrazione di colesterolo \u00e8 comunque molto inferiore di quella dei fitosteroli pi\u00f9 comuni, che a seconda della pianta possono essere: \u03b2-sitosterolo, Brassicasterolo, Campesterolo, Delta-5-Avenasterolo.\nI fitosteroli presentano un ampio spettro di utilizzo, essendo usati sia nei prodotti cosmetici sia come additivi alimentari e medicinali per ridurre i livelli di colesterolo.\nEffetti sulla salute.\nL'Autorit\u00e0 europea per la sicurezza alimentare(EFSA) ha concluso che il colesterolo nel sangue pu\u00f2 essere ridotto in media dal 7 al 10,5% consumando da 1,5 a 2,4 grammi di steroli e stanoli vegetali al giorno. Gli scienziati hanno rilevato che l'effetto \u00e8 generalmente accertato entro le prime 2-3 settimane. Gli studi, riferiti a periodi che arrivano a 85 settimane, mostrano che l'effetto potrebbe perdurare per tutto il periodo in esame.\nL'indicazione sulla salute: \n\"\"\u00c8 stato dimostrato che gli steroli vegetali e gli esteri di stanoli vegetali riducono il colesterolo nel sangue. L'ipercolesterolemia costituisce un fattore di rischio per lo sviluppo di malattie cardiache coronariche.\" \" \npu\u00f2 essere riportata sugli alimenti nel mercato dell'Unione europea.\nNonostante la capacit\u00e0 nell'abbassare il colesterolo LDL sia ben nota, un effetto benefico dei fitosteroli nei confronti delle malattie cardiovascolari e della mortalit\u00e0 \u00e8 oggetto di controversia scientifica.\nLa sitosterolemia, o fitosterolemia, \u00e8 una rara patologia a carattere autosomico recessivo caratterizzata da un aumento dei valori ematici e tissutali di fitosteroli."}
{"id": "2911861", "revid": "1305772", "url": "https://it.wikipedia.org/wiki?curid=2911861", "title": "Rifugio Oratorio di Cun\u00e9y", "text": "Il rifugio Oratorio di Cun\u00e9y \u00e8 un rifugio situato nel comune di Nus (AO), nel vallone di Saint-Barth\u00e9lemy, nelle Alpi Pennine, a \"2.652\"\u00a0m s.l.m.\nStoria.\nFin dagli inizi del XX secolo fu costruito un ricovero per i pellegrini che salivano al santuario di Cun\u00e9y.\nL'attuale struttura fu inaugurata nel 1994 e si trova nei pressi del santuario.\nIl rifugio, in quanto parte del progetto multisito che coinvolge altri rifugi valdostani, nel giugno 2004 ha ottenuto la certificazione ambientale di qualit\u00e0 UNI EN ISO 14001 e il 12 luglio 2005 \u00e8 diventato autonomo dal punto di vista energetico ricevendo insieme agli altri rifugi del progetto il diploma per il turismo montano \"Panda d'oro\" del WWF Italia.\nCaratteristiche e informazioni.\nIl rifugio ha una capienza di 27 posti.\nSi trova lungo il percorso dell'alta via della Val d'Aosta n. 1.\nAccessi.\nSi pu\u00f2 salire al rifugio partendo da Lignan (1.633\u00a0m) e passando per il Col du Salv\u00e9 (2.569\u00a0m)."}
{"id": "2911864", "revid": "17204", "url": "https://it.wikipedia.org/wiki?curid=2911864", "title": "Orbiter Space Flight Simulator", "text": ""}
{"id": "2911868", "revid": "767487", "url": "https://it.wikipedia.org/wiki?curid=2911868", "title": "Senza colore", "text": "Senza colore \u00e8 un brano dei The Bastard Sons of Dioniso, contenuto nell'album del 2009 \"In stasi perpetua\" prodotto da Gaudi\n. Scelto come secondo singolo estratto dall'album, viene reso disponibile per l'airplay radiofonico il 5 marzo 2010.\nA pi\u00f9 di un mese dal lancio radiofonico del singolo, si cominciano ad avere notizie riguardo alla registrazione di un videoclip, che entra in rotazione su MTV e Music Box l'11 maggio 2010.\nIl brano.\nComposto da Vicentini, Sassudelli, Broseghini e Gaudi, \"Senza colore\" richiama musicalmente il Prog rock degli anni settanta, soprattutto per l'uso del moog (in questo brano suonato dallo stesso Gaudi), che si aggiunge a batteria e chitarra acustica e fa da strumento portante del brano, soprattutto nella sua parte iniziale e finale. \nIl brano, che alterna tre strofe e tre ritornelli, cresce d'intensit\u00e0 con una struttura a climax sia dal punto di vista del testo che dal punto di vista musicale (ogni blocco strofa-ritornello si alza di tono rispetto al precedente).\nIl testo, inoltre, gioca su altre figure retoriche, come l'anafora e la sinestesia:\nIl titolo dell'album, \"In stasi perpetua\", \u00e8 stato preso proprio da un verso di \"Senza colore\":\n\u00c8 l'unica canzone del cd in cui tutti e tre i componenti del gruppo si alternano come singola prima voce.\nIl video.\nIl video di \"Senza colore\" \u00e8 stato girato nell'aprile 2010 all'interno del palazzetto dello Stadio del ghiaccio di Baselga di Pin\u00e9. \u00c8 stato diretto da Gianluca Catania e sponsorizzato da Red Bull e 55DSL. Il video alterna sequenze in cui The Bastard Sons of Dioniso suonano sulla pista del palazzetto del ghiaccio della struttura, vuoto e illuminato, e sequenze rallentate in cui vengono mostrate due squadre di hockey su ghiaccio vestirsi e prepararsi per una partita, negli spogliatoi. Nel finale, i giocatori entrano in pista e cominciano a giocare vicino al gruppo, che suona le ultime note del pezzo.\nFormazione.\nLive:\nPer la versione in studio, secondo quanto riportato nel \"booklet\" dell'album:"}
{"id": "2911875", "revid": "4175", "url": "https://it.wikipedia.org/wiki?curid=2911875", "title": "Palazzo dei Ricevimenti e dei Congressi", "text": "Il Palazzo dei Ricevimenti e dei Congressi, pi\u00f9 informalmente noto come Palazzo dei Congressi, \u00e8 un edificio di Roma che si trova nel quartiere dell'EUR; progettato da Adalberto Libera e iniziato nel 1938, fu completato nel 1954.\nOriginariamente uno dei progetti pi\u00f9 importanti della prevista esposizione universale di Roma del 1942, mai realizzatasi a causa della guerra, era quasi ultimato quando le urgenze postbelliche misero in secondo piano le esigenze architettoniche e di rappresentanza della Capitale, e solo negli anni cinquanta vide il definitivo completamento dei lavori e la sua apertura al pubblico.\nIn ragione della sua capacit\u00e0 e dei suoi ampi volumi liberi fu destinato anche a ospitare le gare di scherma ai Giochi olimpici di Roma del 1960.\nStoria.\nNel maggio 1936 Roma era diventata la capitale di un impero: in quello stesso anno fu assegnata alla citt\u00e0 l'organizzazione dell'Esposizione universale del 1942 e il governo italiano intese cogliere l'occasione per celebrare in tale data sia i fasti del neonato impero che, soprattutto, il ventennale del regime fascista nonch\u00e9 altres\u00ec per sviluppare l'urbanizzazione della citt\u00e0 lungo l'asse viario che portava al mare.\nNel dicembre 1936 fu varata la legge che istitu\u00ec l'ente per l'Esposizione Universale di Roma e appena un mese pi\u00f9 tardi furono banditi i primi concorsi e diramati gli inviti per l'ideazione degli edifici dell'istituendo quartiere della mostra, che prese il nome di EUR 42 dall'acronimo dell'Esposizione e dall'anno in cui avrebbe dovuto tenersi.\nGi\u00e0 ad aprile l'ente appositamente istituito per il vaglio dei progetti aveva deliberato i primi piani; per i palazzi pi\u00f9 importanti furono banditi specifici concorsi tra giugno e ottobre di quello stesso anno: il Palazzo dei Ricevimenti e dei Congressi faceva parte di tale gruppo, insieme ad altre opere quali l'esedra di Piazza Imperiale (oggi piazza delle Nazioni Unite), il Museo delle Comunicazioni (oggi Archivio Centrale dello Stato), la basilica dei santi Pietro e Paolo e il Palazzo della Civilt\u00e0 Italiana (un ulteriore concorso per la costruzione del Palazzo dell'Acqua e della Luce fu bandito un anno e mezzo pi\u00f9 tardi ma il progetto non ebbe seguito: al suo posto, nel 1960, sorse il Palazzo dello Sport).\nTra i progetti presentati al concorso figurava \u2014 oltre a quello vincitore di Adalberto Libera \u2014 quello dei comaschi Giuseppe Terragni, Cesare Cattaneo e Pietro Lingeri, che si classific\u00f2 al secondo posto; l'esclusione di questi ultimi spinse Giuseppe Pagano a parlare nel 1941 di \u00aboccasione perduta\u00bb e a criticare l'operato della commissione (\u00ab\u2026era cos\u00ec concorde il giudizio della maggioranza sui progetti pi\u00f9 vistosamente affidati al compromesso, che ogni lotta per salvare i migliori poteva rasentare l'assurdo di una fissazione paranoica\u00bb).\nL'approvazione definitiva dei progetti del Palazzo della Civilt\u00e0 Italiana, della Piazza Imperiale e del Palazzo dei Ricevimenti e dei Congressi avvenne l'11 febbraio 1938 a opera dello stesso Benito Mussolini e l'inizio lavori fu deliberato nell'aprile successivo; tuttavia, siccome solo a dicembre fu deciso in via definitiva quale tipo di fondazioni adottare, l'avvio effettivo dei lavori fu solo nel 1939.\nNonostante i vincoli imposti dal regime fascista, che nell'EUR vedeva la prima, vera grande occasione di creare \"ex novo\" una propria cifra architettonica che richiamasse esplicitamente i fasti imperiali di Roma, il progetto di Libera, pur se parzialmente sottostante alle direttive governative, \u00e8 anche quello che da esse figur\u00f2 pi\u00f9 intellettualmente indipendente: Libera infatti, evitando il monumentalismo accentuato del Palazzo della Civilt\u00e0 Italiana o della citata esedra, riusc\u00ec a concepire un volume capace di sottrarsi alla datazione del proprio tempo; l'unica struttura che tradisce l'epoca di origine del manufatto \u00e8 il colonnato frontale che l'architetto, nel cambiato clima culturale del dopoguerra, afferm\u00f2 di non aver potuto evitare di costruire nonostante i suoi tentativi.\nAnche l\u00ec, tuttavia, Libera riusc\u00ec a elaborare una soluzione che, se pur parzialmente compromissoria, tolse preminenza alla funzione della colonna e la pose quasi in secondo piano, riducendo tale elemento a una specie di pilastro rivestito in travertino con compiti pi\u00f9 di sostegno che ornamentali.\nIn un suo studio del 2002 Garofalo rileva che la monumentalit\u00e0 del prospetto sarebbe stata accentuata dall'eventuale posa in opera, mai realizzata, della scultura di una quadriga di Francesco Messina sulla mensola in aggetto realizzata al centro della facciata; per Quilici la realizzazione, tuttavia, comprova l'inattualit\u00e0 del \u00abtentativo di Libera di porre le basi di una nuova, moderna, architettura di Stato\u00bb.\nNella sua realizzazione definitiva il Palazzo dei Congressi \u00e8, essenzialmente, un cubo di 45 metri per lato che definisce al suo interno un volume libero: i corpi scala, cos\u00ec come i ballatoi, sono adiacenti alle pareti interne del cubo; tale volume emerge da una base a forma di parallelepipedo che comprende il frontale con il colonnato, aperto verso l'attuale piazza John Fitzgerald Kennedy, l'ampio atrio largo pi\u00f9 di 60 metri, i volumi di servizio e, sul retro, un auditorium.\nLa copertura dell'elemento principale, la sala dei Ricevimenti propriamente detta, \u00e8 una volta a crociera ribassata le cui nervature sono costituite da due travi Vierendeel metalliche ad arco incrociate a 90\u00ba e disposte lungo le diagonali del quadrato di base del corpo di fabbrica.\nLa struttura metallica sorregge travi secondarie e un solaio tipo Perret, mentre il manto di copertura \u00e8 in rame.\nL'auditorium, chiamato spesso \"aula magna\" o Sala dei Congressi, \u00e8 costituito altres\u00ec dal succedersi di 13 telai in cemento armato di 28 metri di luce che sorreggono una soletta, anch'essa di cemento armato, e le sovrastanti gradinate di teatro all'aperto.\nIl fronte secondario \u00e8 costituito da un'ampia vetrata arretrata, alta 10 e larga 65 metri, sorretta su pilastri metallici fusiformi che forse doveva caratterizzare, nelle intenzioni di Libera, anche il fronte principale.\nLa realizzazione in cemento armato del palazzo, costruito dall'impresa Bassanini s.i.c. di Milano, \u00e8 mascherata dal rivestimento murale interamente in travertino, il che conferisce all'opera quel carattere di monumentalit\u00e0 richiesto dalle direttive fasciste in fase di ideazione del quartiere.\nDal punto di vista urbanistico il Palazzo dei Congressi costituisce l'estremo sud-orientale di uno dei tre assi trasversali che tagliavano la Via Imperiale (oggi via Cristoforo Colombo) e che avrebbero dovuto marcare le varie sezioni tematiche dell'Esposizione; pi\u00f9 precisamente, venendo da Roma, il Palazzo sorge sul primo di tali tre assi, quello che all'estremo opposto si conclude con il Palazzo della Civilt\u00e0 Italiana (gli altri due sono l'attuale viale della Civilt\u00e0 Romana, all'altezza di piazza Guglielmo Marconi, e viale Europa, dalla basilica di ss. Pietro e Paolo all'Archivio Centrale dello Stato.\nLa costruzione del Palazzo dei Congressi, almeno nei suoi elementi fondamentali, nel 1943 era ultimata; tuttavia lo spostamento del fronte di guerra, che aveva lasciato Roma fuori dagli eventi bellici fino all'Armistizio, ferm\u00f2 di fatto qualsiasi lavoro; in seguito gli edifici dell'EUR all'epoca gi\u00e0 completati servirono dapprima come accampamento per le truppe tedesche, poi alleate e infine, nell'immediato dopoguerra, come rifugio di sfollati.\nDopo la guerra si dovette attendere la costituzione dell'Ente EUR che prendesse in carico le infrastrutture esistenti e riqualificasse la zona, destinata a diventare il punto d'aggregazione direzionale della Capitale.\nI lavori sul Palazzo dei Congressi ripresero nel 1952; all'epoca, sulla parete di sfondo dell'atrio, era gi\u00e0 presente un affresco allegorico di Roma trionfante, opera di Achille Funi; durante i lavori successivi Gino Severini realizz\u00f2 un dipinto su masonite raffigurante momenti di vita agreste, in tema con la mostra dell'Agricoltura che si tenne nel 1953 nei palazzi dell'EUR.\nIl Palazzo dei Congressi sede olimpica.\nNel 1955 il Comitato Olimpico Internazionale, nella sua cinquantesima sessione di Parigi, assegn\u00f2 a Roma l'organizzazione dei giochi della XVII Olimpiade del 1960; ci\u00f2 diede lo spunto per completare opere gi\u00e0 esistenti e avviare la costruzione di nuove.\nFurono individuate due zone principali per le gare; una, la zona settentrionale presso il Foro Italico, dove sorgono lo Stadio Olimpico, il Flaminio, quello dei Marmi e quello del Nuoto; l'altra, quella meridionale con attrezzature tutte ancora da realizzare, localizzata proprio all'EUR; di fianco alle strutture nuove progettate appositamente per l'appuntamento olimpico (Palazzo dello Sport, Velodromo, Piscina delle Rose), si decise di utilizzare anche il Palazzo dei Congressi, per usi sia cerimoniali che agonistici.\nIn fase di definizione del calendario degli eventi sportivi, in virt\u00f9 delle caratteristiche dell'edificio (come detto, ampi volumi e facilit\u00e0 di accesso), si decise di assegnare al Palazzo dei Congressi lo svolgimento delle gare di scherma.\nFu quindi approntata un'area di servizio consistente in 20 spogliatoi per complessivi 380 atleti e installata una tribuna mobile a cura dell'impresa Cucinotta; furono installate 70 postazioni stampa per complessivi 686 accrediti e, inoltre, la Banca Nazionale del Lavoro, ufficialmente incaricata dei servizi di tesoreria per i Giochi, ivi install\u00f2 un proprio sportello temporaneo facente funzioni di cassa, ufficio di cambio e altri servizi finanziari.\nIl 19 agosto 1960, inoltre, il Palazzo ospit\u00f2 la cerimonia inaugurale della 57\u00aa sessione del Comitato Olimpico Internazionale.\nLe gare di scherma \u2014 nelle variet\u00e0 di fioretto maschile e femminile, spada e sciabola \u2014 si tennero dal 29 agosto al 10 settembre 1960 e videro le vittorie, a livello individuale, di Viktor \u017ddanovi\u010d (URSS, fioretto maschile), Giuseppe Delfino (Italia, spada), Rudolf K\u00e1rp\u00e1ti (Ungheria, sciabola) e Heidi Schmid (Germania, fioretto femminile), mentre le squadre che si aggiudicarono la medaglia d'oro furono l'URSS (fioretto maschile e femminile), l'Italia (spada) e l'Ungheria (sciabola).\nIl Palazzo dei Congressi oggi.\nIl Palazzo dei Congressi \u00e8 il luogo d'elezione di numerosi eventi tenutisi nel corso degli anni: mostre, seminari, convegni e congressi di partito.\nTra questi ultimi si citano a titolo d'esempio il Congresso del Partito Comunista Italiano del 1962 e tre congressi della Democrazia Cristiana, il IX del 1964, l'XI del 1969 e il XII del 1973.\nLa notte del 10 gennaio 1977 il Palazzo fu oggetto di un attentato, che le forze dell'ordine definirono come \u00abatto intimidatorio\u00bb avverso l'imminente congresso del Movimento Sociale Italiano: un gruppo, autodefinitosi nella successiva autorivendicazione telefonica alla stampa \u201cNuovi partigiani\u201d, deposit\u00f2 nella sala dei Congressi tre ordigni esplosivi a base di cloruro di potassio e acido solforico, due dei quali esplosero provocando un incendio che mise a rischio le strutture dell'edificio.\nI lavori di ristrutturazione e ammodernamento del Palazzo dei Congressi hanno portato alla valorizzazione di una terrazza con giardino pensile (prevista nel progetto originario) e all'installazione di nuove apparecchiature tecnologiche multimediali nella Sala dei Congressi, adesso capace di ospitare proiezioni cinematografiche, sfilate di moda e altri eventi.\nDal 2002 al 2016 la struttura ospit\u00f2 annualmente ogni dicembre \"Pi\u00f9 libri pi\u00f9 liberi\", fiera della piccola e media editoria organizzata dall'Associazione italiana editori.\nIl Palazzo \u00e8 di propriet\u00e0 dell'ex Ente EUR, oggi EUR Spa, che ne ha affidato la gestione alla societ\u00e0 Roma Convention Group SpA."}
{"id": "2911876", "revid": "1494169", "url": "https://it.wikipedia.org/wiki?curid=2911876", "title": "Cuney", "text": ""}
{"id": "2911877", "revid": "110157", "url": "https://it.wikipedia.org/wiki?curid=2911877", "title": "Ulisse (poesia)", "text": "Ulisse \u00e8 una poesia di Umberto Saba, pubblicata nella raccolta \"Mediterranee\" del 1946.\nNella poesia l'autore si identifica con il personaggio di Ulisse cos\u00ec come fu rappresentato da Dante nella \"Divina Commedia\", che dopo la conclusione delle vicende narrate nell\"'Odissea\", parte nuovamente per nuove scoperte.\nNella prima parte sono citati gli \"isolotti\", belli da vedere, ma fonti di pericoli da sfuggire per i marinai, che si spostano pi\u00f9 al largo. Nella seconda parte l'autore parla al presente della sua vecchiaia, che non lo ferma: anch'egli, come Ulisse, continua a navigare, accettando nuovi rischi e rifiutando il porto, ovvero il rifugio."}
{"id": "2911881", "revid": "120506183", "url": "https://it.wikipedia.org/wiki?curid=2911881", "title": "E le stelle stanno a guardare (miniserie televisiva)", "text": "E le stelle stanno a guardare \u00e8 una miniserie televisiva italiana del 1971, diretta da Anton Giulio Majano e basata sul romanzo omonimo di Archibald Joseph Cronin.\nTrama.\nLa trama \u00e8 incentrata sulle vicende della famiglia Barras, proprietari di una miniera e della famiglia Fenwick che nella miniera lavora. Sullo sfondo i problemi dei minatori nell'Inghilterra degli anni venti.\nProduzione.\nCast.\nDel cast fanno parte, tra gli altri, Andrea Checchi, Giancarlo Giannini, Orso Maria Guerrini, Anna Miserocchi, Enzo Tarascio, Anna Maria Guarnieri, Loretta Goggi e Daniela Goggi.\nDistribuzione.\nLo sceneggiato and\u00f2 in onda sul Programma Nazionale (l'attuale Rai 1) in nove puntate, il marted\u00ec in prima serata, dal 7 settembre al 2 novembre 1971."}
{"id": "2911885", "revid": "115057672", "url": "https://it.wikipedia.org/wiki?curid=2911885", "title": "Jim Wynorski", "text": "Biografia.\n\u00c8 noto per i suoi numerosi film di serie B. Ha diretto oltre 75 film. I suoi primi film sono stati distribuiti nelle sale cinematografiche, mentre le pellicole successive sono state prevalentemente trasmesse in televisione o distribuite per il circuito direct-to-video. \u00c8 conosciuto anche con i nomi \"Jay Andrews,\" \"Arch Stanton\", \"Blueberry HR\", \"Tom Popatopolous\" e \"Nobile Henry\". Ha collaborato in numerose produzioni con Roger Corman, altro maestro dei film a basso costo. Spesso ha realizzato parodie di altri film di successo, come \"Cleavagefield\" che fa il verso a \"Cloverfield\". Ha diretto anche diversi thriller erotici negli anni novanta, come \"Torbido desiderio\", \"Victim of Desire\" e \"Virtual Desire\". Ha diretto anche un film western nel 1995, \"Taglia che scotta\", con Kelly LeBrock.\nNel 2009, \u00e8 stato realizzato un documentario su Jim Wynorski dal titolo \"Popatopolis\" (diretto da Clay Westervelt; sottotitolo: \"Come fare un film in tre giorni\"), titolo che deriva da uno dei suoi pseudonimi. Il documentario racconta la realizzazione del suo film horror softcore \"The Witches of Breastwick\"."}
{"id": "2911886", "revid": "339392", "url": "https://it.wikipedia.org/wiki?curid=2911886", "title": "Vor Frue Kirke", "text": ""}
{"id": "2911893", "revid": "392652", "url": "https://it.wikipedia.org/wiki?curid=2911893", "title": "Meccia (pista sciistica)", "text": "La Meccia \u00e8 una famosa pista da sci situata nel comprensorio sciistico del Monte Moro di Macugnaga.\nLa pista, di media difficolt\u00e0, scende dal Passo del Monte Moro, iniziando dove si trova la stazione di arrivo dello skilift \"San Pietro\" e terminando all\"'Alpe Bill\", ove sorge la stazione intermedia della funivia. Il tracciato, di media difficolt\u00e0, si snoda in un vallone parallelo a quello dal quale risale la funivia, per questo scende in un paesaggio incontaminato e selvaggio, con stupefacenti vedute sulla parete est del Monte Rosa. Nel tratto finale la pista Meccia coincide con la pista Moro-Bill, che scende sempre dal Monte Moro, snodandosi, per\u00f2, tra i pendii al di sotto della funivia.\nParticolarit\u00e0 della pista \u00e8 il fatto, che nonostante si trovi ad una quota elevata, venga aperta raramente. Il fondo irregolare e sassoso ed il forte vento che soffia sovente nel vallone, fanno s\u00ec che il tracciato resti spesso chiuso, talvolta per l'intera durata di una stagione invernale."}
{"id": "2911896", "revid": "4711", "url": "https://it.wikipedia.org/wiki?curid=2911896", "title": "Colorado 14ers", "text": ""}
{"id": "2911902", "revid": "729019", "url": "https://it.wikipedia.org/wiki?curid=2911902", "title": "World Wrestling Association", "text": "La World Wrestling Association (WWA) \u00e8 stata una federazione di lucha libre fondata nel 1986 da Benjamin Mora Jr. e con sede a Tijuana in Messico.\nStoria.\nNel 1986 Benjamin Mora Jr. rileva l'azienda del padre (la Promociones Mora, fondata nel 1964 da Benjamin Mora Sr.) e verso la fine degli anni ottanta presenta alcuni dei migliori luchador del momento come Rey Mysterio Jr., La Parka e Juventud Guerrera.\nWWA verso la fine degli anni novanta rimane intattiva e quasi tutti il suo roster passa alla World Championship Wrestling o ad altre promozioni. \nNel 2004 la federazione riprende le operazioni ed i campionati.\nRoster.\nIl roster include alcuni del lottatori pi\u00f9 popolari in messico come:"}
{"id": "2911903", "revid": "118319734", "url": "https://it.wikipedia.org/wiki?curid=2911903", "title": "Dario Castiglio", "text": "Biografia.\nNato a Napoli l'8 maggio 1986, \u00e8 figlio del cantante Peppino Di Capri (nome d'arte di Giuseppe Faiella) e fratello del musicista Edo Faiella. Si \u00e8 formato professionalmente diplomandosi al Corso Triennale Acting Training di Beatrice Bracco e frequentando dei laboratori teatrali con Michael Margotta e Viviana Di Bert.\nPrima di debuttare sul grande schermo come protagonista maschile del film \"Sul mare\", diretto da Alessandro D'Alatri, nelle sale nel 2010, ha recitato in teatro e in televisione come protagonista di puntata nelle serie televisive \"R.I.S. 5 - Delitti imperfetti\" e \"Distretto di Polizia 9\", entrambe in onda nel 2009 su Canale 5, e in vari cortometraggi, tra cui: \"Io non esisto\", regia di Lorenzo Sportiello, e \"L'amore ci divider\u00e0\", regia di Federico Tocchella. Nel 2011 torna sul piccolo schermo con la serie TV \"Squadra antimafia - Palermo oggi 3\" con Giulia Michelini e Simona Cavallari, dove recita la parte del camorrista Mizio Portanova, fratello di Vito Portanova interpretato da Giuseppe Zeno."}
{"id": "2911909", "revid": "2039709", "url": "https://it.wikipedia.org/wiki?curid=2911909", "title": "Borsa di Tel Aviv", "text": "La Borsa di Tel Aviv, o in inglese Tel Aviv Stock Exchange (abbr. \"TASE\") () \u00e8 l'unica borsa valori israeliana. Sul TASE sono quotate oltre 600 azioni, circa 600 tra titoli di Stato e obbligazioni e circa 200 ETF.\nI 35 titoli a maggiore capitalizzazione sono rilevati dall'indice TA-35."}
{"id": "2911923", "revid": "767487", "url": "https://it.wikipedia.org/wiki?curid=2911923", "title": "Un weekend da bamboccioni", "text": "Un weekend da bamboccioni (\"Grown Ups\") \u00e8 un film del 2010 diretto da Dennis Dugan. Tra gli interpreti principali figurano Adam Sandler (produttore e co-sceneggiatore del film), Kevin James, Chris Rock, Salma Hayek e Rob Schneider.\nIl film \u00e8 uscito negli Stati Uniti il 25 giugno 2010, mentre in Italia \u00e8 stato distribuito nelle sale il 1\u00ba ottobre dello stesso anno.\nTrama.\nNel 1978, cinque amici giocano e vincono un \ntorneo di basket per ragazzi. La sera stessa il loro coach, brinda, in una casa sul lago (molto probabilmente di sua propriet\u00e0), e li incita a giocare una partita cos\u00ec anche nella loro vita reale.\nTempo dopo, Leonard \"Lenny\" o \"Hollywood\" Feder, \u00e8 un agente immobiliare che vive in una fantastica villa, in attesa di partire per un viaggio a Milano, in Italia. Sposato con Roxanne Chase, ha tre fantastici bambini: Greg, Keithie e Becky. (Inoltre ha anche una domestica che vive con loro e che in tutto il film far\u00e0 credere agli amici di essere una studentessa e che deve studiare per un esame). Lo stesso giorno Lenny ha una brutta notizia: il suo allenatore di basket \u00e8 morto. Cos\u00ec come Lenny anche Kurt McKenzie, Erik Lamonsoff, Robert \"Rob\" Hilliard e Marcus Higgins, (i quattro amici che con Lenny completano quella squadra che ha vinto nel 1978) hanno la brutta notizia del coach.\nS'incontrano tutti insieme proprio fuori dalla chiesa dove si terrebbe il funerale. Fanno conoscenza delle rispettive famiglie e terminato il funerale capiscono di avere un solo \"scopo\": spargere le ceneri del loro coach su un lago.\nI cinque amici affittano, con le rispettive famiglie, una casa sul lago per la notte del 4 luglio, la stessa casa dove il coach brind\u00f2 per la vittoria degli amici. Con il passare del tempo, i cinque amici ritrovano l\u00ec il piacere di frequentarsi e iniziano a fare le cose pi\u00f9 stupide, quelle che facevano da ragazzi: scagliano una freccia sul piede di Rob e molte altro ancora. Roxanne, a cui inizialmente interessava solamente andare a sfilare a Milano, ha rinunciato al luogo che tanto sognava per rimanere l\u00ec con loro. Frattanto anche i bambini iniziano a non guardare pi\u00f9 il telefono ed a giocare \"normalmente\".\nUn giorno, quando decidono di andare in piscina, i cinque protagonisti incontrano una banda rivale di vecchi amici, il cui capo insinua che la vittoria che Lenny, Marcus, Kurt, Rob ed Erik, hanno vinto nel '78 non valeva. Li sfida pertanto ad una nuova gara di basket che terminer\u00e0 solamente con Lenny e il capo rivale con i rispettivi figli. Lenny decide di perdere apposta per lasciar vincere il capo della banda rivale.\nIl film termina con tutto il cast completo che si trova sulla spiaggia. Accidentalmente Marcus lancia una freccia e tutti iniziano a correre. La freccia colpisce il piede di un ragazzo paralizzato, lo stesso facente parte della vecchia banda che era contro Lenny e i suoi amici.\nProduzione.\nLe riprese sono iniziate il 18 maggio 2009 a Southborough, Massachusetts, ma la maggior parte delle riprese \u00e8 stato fatto a Chebacco Lake nell'Essex, Massachusetts e nel \"Wizz acqua\" a Wareham, cos\u00ec come alcune scene girate a Marblehead.\nSequel.\nNel 2013 \u00e8 uscito il sequel del film, intitolato \"Un weekend da bamboccioni 2\", diretto nuovamente da Dennis Dugan.\nAccoglienza.\nBotteghino.\n\"Un weekend da bamboccioni\" ha incassato $162 milioni negli Stati Uniti, mentre nel resto del mondo $ 109,4 milioni, totalizzando complessivamente $ 271,4 milioni di fronte ai costi di produzione (80 milioni). Inoltre il film ha sorpassato \"Cambia la tua vita con un click\" dello stesso Adam Sandler, diventando il film con il maggior successo in tutto il mondo di Sandler. Entusiasta del guadagno, Adam Sandler decise di regalare delle auto sportive Maserati ai quattro protagonisti del film.\nCritica.\nSul sito web aggregatore di recensioni \"Rotten Tomatoes\", il film ha ottenuto un punteggio medio di 3,3/10 e una percentuale di approvazione del 10%, basata su 165 recensioni.\nMentre sul sito \"Metacritic\", che usa una media ponderata, ha assegnato alla serie un punteggio medio di 30 su 100, basandosi su 32 critici, indicandone che le \"recensioni sono generalmente sfavorevoli\".\nIl film \u00e8 stato candidato ai Razzie Awards 2010 nella sezione Peggior attore non protagonista per Rob Schneider, senza per\u00f2 vincerlo."}
{"id": "2911924", "revid": "729019", "url": "https://it.wikipedia.org/wiki?curid=2911924", "title": "John Stark", "text": "\u00c8 conosciuto soprattutto per la sua brillante vittoria nella Battaglia di Bennington nel 1777, durante la campagna di Saratoga.\nBiografia.\nGiovent\u00f9.\nJohn Stark nacque a Londonderry, nel New Hampshire, nell'anno 1728. Alla giovane et\u00e0 di 8 anni lui e la sua famiglia si spostarono nell'antica Derryfield, ora denominata Manchester, ove visse per il resto della sua cospicua vita. Si spos\u00f2 con Elizabeth \"Molly\" Page, con la quale ebbe 11 figli, il cui precipuo fu Caleb Stark. Il 28 aprile 1752, durante una battuta di caccia lungo il tortuoso fiume Asquamchumauke, fu catturato da una trib\u00f9 di nerboruti guerrieri Abenaki. Fu successivamente portato in Qu\u00e9bec (provincia). Mentre era prigioniero degli Abenaki, lui e il suo compagno di prigionia Amos Eastman furono sfidati da alcuni guerrieri armati di bastoni. Stark ha ghermito un bastone dalle mani del guerriero e ha subito iniziato la contro offensiva, cogliendo di sorpresa gli avversari. Il capo \u00e8 stato cos\u00ec colpito da questo atto eroico che Stark \u00e8 stato celermente investito come membro ufficiale della trib\u00f9.\nNella primavera successiva un agente del governo inviato dal Massachusetts a lavorare sullo scambio di prigionieri ha pagato il suo riscatto, pari a 103 dollari per il futuro capitano e soli 60 dollari per Amos Eastman. Stark e Eastman, a seguito di quest'avventura terminata nel miglior modo possibile, tornarono nel New Hampshire.\nMor\u00ec a Manchester nel New Hampshire nel 1822 a 93 anni."}
{"id": "2911927", "revid": "125136586", "url": "https://it.wikipedia.org/wiki?curid=2911927", "title": "Villanova (Istrana)", "text": "Villanova \u00e8 una frazione del comune di Istrana, in provincia di Treviso.\nGeografia fisica.\nVillanova sorge all'estremit\u00e0 sudorientale del comune, non lontana da Ospedaletto.\nA meridione dell'abitato scorre il fiume Sile, attorno al quale si estende un'area di paludi e risorgive protetta da un parco naturale. Per il resto, il territorio si presenta privo di corsi d'acqua di rilievo e l'approvvigionamento idrico \u00e8 assicurato dalle varie canalette derivanti dal canale della Vittoria di Ponente, alimentato a sua volta dal Piave.\nStoria.\nIl paese viene citato per la prima volta in un atto vescovile del 1014. Il toponimo deriva evidentemente da \"villa noviter facta\" (paese di nuova fondazione) alle dipendenze del vescovo di Treviso (IX-X secolo) e quindi sede di una cappella dall'abbazia di Santa Maria Assunta di Mogliano. Fu infatti la badessa Gisla, il 12 aprile 1198, a posare la prima pietra della chiesa di San Matteo.\nMonumenti e luoghi d'interesse.\nChiesa di San Matteo.\nLa parrocchiale, come gi\u00e0 accennato, fu fondata dalle monache di Mogliano sul finire del XII secolo, ma l'ultima consacrazione, seguita a un totale rifacimento, risale al 1779. Lo storico Francesco Scipione Fapanni la ricorda come una delle chiese pi\u00f9 eleganti dei dintorni e alcuni studi la ritengono progettata da Giorgio Massari.\nIl campanile ospita un concerto di tre campane in Fa3 maggiore. Sono state fuse dalla storica fonderia Pietro Colbachini di Bassano del Grappa (VI) nel 1906.\nLa tela dell'altare maggiore, raffigurante il patrono, \u00e8 opera di Giovanni Battista Zelotti.\nChiesa dell'Albera.\nSorge a sud del centro, a poca distanza dal Sile. La tradizione afferma che, nel Trecento, la Madonna sarebbe apparsa sopra un grande pioppo di queste campagne. L'albero \u00e8 stato abbattuto negli anni sessanta e il tronco ora \u00e8 conservato, come una reliquia, sul retro dell'altare. Nel 1988 la chiesa \u00e8 stata eretta a Santuario. Sulla facciata \u00e8 murata una lapide che ricorda un verso tratto da \"Un'antica immagine della Madonna\" del presbitero e poeta Giacomo Zanella."}
{"id": "2911931", "revid": "123020747", "url": "https://it.wikipedia.org/wiki?curid=2911931", "title": "John Magee", "text": "Biografia.\nMonsignor John Magee \u00e8 nato a Newry, diocesi di Dromore, il 24 settembre 1936. Suo padre era un allevatore di vacche da latte.\nFormazione e ministero sacerdotale.\nVenne educato al St Colman's College di Newry e nel 1954 entr\u00f2 nella Societ\u00e0 di San Patrizio per le missioni estere a Kiltegan, nella contea di Wicklow. Studi\u00f2 allo University College di Cork dove ottenne una laurea con lode in filosofia. Venne poi inviato a studiare teologia a Roma.\nIl 17 marzo 1962 fu ordinato presbitero a Roma. Serv\u00ec come prete missionario in Nigeria per quasi sei anni prima di essere nominato procuratore generale del suo ordine a Roma. Nel 1969 divenne anche officiale della Congregazione per l'evangelizzazione dei popoli. L'anno successivo papa Paolo VI lo nomin\u00f2 suo secondo segretario particolare.\nPapa Paolo VI tratt\u00f2 Magee in modo gentile e paterno. Entrambi si riunivano durante la Festa di San Giovanni Battista per celebrare il loro onomastico. Durante il loro ultimo incontro, il papa diede a padre Magee un'icona di San Giovanni Battista ricevuta dal re di Giordania Husayn. Quando nell'ottobre del 2014 papa Paolo VI fu beatificato, monsignor Magee si rec\u00f2 a Roma dove condusse la processione dei vescovi.\nAlla morte di Paolo VI il suo successore, papa Giovanni Paolo I lo conferm\u00f2 nell'incarico. Monsignor Magee raccont\u00f2 gli eventi circostanti la morte improvvisa e prematura del pontefice, spiegando che aveva trovato il papa morto nel suo letto la mattina del 29 settembre 1978. Egli spieg\u00f2 che in realt\u00e0 fu il primo a chiedere assistenza ma che a rinvenire il pontefice morto nel suo letto era stata suor Vincenza Taffarel, la religiosa infermiera che gli serviva ogni mattina il caff\u00e8. Ella aveva deciso di entrare nella camera da letto del papa quando si era resa conto che non aveva aperto la porta per prendere la sua bevanda del mattino.\nIn un'intervista radiofonica nel 1990, il corrispondente degli affari religiosi della RT\u00c9 Kieron Wood chiese a monsignor Magee perch\u00e9 avesse affermato di aver trovato il corpo del papa morto, quando era noto che il corpo fosse stato trovato da una suora. \"Ho trovato il corpo di Sua Santit\u00e0\", rispose. \"Non l'ho trovato prima\".\nIl 16 ottobre 1978 venne eletto papa Giovanni Paolo II. Anche lui lo conferm\u00f2 nell'incarico. Il 28 aprile 1981 padre Magee viaggi\u00f2, senza la conoscenza o l'approvazione della Segreteria di Stato della Santa Sede, nella prigione di Long Kesh, fuori Belfast, nell'Irlanda del Nord, per incontrare l'attivista dell'Irish Republican Army Bobby Sands. Magee cerc\u00f2 di convincerlo a porre fine al suo sciopero della fame. Questo tentativo non ebbe successo e Sands mor\u00ec di fame una settimana dopo.\nMagee \u00e8 l'unico uomo ad aver ricoperto la posizione di segretario privato di tre papi nella storia del Vaticano. Fu a lungo anche cappellano della Guardia svizzera pontificia.\nL'8 febbraio 1982 lo stesso pontefice lo nomin\u00f2 maestro delle celebrazioni liturgiche pontificie.\nMinistero episcopale.\nIl 17 febbraio 1987 papa Giovanni Paolo II lo nomin\u00f2 vescovo di Cloyne. Ricevette l'ordinazione episcopale il 17 marzo successivo, festa di San Patrizio, nella basilica di San Pietro in Vaticano dallo stesso pontefice, coconsacranti l'arcivescovo Eduardo Mart\u00ednez Somalo, sostituto per affari generali della Segreteria di Stato, e il vescovo di Dromore Francis Gerard Brooks.\nMonsignor Magee ebbe un ruolo di primo piano nella Conferenza episcopale cattolica irlandese, dove fu protagonista della modernizzazione della liturgia. Il suo approccio pastorale poneva una forte enfasi sulla promozione delle vocazioni al sacerdozio ma, dopo alcuni successi iniziali, il numero delle vocazioni nella diocesi di Cloyne diminu\u00ec, una tendenza riflessa in tutta l'isola d'Irlanda. Nomin\u00f2 la prima \"scrittrice di fede\" del paese e le affid\u00f2 il compito di trasformare una diocesi rurale irlandese in un modello pastorale cosmopolita usando le tecniche prese in prestito da diverse diocesi urbane degli Stati Uniti d'America.\nIl vescovo Magee venne coinvolto in una disputa con gli Amici della cattedrale di St. Colman's, un gruppo ambientalista locale di Cobh che organizz\u00f2 un'opposizione efficace e professionale ai piani del vescovo di riordinare l'interno della cattedrale di San Colman secondo le direttive liturgiche post-conciliari. Questo sarebbe avvenuto seguendo le precedenti ri-ordinazioni avvenute nelle cattedrali di Killarney, Cork e Limerick. In un'audizione orale condotta da An Bord Plean\u00e1la, l'Irish Planning Board, emerse che erano state riscontrate irregolarit\u00e0 nella domanda di pianificazione che erano state rintracciate al municipio di Cobh e che accoglieva i piani del vescovo di modificare gli interni vittoriani progettati da Edward Welby Pugin e George Ashlin. Il 2 giugno 2006, quando monsignor Magee era a Lourdes, la An Bord Plean\u00e1la disse al consiglio comunale di Cobh di rifiutare la domanda del vescovo.\nIl 25 luglio 2006 monsignor Magee pubblic\u00f2 una lettera pastorale nella quale affermava: \"A seguito della decisione dell'An Bord Plean\u00e1la, la situazione relativa all'altare temporaneo di compensato rimane irrisolta e deve essere affrontata. La diocesi avvier\u00e0 discussioni con le autorit\u00e0 di pianificazione nel tentativo trovare una soluzione accettabile dal punto di vista sia liturgico che patrimoniale\".\nUn funzionario diocesano spieg\u00f2 che il vescovo non desiderava istituire un controllo giudiziario presso l'Alta corte irlandese a causa delle implicazioni finanziarie di tale azione e del desiderio del vescovo di evitare uno scontro tra Chiesa e Stato. Sostenne che la decisione dell'An Bord Plean\u00e1la violava i diritti di propriet\u00e0 costituzionale degli edifici religiosi e che venne respinta quando venne rivelato che la cattedrale era di propriet\u00e0 di un trust laico stabilito dalla legge irlandese. Si stima che monsignor Magee abbia speso oltre 200 000 euro nel tentativo di riordinare la cattedrale di San Colman per renderla conforme alle linee guida del Concilio Vaticano II. La controversia balz\u00f2 alle cronache anche al di fuori dell'Irlanda.\nIn un articolo del febbraio del 2006 su \"The Sunday Business Post\", Kieron Wood afferm\u00f2 che Magee non aveva il sostegno del Vaticano nelle sue proposte per la cattedrale. All'udienza dell'An Bord Plean\u00e1la fu richiesto di fornire una copia della lettera dal Vaticano in base alla quale affermava di aver ricevuto l'approvazione per la modernizzazione della cattedrale di Cobh. La lettera da lui prodotta era un messaggio di congratulazioni datato 9 dicembre 2003 (n. 158/99/L) alla squadra di architetti che aveva lavorato al progetto della cattedrale, inviata dal cardinale Francis Arinze, prefetto della Congregazione per il culto divino e la disciplina dei sacramenti. L'intero testo di questa lettera \u00e8 stato poi riprodotto in una pubblicazione chiamata \"Conserving Cobh Cathedral: The Case Statedpp\" (pagine 108-109).\nNel corso di una riunione dei suoi consiglieri liturgici e del clero diocesano nel novembre del 2006 monsignor Magee parl\u00f2 della sua conversazione con il papa avvenuta nel corso della visita \"ad limina\" compiuta alla fine del mese precedente. Afferm\u00f2 di essere stato messo in discussione da vicino su diversi aspetti delle sue proposte per il riordino della cattedrale. Era ovvio, disse, che il papa era stato tenuto ben informato sull'intera questione. Il contributo del vescovo Magee alla \"visita ad limina\" riguard\u00f2 non solo la sua diocesi di Cloyne ma anche le questioni liturgiche a nome della Conferenza episcopale. Facilit\u00f2 la trasmissione, avvenuta in coincidenza con la visita, di una vita di papa Giovanni Paolo I preparata alcuni mesi prima dalla RAI. In un'intervista pubblicata sul quotidiano cattolico italiano \"Avvenire\" il 26 ottobre 2006, il cardinale Segretario di Stato Tarcisio Bertone critic\u00f2 l'immagine che il programma presentava di papa Giovanni Paolo I, accusandola di parzialit\u00e0 nel modo in cui venivano presentate la Curia romana e le ipotesi sulla morte di Luciani, con queste dichiarazioni: \"Capisco che in ogni buon film alla figura del buono si debba sempre contrapporre quella del cattivo e dei cattivi, [...] e purtroppo anche a tale fiction non \u00e8 sfuggita questa legge non scritta. E cos\u00ec tra i cattivi abbiamo ritrovato l'immancabile arcivescovo Paul Marcinkus, vari cardinali ed un po' tutta la Curia...\".\nDopo la \"visita ad limina\" il vescovo Magee rappresent\u00f2 i vescovi irlandesi in un incontro a Roma del Pontificio comitato per i congressi eucaristici internazionali.\nNel dicembre del 2008, monsignor Magee fin\u00ec al centro di una polemica sulla sua gestione dei casi di abusi sessuali su minori da parte del clero nella diocesi di Cloyne. Vennero chieste le sue dimissioni. Il 7 marzo 2009 il vescovo annunci\u00f2 che, su sua richiesta, il papa aveva affidato la gestione della diocesi nelle mani di Dermot Clifford, arcivescovo metropolita di Cashel e Emly. Magee rimase vescovo ma si ritir\u00f2 dall'amministrazione, disse, per dedicare il suo tempo alla questione dell'indagine.\nIl 24 marzo 2010 papa Benedetto XVI accett\u00f2 la sua rinuncia al governo pastorale della diocesi. Gli succedette il canonico William Crean.\nIl successivo rapporto dell'indagine giudiziaria del governo irlandese, il Cloyne Report, pubblicato il 13 luglio 2011, rivel\u00f2 che il vescovo Magee aveva falsamente dichiarato al governo e all'HSE in una precedente inchiesta che la diocesi riferiva di tutte le accuse di abusi sessuali da parte di ecclesiastici alle autorit\u00e0 civili. L'inchiesta su Cloyne - il quarto esame degli abusi clericali nella Chiesa cattolica in Irlanda - rivel\u00f2 che il maggior difetto nella diocesi fu il non aver segnalato tutti i reclami. Rivel\u00f2 che 9 accuse su 15 non sono erano state trasmesse alle autorit\u00e0 competenti.\nParlando nell'agosto del 2011, Magee disse di sentirsi \"inorridito e vergognoso\" degli abusi avvenuti nella sua diocesi. Disse che aveva accettato \"piena responsabilit\u00e0\" per i risultati e aggiunse: \"Mi vergogno che questo sia accaduto sotto il mio controllo, non sarebbe dovuto succedere e mi scuso davvero. Mi sono sforzato e speravo che quelle linee guida che ho emesso in un opuscolo per ogni persona della diocesi fossero implementate ma ho scoperto che non lo erano e che \u00e8 una mia responsabilit\u00e0\".\nMonsignor Magee si offr\u00ec di incontrare vittime di abusi e si scus\u00f2 \"in ginocchio\". \"Chiedo perdono, mi dispiace e desidero dire che se desiderano venire a vedermi privatamente parler\u00f2 con loro e offro le mie pi\u00f9 profonde scuse\", disse. Il vescovo Magee afferm\u00f2 di essere stato \"veramente inorridito\" quando lesse tutta la portata degli abusi nel rapporto. Tuttavia, una vittima disse: \"Le scuse non sarebbero mai andate abbastanza lontano. \u00c8 troppo tardi per noi ora, l'unica cosa per cui non \u00e8 troppo tardi \u00e8 che forse ci sar\u00e0 un futuro in cui le persone saranno pi\u00f9 illuminate, pi\u00f9 consapevoli e proteggere meglio i propri figli\". Alla domanda sui risarcimenti alle vittime, monsignor Magee disse che era un problema per la diocesi di Cloyne.\nProfilo internazionale.\nPoco prima che papa Giovanni Paolo II morisse il 2 aprile 2005, il segretario personale del papa, Stanis\u0142aw Dziwisz, chiam\u00f2 urgentemente Magee a Roma. Egli arriv\u00f2 il giorno dopo la morte del pontefice.\n\"Who's Who in Ireland\" del 2006 descrisse monsignor Magee come \"remoto e di basso profilo\". Comment\u00f2 che molti osservatori ecclesiastici \"si aspettavano che tornasse nella Citt\u00e0 del Vaticano ormai\" e osserv\u00f2 che il \"cappello rosso [di cardinale] lo sfugge ancora\" (cfr Who is Who in Ireland [2006], 233).\nNell'opera teatrale del 2007 \"The Last Confession\", incentrata sugli eventi riguardanti la morte di papa Giovanni Paolo I, il valletto del papa sostenne che Magee era responsabile della morte del pontefice e che fugg\u00ec dopo aver commesso l'atto. Magee venne rappresentato come interrogato da un comitato di cardinali per spiegare perch\u00e9 aveva dovuto lasciare Roma dopo la morte del papa.\nNel gennaio del 2007, il cardinale Stanis\u0142aw Dziwisz, arcivescovo di Cracovia ed ex segretario particolare di papa Giovanni Paolo II per quarant'anni, pubblic\u00f2 un libro di reminiscenze della sua vita con il papa intitolato \"Una vita con Karol\" (Rizzoli, Milano). Sebbene Dziwisz menzioni altri colleghi come monsignor Emery Kabongo Kanundowi e monsignor Vincent Tran Ngoc Thu, che svolsero il ruolo di secondi segretari, non menziona John Magee in nessun punto del libro di 250 pagine. Tuttavia, nel maggio del 2008, il cardinale Dziwisz disse di essere stato \"sorpreso\" quando gli avevano riferito che il vescovo Magee era l'unico segretario papale a non essere stato menzionato per nome. Infatti, su richiesta di papa Giovanni Paolo II, Dziwisz aveva regalato a Magee l'ultima tonaca che il papa aveva indossato prima di morire.\nNell'aprile del 2008 furono fatte nuove speculazioni sul fatto che Magee fosse preso in considerazione per un incarico nella Curia romana. La rivista clericale di sinistra francese \"Golias\" rifer\u00ec che l'irlandese era in corsa per la guida della Congregazione per il culto divino e la disciplina dei sacramenti. La rivista suggeriva che il sostegno di Magee alla messa tridentina gli aveva procurato l'approvazione di papa Benedetto XVI e affermava che l'apparente mancanza di ambizione e timidezza del vescovo lo qualificava eminentemente per una posizione in Vaticano.\nNel settembre del 2008, mentre il mondo si preparava a celebrare il trentesimo anniversario della morte di papa Giovanni Paolo I, il settimanale italiano \"Diva e Donna\" pubblic\u00f2 un'intervista a monsignor Magee, presentandola come la prima volta che aveva interrotto il suo silenzio sugli eventi che circondavano la morte del pontefice. In essa monsignor Magee attribuiva la morte allo sfinimento causato dallo stress del periodo iniziale successivo alla sua elezione. Disse anche che era stato accusato di aver avvelenato il papa ed che era stato messo sotto indagine dall'Interpol.\nSalute.\nNel 2007, per il terzo anno consecutivo, monsignor Magee non complet\u00f2 il suo programma personale di cresime nella diocesi di Cloyne. Il 12 maggio venne ricoverato al Bon Secours Hospital di Cork per sottoporsi a un'operazione di sostituzione del ginocchio. Tutti gli impegni ufficiali vennero annullati per le successive dieci settimane per consentirgli di riprendersi, dopodich\u00e9 riprese a lavorare.\nGenealogia episcopale.\nLa genealogia episcopale \u00e8:"}
{"id": "2911932", "revid": "729019", "url": "https://it.wikipedia.org/wiki?curid=2911932", "title": "Olimpionica", "text": "L'Olimpionica \u00e8 una pista da sci situata nel comprensorio sciistico della Paganella, versante di Andalo. &lt;br&gt;\nLa pista \u00e8 formalmente divisa in tre parti:\nLe piste Olimpionica 1 e 2 si snodano immerse in una fitta abetaia, e sono servite dalla telecabina ad 8 posti \"Andalo-Doss Pel\u00e0\" dotata di stazione intermedia in localit\u00e0 \"Pian Dosson\"."}
{"id": "2911933", "revid": "183694", "url": "https://it.wikipedia.org/wiki?curid=2911933", "title": "Vittorio Aducco", "text": "\u00c8 stato professore dal 1891 all'Universit\u00e0 di Siena e dal 1894 all'Universit\u00e0 di Pisa, nella quale \u00e8 stato rettore tra il 1925 e il 1927. \u00c8 stato, inoltre, socio dell'Accademia Nazionale dei Lincei nel 1926.\n\u00c8 rimasta classica la tecnica, la cosiddetta cocainizzazione, con la quale esplor\u00f2 la funzione dei centri respiratori."}
{"id": "2911938", "revid": "287204", "url": "https://it.wikipedia.org/wiki?curid=2911938", "title": "Brian Butch", "text": ""}
{"id": "2911948", "revid": "1127199", "url": "https://it.wikipedia.org/wiki?curid=2911948", "title": "Tangenziale di Torino", "text": ""}
{"id": "2911949", "revid": "729019", "url": "https://it.wikipedia.org/wiki?curid=2911949", "title": "Kiryat Motzkin", "text": "Kiryat Motzkin (in ebraico: \"\u05e7\u05b4\u05e8\u05b0\u05d9\u05b7\u05ea \u05de\u05d5\u05b9\u05e6\u05b0\u05e7\u05b4\u05d9\u05df\", in arabo: \u0643\u0631\u064a\u0627\u062a \u0645\u0648\u0635\u0642\u064a\u0646) \u00e8 una citt\u00e0 nel distretto di Haifa in Israele a 8\u00a0chilometri a nord di Haifa. Fu fondata nel 1934.\nSecondo il censimento condotto nel 2007 dall'Ufficio Centrale Israeliano di Statistica (CBS), la citt\u00e0 contava 39\u00a0600 abitanti. La citt\u00e0 fu nominata in onore di Leo Motzkin, uno degli organizzatori del primo congresso sionista nel 1897.\nSociet\u00e0.\nReligione.\nSecondo i dati rilevati dal CBS nel 2006 la maggioranza della popolazione residente a Kiryat Motzkin\nrisultava essere di confessione ebraica con alcune piccole comunit\u00e0 di altre confessioni. \nEvoluzione demografica.\nComplessivamente la popolazione era composta da 18\u00a0800 uomini e 20\u00a0900 donne, mentre il 25,5% della popolazione risultava essere pi\u00f9 giovane di 19 anni.\nEconomia.\nSecondo i dati forniti dal CBS nel 2005 17\u00a0887 persone lavoravano come dipendenti e 978 risultavano lavorare in proprio o essere datori di lavoro. Il reddito medio risultava essere di 6\u00a0581 nuovi sheqel israeliani, mentre 437 persone risultavano essere disoccupate e 2\u00a0157 ricevevano un assegno di sussistenza."}
{"id": "2911954", "revid": "20768", "url": "https://it.wikipedia.org/wiki?curid=2911954", "title": "Dosso Larici", "text": "La Dosso Larici \u00e8 una famosa pista da sci situata nel comprensorio sciistico della Paganella, versante di Fai della Paganella. Prende il nome dall'omonimo rifugio, situato a fianco della pista, a quota 1838\u00a0m s.l.m.\nLa pista, di media difficolt\u00e0, \u00e8 caratterizzata da diversi muri e curve ad S, che la rendono molto divertente. Il tracciato, che inizia in localit\u00e0 \"La Selletta\" e termina in localit\u00e0 \"Meriz\", si snoda interamente in una fitta abetaia, ed \u00e8 servito da una seggiovia automatica a quattro posti, aperta nel 2004. In precedenza la pista era servita da due seggiovie biposto realizzate negli anni settanta, che sostituirono a loro volta una funivia aperta negli anni cinquanta."}
{"id": "2911959", "revid": "600229", "url": "https://it.wikipedia.org/wiki?curid=2911959", "title": "Barca di Venetia per Padova", "text": "La Barca di Venetia per Padova \"dentrovi la nuova mescolanza op.12\", sono dei dilettevoli madrigali composti da Adriano Banchieri e fanno parte del \"Libro II dei Madrigali a 5 voci\" pubblicato a Venezia nel 1605.\nBarca di Venetia per Padova.\nFu pubblicata per la prima volta a Venezia nel 1605, una versione pervenutaci tuttavia incompleta. Una nuova edizione, pubblicata nel 1623, presenta notevoli differenze rispetto alla prima. Per quanto riguarda l'impostazione generale, sono rimasti allo stesso posto i primi otto numeri e gli ultimi due. Tra di essi originalmente erano inserite due scene chiuse, fuse poi l'una nell'altra nella seconda versione vale a dire, dapprima cinque madrigali, l'uno di seguito all'altro e poi l'episodio di Rizzolina. I madrigali vennero poi ridotti a quattro, di questi solo due appartengono alla prima edizione e anch'essi disposti diversamente, la scena di Rizzolina invece venne un po' pi\u00f9 ampliata. In pi\u00f9 si notano profonde modifiche del testo e della struttura musicale all'interno dei pezzi.\nStruttura.\nDilettevoli Madrigali \u00e0 cinque voci"}
{"id": "2911962", "revid": "767487", "url": "https://it.wikipedia.org/wiki?curid=2911962", "title": "Fish Story", "text": " \u00e8 un film del 2009 diretto da Yoshihiro Nakamura.\nIl soggetto \u00e8 tratto dall'omonimo romanzo del 2007 di K\u014dtar\u014d Isaka.\nTrama.\nNel 2012 un'enorme cometa sta per schiantarsi al largo delle coste del Giappone. Nelle previsioni l'impatto dovrebbe provocare uno tsunami tale da sommergere l'intero paese. Gli abitanti di Tokyo sono tutti quanti fuggiti in cerca di riparo sulle montagne pi\u00f9 alte.\nUn misterioso signore sulla sedia a rotelle, vagando per la citt\u00e0 deserta, si ferma in un piccolo negozio di dischi dove il proprietario e un cliente discutono spensieratamente di musica. I due non sembrano per nulla preoccupati dall'arrivo della cometa, convinti che sar\u00e0 la musica o qualche supereroe a sistemare le cose.\nMan mano che passano le ore e si avvicina la cometa, il film passa a raccontare piccole storie di vita accadute in anni precedenti: lo scioglimento, nel 1975, di un piccolo gruppo punk che ha inseguito inutilmente il successo; la folle notte, nel 1982, di un timido adolescente vessato dal bullo della scuola e il suo intervento per salvare una ragazza da un'aggressione; la disavventura di una liceale narcolettica e di uno strano cameriere che nel 1999 si trovano su un traghetto che viene dirottato da un gruppo armato. Apparentemente tutte queste storie sono completamente slegate tra loro, ma in realt\u00e0 formano un unico filo conduttore che permetter\u00e0 al Giappone di salvarsi.\nDistribuzione.\nLa pellicola \u00e8 stata proiettata il 26 aprile 2009 al Far East Film Festival di Udine, ma in Italia non \u00e8 mai stata distribuita nelle sale cinematografiche ed \u00e8 tuttora inedita nel mercato home video italiano."}
{"id": "2911968", "revid": "119631245", "url": "https://it.wikipedia.org/wiki?curid=2911968", "title": "Independent Wrestling Association Mid-South", "text": "Independent Wrestling Association (IWA) Mid-South (anche conosciuta come IWA Mid-South, IWA-MS e IWA Mid South Wrestling) \u00e8 una federazione indipendente di wrestling Stati Uniti. Nacque nel 1996 a Louisville per merito di Ian Rotten.\nTitoli.\nI titoli principali della IWA sono:"}
{"id": "2911974", "revid": "122246", "url": "https://it.wikipedia.org/wiki?curid=2911974", "title": "Santuario di Cun\u00e9y", "text": "Il santuario di Cun\u00e9y (detto anche \"santuario di Notre-Dame-des-Neiges\") si trova nel vallone di Saint-Barth\u00e9lemy in Valle d'Aosta.\nUbicazione.\nIl santuario, posto a 2.656 \u00e8 costruito ai piedi della Becca du Merlo nella \"Combe de Cun\u00e9y\" sopra \"Lignan\", frazione di Nus.\nNei pressi del santuario si trova il Rifugio Oratorio di Cun\u00e9y.\nStoria.\nLa leggenda narra che alcuni pastori trovarono sul luogo una statua della Madonna e la vollero portare a \"Lignan\". Miracolosamente ritorn\u00f2 sul posto. Allora fu decisa la costruzione di un santuario. Il primo santuario fu consacrato il 26 luglio 1659.\nL'attuale edificio fu consacrato il 25 agosto 1869."}
{"id": "2911975", "revid": "339392", "url": "https://it.wikipedia.org/wiki?curid=2911975", "title": "Petrichor", "text": ""}
{"id": "2911977", "revid": "118904760", "url": "https://it.wikipedia.org/wiki?curid=2911977", "title": "Martina Codecasa", "text": "Biografia.\nMartina Codecasa \u00e8 nata a Milano nel 1987. Dal 2000 al 2004 \u00e8 stata modella per le riviste \"Specchio della Stampa\", \"Donna\", \"Io Donna\", \"D - la Repubblica delle donne\". Dal 2007 al 2008 ha frequentato l\"'Actor's Center\" di Michael Margotta.\nNel 2009 debutta al cinema con il film \"Miss Julie\", regia di Michael Margotta, presentato in anteprima al Rome independent film festival, a cui fa seguito \"Io sono l'amore\", regia di Luca Guadagnino, presentato in anteprima nella sezione \"Orizzonti\" della 66\u00aa Mostra internazionale d'arte cinematografica di Venezia. Dello stesso anno \u00e8 il cortometraggio \"Avevamo vent'anni\".\nNel 2010 \u00e8 protagonista, nel ruolo di \"Martina\", del film \"Sul mare\", regia di Alessandro D'Alatri. Nel 2011 torna sul grande schermo con il film \"Terraferma\", regia di Emanuele Crialese, con Beppe Fiorello e Donatella Finocchiaro. Il film \u00e8 stato presentato in concorso alla \"68\u00aa Mostra internazionale d'arte cinematografica di Venezia\", dove ha ricevuto il \"Premio speciale della giuria\".\nNel 2014 \u00e8 nuovamente nelle sale cinematografiche con il film \"Tre tocchi\", diretto da Marco Risi, presentato in anteprima al \"Festival internazionale del film di Roma\"."}
{"id": "2911980", "revid": "547034", "url": "https://it.wikipedia.org/wiki?curid=2911980", "title": "Servio Sulpicio Camerino Cornuto (console 461 a.C.)", "text": "Biografia.\nServio Sulpicio era un personaggio della prima Repubblica romana; apparteneva alla famiglia Camerino della nobile \"gens Sulpicia\", un'antica \"gens\" patrizia dell'antica Roma. Era il figlio di Quinto Sulpicio Camerino Cornuto, console nel 490 a.C., il padre (o il nonno) di Quinto Sulpicio Camerino Cornuto, tribuno consolare nel 402 a.C. e nel 398 a.C. Il suo \"praenomen\" non ci \u00e8 stato tramandato con certezza, secondo Tito Livio era Publio, non Servio.\nNel 461 a.C. venne eletto console insieme a Publio Volumnio Amintino Gallo, in un periodo di gravi tensioni politiche tra i tribuni della plebe, che si battevano in favore della \"lex Terentilia\" e i patrizi, conservatori, che si opponevano a qualsiasi limitazione del potere dei consoli. Dionigi annota come, durante il consolato, i tribuni della plebe avessero proposto una legge per l'elezione di un comitato di dieci saggi che redigessero le leggi dello Stato, e che queste fossero affisse al Foro Romano, proposta fortemente osteggiata dai Patrizi.\nGiunto l'annuncio dagli Ernici che gli Equi ed i Volsci, nemici tradizionali che Roma aveva sconfitto l'anno prima, si stavano riorganizzando presso Anzio, venne indetta una leva militare, sospendendo la discussione legislativa. Convinti che si trattasse di un espediente per mettere nuovamente a tacere la discussione sulla \"lex Terentilia\", i tribuni osteggiarono la leva, anche attraverso l'uso della forza; analogamente, quando i tribuni invitavano il popolo a votare nelle assemblee il loro disegno di legge, i patrizi impedivano il voto, e scoppiavano cos\u00ec delle risse. Questa paralisi politica dur\u00f2 tutto l'anno.\nDurante il suo consolato ebbe luogo anche il processo politico a Cesone Quinzio, il figlio di Cincinnato, conclusosi col suo esilio e il ritiro del padre, costretto a vendere i beni di famiglia per pagare la cauzione dopo l'allontanamento del figlio, in un piccolo podere al di l\u00e0 del Tevere.\nNel 454 a.C., insieme a Spurio Postumio Albo e Aulo Manlio Vulsone, fece parte di una delegazione inviata ad Atene e in Magna Grecia, col compito di trascrivere le leggi di Solone e di esaminare la legislazione locale per recepire le norme che meglio si adattavano allo stile di vita romano. Tornati a Roma nel 452 a.C., nel 451 a.C. fece parte del primo gruppo di \"decemviri\", i \"decemviri legibus scribundis\", partecipando alla stesura iniziale della normativa, un codice di leggi scritto in dieci tavole approvato dai \"comitia centuriata\" e che il successivo collegio di decemviri complet\u00f2, emanando la \"Lex Duodecim Tabularum\".\nNel 449 a.C. il nome di Servio Sulpicio Camerino (Cornuto) compare, insieme a quelli di Gaio Giulio Iullo e Spurio Tarpeio Montano Capitolino tra i negoziatori inviati dal senato al Monte Vecilio, ove le truppe si andavano sollevando contro il potere dei decemviri, e nel 446 a.C. al comando della cavalleria, come \"legatus\" dei consoli Tito Quinzio Capitolino Barbato e Agrippa Furio Medullino Fuso nella guerra contro i Volsci."}
{"id": "2911983", "revid": "599013", "url": "https://it.wikipedia.org/wiki?curid=2911983", "title": "21\u00ba Battaglione genio pionieri &quot;Timavo&quot;", "text": "Il 21\u00ba Battaglione genio pionieri \"Timavo\" \u00e8 stato un reparto del genio dell'Esercito Italiano, fondato una prima volta nel 1975 e attivo fino al 1979, era inquadrato nella 3\u00aa Brigata missili \"Aquileia\" e stanziava presso la caserma \"Chinotto\" di Vicenza. Ripristinato nel 1981 a Caserta presso la caserma \"G. Amico\" e posto alle dipendenze della Regione Militare Meridionale manteneva una compagnia autonoma a Portogruaro presso la caserma Luciano Capit\u00f2 che fu poi sciolta il 31 gennaio 1996. Il 21 settembre 1992 il battaglione \u00e8 inquadrato nel 21\u00ba Reggimento Genio Pionieri e, riconfigurato in unit\u00e0 guastatori, nel corso del 2001, passa alle dipendenze della 8\u00aa Brigata bersaglieri \"Garibaldi\".\nStoria.\nLa Compagnia genio pionieri \"Aquileia\" trae origine dal 21\u00ba Reggimento genio, costituito il 1\u00ba ottobre 1937 in Trani.\nIl 17 ottobre 1937, il 21\u00ba Reggimento Genio si trasferisce in Africa settentrionale, a Bengasi, inquadrato nel neo costituito XXI Corpo d'armata della Cirenaica.\nDal 1\u00ba gennaio 1938 \u00e8 ordinato su tre Battaglioni Misti ed ha sede in Bengasi.\nAll'inizio della Seconda Guerra Mondiale diviene Centro di Mobilitazione e tramite il Deposito costituisce reparti delle varie specialit\u00e0 impiegati con le Grandi Unit\u00e0 che operano in Africa Settentrionale:\nche diedero prova del loro valore soprattutto in Cirenaica.\nIl Centro di mobilitazione viene sciolto il 31 maggio 1941, il 21\u00ba Reggimento Genio invece si scioglie nel novembre 1942 per eventi bellici.\nIl 1\u00ba gennaio 1953 viene ricostituito in Trani il XXI Battaglione genio pionieri di Corpo d'armata.\nIl 1\u00ba aprile 1962 una Compagnia Genio Pionieri del XXI Battaglione Genio Pionieri di Corpo d\u2019Armata si trasferisce ad Oderzo alle dipendenze della III Brigata Missili.\nIl 19 gennaio 1963 il XXI Battaglione Genio Pionieri di Corpo d\u2019Armata, assegnato alla III Brigata Missili si trasferisce nuovamente da Trani a Vicenza, nella cui sede, il 31 maggio 1967, si ricongiunge anche la Compagnia Genio Pionieri con sede ad Oderzo.\nIl 1\u00ba ottobre 1975 il XXI Battaglione Genio Pionieri di Corpo d\u2019Armata in Vicenza assume la denominazione di 21\u00ba Battaglione Genio Pionieri \"Timavo\" e gli viene assegnata, con Decreto del 12 novembre 1976, la Bandiera di Guerra che fu del 21\u00ba Reggimento Genio.\nIl 1\u00ba febbraio 1979 il 21\u00ba Battaglione Genio Pionieri \"Timavo\" viene sciolto.\nNello stesso anno lo Stato Maggiore dell'Esercito, nel quadro di una pi\u00f9 razionale distribuzione delle Unit\u00e0 del Genio sul territorio nazionale ed anche per consentire interventi tempestivi in caso di pubbliche calamit\u00e0 nel Sud, dispone la costituzione, in data 1\u00ba febbraio 1979, in Caserta presso la Caserma \"G. Amico\", del Battaglione Genio Pionieri per X Comando Meridionale Territoriale alle dipendenze del Comandante del Genio della Regione Militare Meridionale.\nRidotto a Compagnia Genio Pionieri per X Comando Meridionale Territoriale viene sciolta il 31 dicembre 1979, il 1\u00ba gennaio 1980 assume la denominazione di 21\u00ba Battaglione Genio Pionieri \"Timavo\" e ne eredit\u00e0 la Bandiera di Guerra.\nNella stessa giornata del 1\u00ba gennaio 1980 \u00e8 creata, autonoma con sede in Vicenza, la Compagnia Genio Pionieri \"Aquileia\" dal 21\u00ba Battaglione Genio Pionieri \"Timavo\".\nSuccessivamente, nel dicembre 1983, la Compagnia Genio Pionieri \"Aquileia\" si trasferisce a Portogruaro rimanendo sempre autonoma nell'ambito della 3\u00aa Brigata Missili \"Aquileia\".\nIl 31 gennaio 1991 \u00e8 stata soppressa. Il 21 settembre 1992 il battaglione \u00e8 inquadrato nel 21\u00ba Reggimento genio pionieri e, riconfigurato in unit\u00e0 guastatori, nel corso del 2001, passa alle dipendenze della 8\u00aa Brigata bersaglieri \"Garibaldi\".\nIl battaglione ha partecipato all'Operazione Strade Pulite nel febbraio 2010.\nLe denominazioni.\nAltre dipendenze\nIII Brigata missili\n3\u00aa Brigata missili \u201cAquileia\u201d"}
{"id": "2911986", "revid": "262457", "url": "https://it.wikipedia.org/wiki?curid=2911986", "title": "Da\u015ba-bh\u016bmi", "text": ""}
{"id": "2911987", "revid": "647919", "url": "https://it.wikipedia.org/wiki?curid=2911987", "title": "Niginho", "text": ""}
{"id": "2911998", "revid": "648716", "url": "https://it.wikipedia.org/wiki?curid=2911998", "title": "Fitzgerald Stadium", "text": "Il Fitzgerald Stadium \u00e8 uno stadio, situato a Killarney citt\u00e0 della contea di Kerry a sua volta ubicata nella provincia di Munster.\nSi tratta dell'impianto dove gioca le sue partite casalinghe la squadra di calcio gaelico della contea di Kerry.\nLo stadio \u00e8 stato inaugurato il 31 maggio 1936 da O'Brien, dal vescovo di Kerry e dall'arcivescovo di Cashel ed \u00e8 dedicato a Dick Fitzgerald, uno dei pi\u00f9 grandi giocatori di tutti i tempi.\nAlla prima partita affluirono 20.000 spettatori e l'anno seguente all'inaugurazione, lo stadio ospit\u00f2 la finale nazionale del campionato di hurling tra Tipperary e Kilkenny a causa dell'inagibilit\u00e0 di Croke Park dove si stava realizzando quella che sarebbe diventata la tribuna \" Cusack Stand\".\nNel 1950 durante la finale di hurling della provincia di Munster nello stadio entrarono 50.000 persone, poich\u00e9 molti tifosi del Cork (quel giorno avversario di Tipperary), entrarono scavalcando e invasero persino il campo.\nNegli anni settanta la capienza fu aumentata fino a superare le 39.000 unit\u00e0 ed \u00e8 in progetto ampliare ulteriormente la capienza fino a 50.000."}
{"id": "2912000", "revid": "327773", "url": "https://it.wikipedia.org/wiki?curid=2912000", "title": "Ophrys fuciflora chestermanii", "text": "L'ofride di Chesterman (Ophrys fuciflora\" subsp. \"chestermanii ) \u00e8 una pianta erbacea appartenente alla famiglia delle Orchidacee.\nEtimologia.\nL'epiteto sottospecifico (\"chestermanii\" = di Chesterman) \u00e8 un omaggio al botanico inglese David Chesterman.\nDescrizione.\n\u00c8 una pianta erbacea alta da 10 a 30\u00a0cm.. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nLe foglie basali (disposte a rosetta) sono da 3 a 4 a forma ovato-lanceolata; mentre quelle cauline sono allungate, pi\u00f9 strette e amplessicauli. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Il colore delle foglie \u00e8 verde chiaro.\nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme e allungata (lassa) con pochi fiori (massimo 3 \u2013 5 fiori) di cui 1 o 2 in contemporanea fioritura. Questi ultimi sono posti alle ascelle di brattee a forma ovato-lanceolata; sono pi\u00f9 lunghe dei fiori stessi. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nTassonomia.\nIl numero cromosomico di \"Ophrys fuciflora\" subsp. \"chestermanii\" \u00e8: 2n = 36.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2912002", "revid": "112000421", "url": "https://it.wikipedia.org/wiki?curid=2912002", "title": "Formazione di Collio", "text": "La Formazione di Collio si presenta come un'alternanza di depositi fluviali e lacustri descritta da C. W. G\u00fcmbel nel 1880.\nDescrizione e ambiente sedimentario.\nAll'interno della formazione si possono distinguere due suddivisioni: una inferiore costituita da depositi silicoclastici medio fini ed una superiore con presenza di depositi vulcanici.\nAffiora in val Trompia e nel bacino orobico dove \u00e8 conosciuta attualmente come formazione del Pizzo del Diavolo."}
{"id": "2912013", "revid": "729019", "url": "https://it.wikipedia.org/wiki?curid=2912013", "title": "Metropolitana di Belo Horizonte", "text": "La metropolitana di Belo Horizonte \u00e8 la metropolitana che serve la citt\u00e0 di Belo Horizonte in Brasile, nella regione di Minas Gerais. Al 2018 \u00e8 composta da una linea sola, la linea 1, inaugurata nel 1986.\nHa un'estensione di 28,2\u00a0km con 19 stazioni, nessuna delle quali \u00e8 sotterranea. Oltre a Belo Horizonte, serve anche la cittadina di Contagem.\nIl servizio \u00e8 gestito da CBTU.\nStoria.\nAlla fine degli anni settanta, al GEIPOT, l'Agenzia di Pianificazione del Ministero dei Trasporti, fu chiesto di sviluppare un progetto di trasporto pubblico di massa che potesse eliminare gli incroci nellearee urbane, tagliati dalla ferrovia e migliorare il trasporto passeggeri. Il progetto venne sviluppato con i seguenti obiettivi fondamentali:\nIl progetto originario prevedeva un collegamento tra Betim, ad ovest, e il quartiere di San Gabriel, a nord di Belo Horizonte, con un ramo in direzione Barreiro, a sud-ovest, per un totale di 60\u00a0km.\nI lavori iniziarono nel 1981 con un cronogramma che prevedeva l'apertura dell'intera linea nel 1986. Il 1\u00ba agosto 1986 venne inaugurata la prima tratta (Eldorado - Lagoinha) lunga 10,8\u00a0km e sei stazioni. Nel 1987 la linea \u00e8 stata prolungata fino alla Stazione Centrale. Altri prolungamenti della linea si sono sussegiuti negli anni. L'ultimo prolungamento \u00e8 stato inaugurato nel settembre 2002.\nTra il 2001 e il 2004 iniziarono le fasi preliminare della costruzione della Linea 2 e della Linea 3. Ma i progetti vennero bloccati a causa di ricorsi e irregolarit\u00e0 riscontrati dal Ministero dei Trasporti.\nNel 2011 il presidente Dilma Rousseff ha annunciato il rilascio di 3,16 miliardi di reais in risorse per l'ammodernamento e l'ampliamento del sistema di metropolitane di Belo Horizonte. Si calcola che dopo questa fase la metropolitana di Belo Horizonte potr\u00e0 trasportare persone al giorno.\nLa linea.\nLa linea 1, caratterizzata dal colore blu, taglia la citt\u00e0 da ovest a nord, attraversando la parte centrale di Belo Horizonte. I suoi capolinea sono Eldorado e Vilarinho.\nI lavori iniziarono nel 1981, e il 1\u00ba agosto 1986 venne inaugurata la prima tratta (Eldorado - Lagoinha). Nel 1987 la linea \u00e8 stata prolungata fino alla Stazione Centrale. A causa di problemi finanziari ed economici, i lavori vennero bloccati. I lavori di costruzione ripreso nel 1991 e continuarono fino al 2002 anno dell'apertura dell'ultimo prolungamento della linea.\nAttualmente ha 19 stazioni e una lunghezza di 28,2\u00a0km. L'intera linea si trova in superficie, infatti non ci sono fermate poste in galleria. \u00c8 in fase di progettazione il prolungamento della linea oltre il capolinea di Eldorado. Questo prolungamento sar\u00e0 lungo 1,8\u00a0km e prevede la costruzione di una nuova stazione: Novo Eldorado. \u00c8 in fase di costruzione una nuova stazione tra le stazioni di Gameleira e di Calafate.\nServizio.\nLungo la linea 1 vengono effettuate 280 corse al giorno, che si riducono fino a 156 durante le domeniche e i giorni festivi. La frequenza nelle ore di punta \u00e8 di un treno ogni 4 minuti; nelle altre ore scende a un treno ogni 5 o 6 minuti, con punte di attesa che arrivano al massimo a 15 minuti nei momenti di minore affluenza; si stima che trasporti quotidianamente 160.000 passeggeri.\nIl servizio viene effettuato tutti i giorni dalle 5:45 fino alle 23:00.\nSviluppi futuri.\nProlungamenti.\n\u00c8 in fase di progettazione il prolungamento della linea 1 oltre il capolinea di Eldorado. Questo prolungamento sar\u00e0 lungo 1,8\u00a0km e prevede la costruzione di una nuova stazione, Novo Eldorado. Inoltre \u00e8 in fase di progettazione la costruzione di una nuova stazione tra le stazioni di Gameleira e di Calafate (che sar\u00e0 chiamata Nova Su\u00ed\u00e7a).\nUna volta costruita, incrocier\u00e0 anche la linea 3 presso la stazione Lagoinha e nuovamente la linea 2 presso la stazione Santa Tereza.\nAl 2018 non si hanno per\u00f2 notizie sulla costruzione delle nuove stazioni e sui progetti di prolungamento.\nNuove linee.\nI progetti per l'ampliamento della rete con la costruzione di un'altra linea risalgono agli anni '80. Dopo l'elaborazione di diversi progetti, i lavori per la linea 2 iniziarono nel 1998, ma furono abbandonati nel 2004. Contemporaneamente, all'inizio degli anni 2000, venne elaborato anche un progetto di realizzazione per la linea 3. L'amministrazione di Belo Horizonte rifiut\u00f2, per\u00f2, l'idea di riprendere i lavori delle linee metro fino a dopo campionato mondiale di calcio 2014, optando per la realizzazione di corridoi per il Bus Rapid Transit nelle principali strade della citt\u00e0.\nNel 2011 la presidente Dilma Rousseff, annunci\u00f2 il rilascio di 3,16 miliardi di reais in risorse per l'ammodernamento e l'ampliamento del sistema di metropolitane di Belo Horizonte,\nNel 2013 il Governo brasiliano ha stanzione 60 milioni R$ per la costruzione della linea 3 e per portare a termine i lavori della linea 2.\nAl 2018, tuttavia, non vi \u00e8 alcun ulteriore sviluppo nel per la ripresa dei lavori della linea 2, n\u00e9 per i lavori della linea 3.\nLinea 2.\nIl progetto della linea 2 risale al 1980. La linea aveva lo scopo di soddisfare le esigenze di trasporto pubblico della zona di Barreiro. Inizialmente il suo percorso avrebbe dovuto collegare Barreiro a Calafate, diventando una diramazione della linea 1, ma tale progetto venne abbandonato.\nIl progetto venne modificato col passare degli anni. Si pens\u00f2 a una linea tra Barreiro e Mangabeiras, con il tratto Barriero-Nova Su\u00ed\u00e7a in superficie e il restante tratto rimanente di a Mangabeiras in sotterranea. Il progetto fu modificato ulteriormente, per giungere al progetto attuale: una linea che colleghi Barreiro a Santa Tereza. I lavori della linea iniziarono nel 1998, ma furono abbandonati nel 2004. Nel 2011, con il rilascio dei fondi per l'ampliamento, venne annunciata la costruzione di sette stazioni previste dal progetto della linea 2. Ulteriori fondi furono stanziati nel 2013.\nAl 2018, tuttavia, non si hanno pi\u00f9 notizie riguardanti la linea.\nLe stazioni previste per la costruzione sono le seguenti:\nLinea 3.\nGli studi per la realizzazione della linea 3 iniziarono nei primi anni 2000. Con l'assegnazione al Brasile del campionato mondiale di calcio 2014 che avvenne nel 2008, la linea 3 venne considerata fondamentale per migliorare il trasporto pubblico in vista dell'evento internazionale. Tuttavia il governo cittadino opt\u00f2 per la realizzazione di un Bus Rapid Transit e posticipato la realizzazione della linea 3 della metropolitana di Belo Horizonte. La lunghezza di complessiva prevista sar\u00e0 di 12,5\u00a0km e 13 stazioni. Il colore che la contraddistinguer\u00e0 sar\u00e0 il colore verde e i suoi capolinea saranno Pampulha e Savassi.\nAl 2018 i lavori per la linea non sono mai partiti."}
{"id": "2912017", "revid": "262457", "url": "https://it.wikipedia.org/wiki?curid=2912017", "title": "\u0100k\u0101\u015bagarbha", "text": ""}
{"id": "2912018", "revid": "287204", "url": "https://it.wikipedia.org/wiki?curid=2912018", "title": "Barotropico", "text": "Un fluido barotropico \u00e8 un fluido in cui la pressione \u00e8 costante sulle superfici di uguale densit\u00e0. Anche se questa condizione difficilmente si realizza in condizioni di regime turbolento, si tratta di un'approssimazione largamente usata in fluidodinamica, in meteorologia e in climatologia, perch\u00e9 consente di semplificare la trattazione di molti fenomeni, restituendo risultati qualitativamente e quantitativamente accettabili. Spesso il suo significato \u00e8 esteso a indicare un fluido omogeneo con densit\u00e0 costante. Il concetto \u00e8 usato in contrasto col termine baroclino, che invece designa un fluido in cui la pressione dipende dalla densit\u00e0 e dalla temperatura.\nUn altro modo per definire questo particolare tipo di fluido \u00e8 dire che il gradiente di pressione e il gradiente di densit\u00e0 sono paralleli (possono anche non essere equiversi). Questa formulazione rende immediata l'importanza di tali fluidi: dalla equazione della vorticit\u00e0 si rileva infatti che sotto questa ipotesi la variazione di vorticit\u00e0 dipende esclusivamente dai gradienti di velocit\u00e0 nel flusso.\nModello barotropico dell'atmosfera.\nUn esempio in cui risulta evidente la semplificazione dei moti nell'approssimazione barotropica \u00e8 il modello barotropico dell'atmosfera. In questo modello le superfici isobare coincidono con le superfici isoterme. Quindi il vento geostrofico \u00e8 indipendente dall'altezza, e i moti risultano dipendere solo dalla posizione orizzontale. Questo modello fornisce stime accettabili per i moti su larga scala."}
{"id": "2912020", "revid": "599013", "url": "https://it.wikipedia.org/wiki?curid=2912020", "title": "Vajrap\u0101ni", "text": ""}
{"id": "2912022", "revid": "119809759", "url": "https://it.wikipedia.org/wiki?curid=2912022", "title": "Chiesa di Sant'Anna (Chieti)", "text": "La chiesa di Sant'Anna \u00e8 un edificio religioso di Chieti, situato nei pressi del cimitero cittadino, tanto da essere solitamente definito \"chiesa cimiteriale di Sant'Anna\". Dal 1964 costituisce parrocchia.\nDi antiche origini, ha subito notevoli rifacimenti nei secoli successivi e, soprattutto, nella seconda met\u00e0 del Novecento. Nella soffitta di questa chiesa \u00e8 stata rinvenuta una preziosa statua lignea di Sant'Anna risalente al Duecento, oggi al Museo diocesano di Chieti.\nStoria.\nLa chiesa ha origini medievali, ma \u00e8 stata modificata nel tempo e gli unici resti appartenenti alla costruzione originaria sono i locali interrati. La chiesa \u00e8 stata certamente rifatta in stile neoclassico nella seconda met\u00e0 dell'Ottocento, quando fu costruito il cimitero comunale fuori Porta Sant'Anna, gli interni e il campanile a torretta sono stati rifatti in epoca recente. Nel 1964 viene elevata a parrocchia dall'arcivescovo Giovanni Battista Bosio dopo lo smembramento del territorio parrocchiale di Sant'Antonio Abate. L'evento diventa occasione di restauro per l'interrato medievale, mentre nelle immediate vicinanze viene costruita la nuova casa parrocchiale. Anche la chiesa viene ampliata e viene aggiunta la navata laterale destra. Nel 1979 viene costruito il campanile, mentre nel 1983 la chiesa subisce un restauro generale su progetto del centro Domus Dei di Roma.\nArchitettura.\nLa chiesa presenta un impianto rettangolare con portico laterale, e tipico nartece quadrangolare che precede l'ingresso, motivo architettonico presente in quasi tutte le cappelle rurali teatine neoclassiche, come la Madonna delle Grazie, il Santissimo Salvatore, la Madonna del Freddo, la Madonna delle Piane, San Donato, la Madonna della Vittoria. Il nartece ad arco a tutto sesto, \u00e8 inquadrato da due coppie di paraste ioniche, la facciata \u00e8 a tempietto che rispecchia l'architrave dei fregi greci, il campanile laterale \u00e8 a torretta, con un concerto di cinque campane. Il portico dell'ingresso del cimitero \u00e8 coevo all'altro portico del secondo edificio a cappella, uguale alla chiesa, posto sulla sinistra dell'ingresso al cimitero. L'interno della chiesa \u00e8 a navata unica, ripristinato in maniera moderna, con delle finestre ad arco allungato a tutto sesto, istoriate, che si rifanno alle basiliche romaniche di Roma; presso l'altare rialzato vi \u00e8 un moderno fonte battesimale in marmo a pianta ottagonale.\nLa statua di Sant'Anna.\nNella chiesa si trovava una preziosa statua lignea di Sant'Anna, rinvenuta nel 1930 nella soffitta e poi trasferita nel Museo diocesano di Chieti. Fa parte di una serie di opere d'arte della provincia di Chieti recuperate in sagrestie e ripostigli, nei quali erano rimaste per lungo tempo abbandonate. La statua rappresenta la tipologia della Sant'Anna Metterza, cio\u00e8 sant'Anna che tiene in grembo la Madonna, a sua volta sorreggente il Bambin Ges\u00f9. Si tratta di un modello iconografico assolutamente unico in Abruzzo e comunque assai raro anche al di fuori della regione, essendo generalmente pi\u00f9 diffuso in pittura che in scultura. La sua utilizzazione, in questo contesto, testimonia l'intenso dinamismo culturale ed artistico che caratterizz\u00f2 le botteghe dei maestri lignari abruzzesi nel corso del Duecento. L'opera, infatti, \u00e8 stata datata alla met\u00e0 del XIII secolo e buona parte della critica riconduce la sua realizzazione ad artista abruzzese. L'impostazione di base del gruppo scultoreo \u00e8 senz'altro romanica, come dimostra l'evidente frontalit\u00e0 delle figure, molto ricco di linearismi che conferiscono all'insieme un carattere di vivacit\u00e0 sicuramente nuovo rispetto alle opere coeve. Il gruppo, pur rispettando i caratteri tipici dell'arte del suo tempo, riesce a superare la tradizionale fissit\u00e0 accennando una certa propensione alla plasticit\u00e0 e al movimento."}
{"id": "2912023", "revid": "385321", "url": "https://it.wikipedia.org/wiki?curid=2912023", "title": "Biancaneve - e vissero felici e contenti", "text": ""}
{"id": "2912026", "revid": "1005847", "url": "https://it.wikipedia.org/wiki?curid=2912026", "title": "Paolo della Bella (artista)", "text": "Biografia.\nNel 1967 \u00e8 Medaglia d'Oro al Salone Internazionale dei Comic di Lucca, nell'ambito del 2\u00ba concorso per un nuovo personaggio a fumetti.\nNello stesso anno fonda con Graziano Braschi e Berlinghiero Buonarroti il Gruppo Stanza, che ha nell'umorismo grafico il punto di riferimento del proprio lavoro e con il quale pubblica alcuni libri interamente stampati in serigrafia.\nTra la fine degli anni sessanta e l'inizio degli anni settanta con il \"Gruppo Stanza\" espone disegni e opere grafiche in varie gallerie italiane.\nNel 1971, sempre insieme al \"Gruppo Stanza\" - seguendo la scia della pi\u00f9 antica rivista socialista \"L'Asino\" (dei primi del Novecento) - d\u00e0 vita alla rivista di umorismo grafico e satira politica Ca Bal\u00e0, \u00abmadre della moderna satira politica italiana\u00bb,\nNel 1982 con il \"Gruppo Stanza\" produce la mostra \"Humour mon Amour - rassegna di umorismo grafico 1940-1982\", allestita alla Palazzina Mangani di Fiesole, catalogo Edizioni Il Candelaio, con presentazione discussa e realizzata insieme all'amico Cesare Zavattini e con un intervento di Luigi Malerba.\nDagli inizi degli anni ottanta fino al 2001, oltre a produrre manifesti per la Regione Toscana e il Comune di Fiesole, documenta, con la macchina fotografica, sempre a Fiesole, eventi, manifestazioni e personaggi che ci hanno vissuto\no che ci sono passati per una ragione qualsiasi.\nNel 1994 pubblica il libro oggetto \"Bugie vere\", presentato insieme ad una sua mostra personale, allo storico Caff\u00e8 Letterario \"Le Giubbe rosse\" di Firenze.\nNel 1999 ha realizzato la mostra personale antologica al Parlamento Europeo di Strasburgo \"Un sogno fatto alla presenza della ragione\", a cura di Laura Corti, catalogo con prefazione di Antonio Paolucci.\nHanno avuto particolare attenzione le opere con Paolo Albani e Berlinghiero Buonarroti \"Forse Queneau\" (1999), enciclopedia delle scienze anomale e \"Mirabiblia\" (2003), catalogo di libri inesistenti, considerati da alcuni i suoi migliori lavori.\nDal 2010 al 2013 ha collaborato con vignette satiriche al settimanale socialista \"L'Avanti della Domenica\"\nDal 2011 collabora con la rivista settimanale on line \"Cultura Commestibile\".\nFestivaletteratura 2018, Mantova, sabato 8 settembre, aula magna dell'Universit\u00e0: \"Quando la matita lascia il segno\", lo scrittore Ermanno Cavazzoni e il giornalista Stefano Salis, incontrano Paolo della Bella per parlare del libro \"Uno Sguardo profondo.\""}
{"id": "2912041", "revid": "447535", "url": "https://it.wikipedia.org/wiki?curid=2912041", "title": "Kusturica", "text": ""}
{"id": "2912047", "revid": "46291", "url": "https://it.wikipedia.org/wiki?curid=2912047", "title": "Drosera aberrans", "text": "Drosera aberrans \u00e8 una pianta carnivora della famiglia delle Droseraceae, endemica dell'Australia.\nTassonomia.\nIn passato era inquadrata come sottospecie di \"Drosera whittakeri\"."}
{"id": "2912053", "revid": "84184", "url": "https://it.wikipedia.org/wiki?curid=2912053", "title": "Drosera whittakeri", "text": "La Drosera di Whittaker (\"Drosera whittakeri\" ) \u00e8 una pianta carnivora della famiglia delle Droseraceae, endemica dell'Australia.\nDescrizione.\nLa specie \u00e8 stata descritta formalmente per la prima volta da Jules Emile Planchon in una pubblicazione per \"Annales des Sciences Naturelles\" nel 1848, venendo poi suddivisa in due sottospecie:\nIl termine con coi venne descritta e da cui deriva il nome, Drosera, deriva dal greco \"\u03b4\u03c1\u03cc\u03c3\u03bf\u03c2\" (\"drosos\") e significa \"gocce di rugiada\", facendo riferimento alle piccole gocce di mucillagine che si formano sulla superficie delle foglie della pianta e che ricordano la rugiada mattutina.\nLa pianta ha un massimo tra i 4 e gli 8 centimetri di diametro. Le foglie sono ampie e a forma di spatola disposte a forma di rosetta. Possono essere di colore giallo o verde, fino a variare fino all'arancione o al rosso. Misurano dai 10 ai 15 mm di lunghezza e tra i 9 e i 13 mm di larghezza. In generale, la pianta produce fino a 20 fiori di colore bianco nel principale periodo di fioritura, corrispondente al periodo tra i mesi di maggio e novembre nella sua aria di distribuzione naturale."}
{"id": "2912056", "revid": "1318658", "url": "https://it.wikipedia.org/wiki?curid=2912056", "title": "Winslow West", "text": "Winslow West \u00e8 un census-designated place degli Stati Uniti d'America, nelle contee di Coconino e Navajo nello Stato dell'Arizona. Ha una popolazione di 131 abitanti secondo il censimento del 2000. Secondo lo United States Census Bureau ha un'area totale di 0,8\u00a0km\u00b2.\nGeografia fisica.\nWinslow West si trova nell'Arizona nord-orientale al confine fra le contee di Navajo e Coconino. Sebbene si trovi a oltre 50\u00a0km a sud del confine meridionale della Riserva Hopi il suo territorio appartiene alla riserva suddetta. fa comunque parte all'interno del territorio della riserva indiana Hopi. \u00c8 collegato dalla Interstate 40, e si trova subito a ovest di Winslow in direzione di Flagstaff."}
{"id": "2912059", "revid": "1123126", "url": "https://it.wikipedia.org/wiki?curid=2912059", "title": "Patriarchi della Patria del Friuli", "text": ""}
{"id": "2912065", "revid": "767487", "url": "https://it.wikipedia.org/wiki?curid=2912065", "title": "Lea (Toto)", "text": "Lea \u00e8 un brano della band rock Toto, quarto singolo estratto dall'album Fahrenheit\nInformazioni.\nPer anni si \u00e8 diffuso il mito tra i fan del gruppo che il brano fosse cantato dal tastierista Steve Porcaro, tuttavia egli \u00e8 solo l'autore del brano che \u00e8 in realt\u00e0 cantato da Joseph Williams. Porcaro ammise il proprio rammarico sul licenziamento di Williams a fine anni 80, poich\u00e9 a suo dire lui era l'unico che poteva cantare le sue canzoni. Il singolo arriv\u00f2 trentacinquesimo nella Billboard Hot 100 e ci rimase fisso per tre settimane. Nel brano appaiono molti ospiti, tra questi troviamo per buona parte percussionisti fra cui Lenny Castro, Jim Keltner e Steve Jordan. Special guest stars del brano sono Don Henley degli Eagles, nella parte della voce secondaria, e il sassofonista David Sanborn. Infine ultimo artista che ha partecipato alla registrazione del brano \u00e8 Mike Sherwood, anche lui nella parte di voce secondaria. Del brano non fu girato il videoclip."}
{"id": "2912073", "revid": "46291", "url": "https://it.wikipedia.org/wiki?curid=2912073", "title": "Drosera sessilifolia", "text": "Drosera sessilifolia \u00e8 una pianta carnivora della famiglia delle Droseraceae, endemica del Brasile\nIl nome della specie deriva dal fatto che le foglie partono direttamente dal fusto ed \u00e8 assente il picciolo."}
{"id": "2912089", "revid": "46291", "url": "https://it.wikipedia.org/wiki?curid=2912089", "title": "Drosera tubaestylis", "text": "Drosera tubaestylis \u00e8 una pianta carnivora della famiglia delle Droseraceae."}
{"id": "2912091", "revid": "275619", "url": "https://it.wikipedia.org/wiki?curid=2912091", "title": "Fu (Naruto)", "text": ""}
{"id": "2912095", "revid": "31487611", "url": "https://it.wikipedia.org/wiki?curid=2912095", "title": "Patologia medica", "text": ""}
{"id": "2912097", "revid": "125001632", "url": "https://it.wikipedia.org/wiki?curid=2912097", "title": "Nicola Picella", "text": "Attivit\u00e0 giurisdizionale.\nDotato di titolo nobiliare di barone, vinse il concorso in magistratura nel 1935; fu uditore alla Corte d'appello di Napoli e poi giudice al tribunale di Padova.\nAddetto al massimario della Corte di Cassazione, nel 1940 fu assegnato all'Ufficio legislativo del Ministero di grazia e giustizia per attendere ai lavori del nuovo codice civile. Durante l'occupazione tedesca di Roma si costitu\u00ec clandestinamente una sorta di \"CLN di magistrati\", di cui entr\u00f2 a far parte anche lui.\nNel giugno 1944 pass\u00f2 alla Presidenza del Consiglio ed attese all'organizzazione della Consulta nazionale ed agli studi preparatori per l'Assemblea costituente.\nNel 1947 divenne referendario del Consiglio di Stato.\nNel 1948 divenne capo dell'Ufficio per i rapporti tra la Presidenza della Repubblica con il Parlamento ed il Governo.\nSegretario generale al Senato e alla Presidenza.\nDal 1\u00ba aprile 1954 divenne segretario generale della Presidenza della Repubblica, sotto la presidenza Einaudi. Rimase nella carica fino al 1955, quando assunse la carica di segretario generale del Senato.\nRitorn\u00f2 al Quirinale dopo 10 anni, come segretario generale di Saragat il 20 gennaio 1965. Secondo alcune rivelazioni, si sarebbe fatto tramite del primo atto di ingerenza del Quirinale nelle competenze proprie dell'Esecutivo in epoca repubblicana, su impulso di Saragat ed in riferimento ai Moti di Reggio.\nAmico personale di Licio Gelli, rimase alla Segreteria generale della Presidenza della Repubblica anche sotto la presidenza di Giovanni Leone. \"Freddo, lucido e quasi anglosassone di carattere e di tratto, Picella non si confonde mai nella cerchia dei cortigiani (...), e questo suo apparente isolamento rappresenta in realt\u00e0 la sua forza anche nei rapporti con le autorit\u00e0 di governo e con gli esponenti della pi\u00f9 alta burocrazia. (...) Il potere si esercitava in quegli anni al Quirinale senza bisogno di vistosi segni esteriori e il carisma giuridico di Picella, anche nei confronti degli altri organi dello Stato, era (...) alto e riconosciuto (...). Gli ultimi anni e il declino fisico di Nicola Picella - che portava i segni di una poliomielite giovanile e che aveva salute cagionevole - coincidono con la fase declinante della Presidenza di Giovanni Leone, e vi \u00e8 indubbiamente un collegamento tra queste due debolezze perch\u00e9 manca a Leone, per molto tempo, il sostegno del prestigio e dell'autorevolezza indiscussa di Nicola Picella\".\nAlla sua morte fu sostituito al vertice amministrativo del Quirinale da Franco Bezzi che lo aveva gi\u00e0 rilevato nella carica al Senato nel 1965."}
{"id": "2912099", "revid": "399295", "url": "https://it.wikipedia.org/wiki?curid=2912099", "title": "Nazionalsindacalismo", "text": ""}
{"id": "2912104", "revid": "123907511", "url": "https://it.wikipedia.org/wiki?curid=2912104", "title": "Metropolitana di Chicago", "text": "La metropolitana di Chicago (chiamata anche \"The \"L\"\", che sta per \"elevated\") \u00e8 il sistema di trasporto pubblico rapido che serve la citt\u00e0 di Chicago e alcuni dei suoi sobborghi circostanti. \u00c8 gestito dalla Chicago Transit Authority (CTA) ed \u00e8 il quarto sistema di trasporto rapido pi\u00f9 grande negli Stati Uniti d'America in termini di lunghezza totale, con 165,4 km nel 2014, e la terza pi\u00f9 trafficata negli Stati Uniti dopo New York e Washington. Nel 2016, la \"L\" contava 1.492 carrozze ferroviarie, otto differenti linee e 145 stazioni; l'utilizzo giornaliero medio era di 759.866 persone.\nLa metropolitana opera 24 ore al giorno sulle linee rossa e blu, ed \u00e8 uno dei cinque servizi di trasporto rapido degli Stati Uniti ad effettuare questo servizio Le sezioni pi\u00f9 antiche della \"L\" iniziarono il servizio nel 1892, il che la rende il secondo sistema di trasporto rapido pi\u00f9 antico delle americhe, dopo la linea elevata di New York. La maggior parte delle linee \u00e8 in superficie e viaggia in sopraelevata (la pi\u00f9 famosa \u00e8 quella del Loop).\nLa metropolitana ha favorito la crescita del densamente popolato centro cittadino, e ne \u00e8 diventata una delle caratteristiche che lo definiscono. Consiste di otto linee di trasporto rapido a sviluppo hub and spoke, che si concentra verso il Loop. La rete \"L\" ha ottenuto il proprio nome perch\u00e8 gran parte del sistema viaggia su percorso sopraelevato. Tuttavia, alcune porzioni della rete si trovano in tunnel sotterranei, a livello strada oppure in tracciati a cielo aperto.\nIn un sondaggio del 2005, i lettori del \"Chicago Tribune\" hanno votato la rete come una delle \"sette meraviglie di Chicago\", dopo il lungolago, il Wrigley Field, ma davanti alla Willis Tower (prima conosciuta come Sears Tower), il Water Tower, l'Universit\u00e0 di Chicago ed il Museo della scienza e dell'industria.\nLinee.\nDal 1993, le linee sono ufficialmente identificate dal colore, anche se alcuni antichi nomi delle linee sono ancora presenti nelle pubblicazioni di CTA e nel linguaggio popolare per distinguere le ramificazioni delle linee pi\u00f9 lunghe. Le stazioni si trovano in tutta Chicago, e anche nei vicini centri di Forest Park, Oak Park, Evanston, Wilmette, Cicero, Rosemont e Skokie.\nLa linea rossa \u00e8 la pi\u00f9 trafficata, serve una media di 234.232 passeggeri al giorno. Essa comprende 33 stazioni su 42\u00a0km di percorso e si estende dal capolinea di Howard nella parte settentrionale della citt\u00e0, per raggiungere quasi il confine meridionale della citt\u00e0, attraversando il centro di Chicago passando per State Street, estendendosi lungo la Dan Ryan Expressway fino alla stazione 95th/Dan Ryan. Vi sono dei piani di estensione in esame fino alla 130\u00b0 strada. La linea rossa \u00e8 una delle due linee in funzione 24 ore al giorno 7 giorni su 7, ed \u00e8 l'unica linea \"L\" che passa sia per Wrigley Field che per Guaranteed Rate Field, le sedi delle squadre del Chicago's Major League Baseball, dei Chicago Cubs e Chicago White Sox. Le carrozze ferroviarie hanno la rimessa a Howard Yark per la parte settentrionale e al 98th Yard per la parte meridionale.\nLa linea azzurra si estende dall'Aeroporto Internazionale di Chicago-O'Hare fino al Congress-Dearborn-Milwaukee subway di West Side, attraversando il Loop. Il tracciato \u00e8 lungo 43\u00a0km. Il numero complessivo di stazioni \u00e8 33. La linea Azzurra \u00e8 la seconda pi\u00f9 trafficata. Fino al 1970 la parte nord della linea azzurra terminava a Logan Square; in quel periodo, la linea era chiamata Milwaukee, prendendo il nome dal Milwaukee Avenue, che correva parallelo al tracciato. In quell'anno la linea fu estesa a Jefferson Park passando per la Kennedy Expressway e e nel 1984 a O'Hare. La linea azzurra \u00e8 la seconda pi\u00f9 frequentata, con 176.120 viaggi quotidiani. Opera 24 ore al giorno, 7 giorni la settimana.\nLa linea marrone segue un percorso di 18 km tra il capolinea di Kimball ad Albany Park e il Loop nel centro di Chicago. Nel 2013, la linea marrone aveva un numero di viaggiatori al giorno pari a 108.529\nLa linea verde si estende 034 33,5 km con 30 fermate tra Forest Park e Oak Park (Harlem/Lake) raggiungendo il South Side attraverso il Loop; si tratta di un percorso completamente sopraelevato, che utilizza i segmenti pi\u00f9 datati del sistema risalenti al 1892. A sud della stazione di Garfield, la linea si divide in due rami, con i treni che terminano ad Ashland/63rd a West Englewood e a Cottage Grove/63rd a Woodlawn. Il ramo East 63rd si estendeva in passato a Jackson Park, ma la porzione della linea ad est di Cottage Grove, che correva sopra la 63\u00b0 strada, fu demolito negli anni '80 e nel 1997 a causa di problemi strutturali e non fu mai ricostruito come richiesto dalla comunit\u00e0. Il numero medio di passeggeri giornalieri nel 2013 era di 68.230\nLa linea si estende per 21 km e fu costruita tra il 1987 ed il 1993 su tracciati ferroviari esistenti e tramite nuove strutture elevate di cemento ed acciaio. Uno dei capolinea \u00e8 adiacente all'Aeroporto di Chicago-Midway nel Southwest Side, fino al Loop nel centro di Chicago. La frequentazione media giornaliera nel 2013 era di 58.765 passeggeri.\nSi estende per 18 km e si stacca dal vecchio tracciato della linea azzurra da 54th/Cermak a Cicero fino alla linea verde a Lake Street, per finire al Loop. I passeggeri quotidiani nel 2013 erano 31.572. In precedenza la linea si estendeva fino a Oak Park a Berwyn, 3,4 km ad ovest dell'attuale capolinea. Nel 1952 venne chiuso il servizio sulla porzione ad ovest della 54\u00b0 strada, e nel decennio successivo le stazioni ed il tracciato vennero distrutti.\nLa linea viola ha un tracciato di 6\u00a0km. Nel terminal di Howard Street si congiunge con le linee rosse e gialle. Il nome \"linea viola\" \u00e8 un riferimento alla vicina Northwestern University, con quattro fermate (Davis, Foster, Noyes e Central) e si trova a soli due isolati a ovest del campus universitario. Una parte della linea funziona solo nelle ore di punta e serve a potenziare il notevole flusso di passeggeri presenti sulla linea rossa (tra Howard e Clark).\nLa linea gialla ha un tracciato di 8\u00a0km. Ci sono attualmente dei progetti per costruire una stazione a Oakton Street per servire i dintorni di Skokie.\nMonorotaia.\nSono presenti due monorotaie all'interno dell'aeroporto di O'Hare che collegano i vari terminal dell'aeroporto (una collega il terminal 2,3,5 e il parcheggio) e l'altro i terminal restanti."}
{"id": "2912111", "revid": "615334", "url": "https://it.wikipedia.org/wiki?curid=2912111", "title": "Cicciolina e Moana ai Mondiali", "text": ""}
{"id": "2912113", "revid": "22356", "url": "https://it.wikipedia.org/wiki?curid=2912113", "title": "Pleuromeiales", "text": "Le pleuromeiali (Pleuromeiales) sono un gruppo di piante estinte, vissute tra il Carbonifero superiore e il Cretaceo superiore (310 - 100 milioni di anni fa). Sono considerate una forma di transizione tra le grandi Lepidodendrales del Carbonifero e le Isoetales, ancora rappresentate attualmente.\nDescrizione e diffusione.\nQueste piante si presentavano come alberi di piccole dimensioni (generalmente tra i 2 e i 4 metri d'altezza), dal fusto non ramificato e dalla radice bulbosa. Le foglie erano ligulate.\nLe pleuromeiali apparvero nel Carbonifero, ma gi\u00e0 nel Devoniano superiore vissero alcune forme di isoetopsidi prive di rami (\"Clevelandodendron\"), che prefiguravano le successive forme. Alcuni generi primitivi di pleuromeiali (\"Chaloneria\") erano gi\u00e0 molto diffusi a fine Carbonifero, ma fu dopo l'estinzione di fine Permiano che le pleuromeiali ebbero il loro culmine evolutivo: nel corso del Triassico il genere \"Pleuromeia\" fu una delle piante pi\u00f9 diffuse. Le pleuromeiali sopravvissero fino al Cretaceo: il genere \"Nathorstiana\", alto solo 30 centimetri, \u00e8 stato a lungo considerato un possibile precursore delle attuali isoetali (Isoetales).\nNuove scoperte.\nLa descrizione, avvenuta nel 1997, di una specie arcaica di \"Isoetes\" risalente al Triassico inferiore ha messo in discussione i rapporti di parentela e l'evoluzione delle isoetali e delle pleuromeiali. Secondo lo studio di Retallack, le pleuromeiali non formerebbero un gruppo monofiletico, ma sarebbero in realt\u00e0 parte delle isoetali; queste ultime, in particolare, andarono incontro a una notevole radiazione adattativa nel corso del Triassico, diversificandosi eccezionalmente per forma e dimensioni: da una parte vi furono forme a fusto alto come \"Pleuromeia\", alta anche svariati metri, o \"Cylostrobus\" e \"Lycostrobus\", dall'aspetto pi\u00f9 modesto; dall'altra le isoetali si svilupparono in forme basse e a volte simili a coni (\"Tomiostrobus\", \"Lepacyclotes\"). \"Nathorstiana\" e \"Nathorstianella\", in quest'ottica, non sarebbero le antenate delle attuali isoetali ma solo forme collaterali estintesi nel Cretaceo senza lasciare discendenti."}
{"id": "2912114", "revid": "729019", "url": "https://it.wikipedia.org/wiki?curid=2912114", "title": "Strada statale 565 di Castellamonte", "text": "La ex strada statale 565 di Castellamonte (SS 565), detta anche Pedemontana, ora \"strada provinciale 565 di Castellamonte (SP 565)\", \u00e8 una strada provinciale italiana.\nPercorso.\nHa inizio a Ivrea, dalla strada statale 26 della Valle d'Aosta, ed ha un tracciato pianeggiante ed agevole. Non sono molti i centri abitati principali, perch\u00e9 molti vengono perlopi\u00f9 sfiorati o evitati grazie a circonvallazioni: Quagliuzzo, Strambinello, Torre Canavese e Castellamonte, che la strada tocca appena a sud del suo territorio comunale. Degno di nota \u00e8 un alto ponte in cemento sul torrente Chiusella, al confine tra i territori comunali di Strambinello e Baldissero Canavese. Arriva quindi nel comune di Salassa, dove si immette sulla ex strada statale 460 di Ceresole.\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Piemonte che ha provveduto all'immediato trasferimento dell'infrastruttura alla Provincia di Torino."}
{"id": "2912117", "revid": "930062", "url": "https://it.wikipedia.org/wiki?curid=2912117", "title": "Oleg Jur'evi\u010d At'kov", "text": "Fece una missione a lunga durata nello spazio a bordo della stazione spaziale Saljut 7 che raggiunse con la Sojuz T-10. Fece il suo ritorno sulla terra dopo oltre 236 giorni in orbita a bordo della Sojuz T-11."}
{"id": "2912120", "revid": "1186766", "url": "https://it.wikipedia.org/wiki?curid=2912120", "title": "Innocenti (disambigua)", "text": ""}
{"id": "2912125", "revid": "1796082", "url": "https://it.wikipedia.org/wiki?curid=2912125", "title": "McHale Park", "text": "McHale Park \u00e8 uno stadio di Castlebar, cittadina della contea di Mayo e della provincia di Connacht, impianto di casa della squadra di calcio gaelico della contea e dei Castlebar Mitchells. Costruito nel 1931 e avente una capacit\u00e0 complessiva di 38000 posti a sedere, prende il nome da John McHale, arcivescovo di Tuam dal 1831 al 1881.\nStoria.\nDiscussioni coi proprietari del terreno andarono avanti per tutto il 1929 e il patto definitivo venne suggellato il 7 marzo 1930. Per la cifra di 1700\u00a3 si iniziarono i lavori nel 1931. I primi match vennero disputati lo stesso anno tra rappresentative di paesini minori situati nelle vicinanze della citt\u00e0, Balla, Ballina e Cloonacastle il 22 marzo 1931.\nLa prima sfide tra le contee prese vita il 19 aprile 1931 e vide contrapposti Mayo e Sligo con la vittoria dei padroni di casa per 0-7 a 0-2. L'apertura ufficiale avvenne per\u00f2 il 24 maggio dello stesso anno. Quel giorno, sotto gli occhi di circa 4000 appassionati si disput\u00f2 il match tra Mayo e Kildare che si risolse con un pareggio.\nTra il 1950 e il 1952 lo stadio venne ampliato fino ai 40000 posti complessivi ( di cui 18000 a sedere). Il 15 giugno 1952 l'impianto venne riaperto in occasione della sfida tra Mayo, allora campione in carica, e Meath anch'essa conclusasi in parit\u00e0.\nNei tardi anni ottanta venne coperta la tribuna Gerry McDonald. Il concilio del Connacht decise nel 1990 di fornire finanziamenti per il miglioramento di DR. Hyde Park, nella contea di Roscommon, per farne lo stadio principale della provincia. Proprio in reazione a ci\u00f2 vennero raccolti fondi per migliorare McHale Park. Vennero aumentati i posti a sedere fino a 36000, migliorate le zone riservate alla stampa, costruiti nuovi spogliatoi e vennero ampliate le aree destinate ai disabili.\nNel Maggio 2005 la propriet\u00e0 dello stadio \u00e8 passata nelle mani della Mayo County Board che ha pianificato un ulteriore miglioramento dell'impianto.\nNel 2008 \u00e8 stato annunciato che sar\u00e0 aggiunto un numero di posti a sedere tale da rendere McHale Park il primo stadio Irlandese al di fuori della capitale in questo ambito."}
{"id": "2912126", "revid": "930062", "url": "https://it.wikipedia.org/wiki?curid=2912126", "title": "Vladimir Alekseevi\u010d Solov\u00ebv", "text": "Fece una missione a lunga durata nello spazio a bordo della stazione spaziale Saljut 7 che raggiunse con la Sojuz T-10. Fece il suo ritorno sulla terra dopo oltre 236 giorni in orbita a bordo della Sojuz T-11. Torn\u00f2 nello spazio con la Sojuz T-15 e soggiorn\u00f2 a bordo della Mir."}
{"id": "2912129", "revid": "287204", "url": "https://it.wikipedia.org/wiki?curid=2912129", "title": "Scott Draper", "text": "Carriera.\nDivenuto professionista nel 1993 ha raggiunto come miglior classifica ATP nel singolo la posizione n\u00b042 il 10 maggio 1999.\nNella sua carriera ha vinto il torneo Stella Artois Championships 1998 sconfiggendo in un'inedita finale (per la bassa classifica di entrambi i contendenti) il tennista italiano Laurence Tieleman con il punteggio di 7-6 6-4, oltre ad altri 4 tornei challenger vinti tutti su cemento.\nI suoi migliori risultati nei tornei del Grande Slam sono stati gli ottavi di finale raggiunti al Roland Garros nel 1995 e nel 1996, ed agli US Open nel 1997.\nNel 2005 ha vinto in coppia con la connazionale Samantha Stosur l'Australian Open nel doppio misto, sconfiggendo in finale la coppia formata da Kevin Ullyett e Liezel Huber.\nNel 2007 \u00e8 stato l'allenatore di Lleyton Hewitt durante l'Australian Open.\nIn doppio ha fatto spesso coppia con il fratello, Mark Draper, raggiungendo come miglior classifica nella specialit\u00e0 la posizione n.132 il 12 febbraio 1996."}
{"id": "2912130", "revid": "92723", "url": "https://it.wikipedia.org/wiki?curid=2912130", "title": "Enrico di Biburgo", "text": "Biografia.\nEnrico veniva dalla famiglia bavarese di Biburg, originaria di Abensberg in Baviera. Era un canonico di Augusta, membro dell'orchestra della corte reale e, in quanto tale, confidente di re Enrico IV.\nFu nominato patriarca l'8 settembre 1077 da Enrico IV. Il re ignor\u00f2 la decisione del clero e del popolo di Aquileia, che il 12 agosto 1077, dopo la morte del patriarca Sigeardo di Beilstein, avevano eletto il loro patriarca, il cui nome non \u00e8 registrato dalle fonti.\nDopo il sinodo del 1079, papa Gregorio VII aveva inviato a Enrico IV due emissari: il cardinale vescovo di Albano e il vescovo Pietro Udalrich di Padova. Enrico, definito dal cronista contemporaneo Berthold come \"intimis unus ex segno Heinrici\", dopo aver saputo dei messaggeri da Roma, aveva immediatamente informato l'imperatore e l'ambasciata fu trattenuta ad Aquileia per dare tempo all'imperatore di organizzarsi. L'ambasciata fu ricevuta a Ratisbona solo il 12 maggio 1079, giorno di Pentecoste.\nI negoziati non ebbero alcun progresso soddisfacente e una nuova riunione era prevista a Fritzlar. Tuttavia, gi\u00e0 nel giugno 1079, il papa si disse soddisfatto di come il Patriarca aveva fatto il suo lavoro e gli concesse il privilegio richiestogli dell'uso del Pallio per i giorni di Sant'Ulderico (4 luglio) e Sant'Afra (7 agosto), patroni di Augusta, estesi per\u00f2 esplicitamente in tua vita, non loco tuo (ossia limitata alla vita di Enrico).\nEnrico rimase in Germania e lo si ritrova dapprima presso la corte del re di Baviera (a Hirschaid e Ratisbona, 19 e 24 ottobre); nel gennaio dell'anno successivo partecip\u00f2 alla battaglia di Flarchheim (27 gennaio), appoggiando Enrico contro l'usurpatore Rodolfo di Rheinfelden. La battaglia non diede a nessuna delle parti una vittoria decisiva, e Enrico, minacciando l'imposizione di un antipapa, offr\u00ec obbedienza al papa a condizione di ottenere una scomunica per Rodolfo. Il papa accett\u00f2 le condizioni.\nL'imperatore convoc\u00f2 poi il Sinodo di Bressanone, a cui parteciparono soprattutto i vescovi italiani, tra cui vi era Enrico con molti dei suoi vescovi suffraganei. Il sinodo decret\u00f2 deposto papa Gregorio e il 25 giugno 1080 ne nomin\u00f2 successore l'arcivescovo Guiberto di Ravenna, con il nome adottato di Clemente III. In questo periodo il patriarca Enrico fu spesso, se non continuamente, alla corte del re; probabilmente lo accompagn\u00f2 a Roma e da l\u00ec a Siena e Lucca (luglio 1081).\nPer aver giurato fedelt\u00e0 al papa durante la lotta per le investiture, l'imperatore gli revoc\u00f2 i margraviati di Istria e Carniola. Ma, dopo che questi torn\u00f2 al servizio dei ghibellini (1080) l'imperatore, in riconoscimento dei suoi servizi, concesse a Enrico la diocesi di Trieste e quella di Parenzo con tutti i relativi poteri spirituali e temporali. L'imperatore gli affid\u00f2 poi sul trono il diritto di investire e di ordinare i nuovi vescovi. Tali concessioni furono ripetute e giustificate il 23 luglio 1082 a Pavia. Enrico si rec\u00f2 poi nel dicembre 1081 a Parma, dove si trovava anche l'imperatore. Fu ancora al suo fianco durante la marcia su Roma nel febbraio 1082, e rimase alla corte di Enrico a Roma per tutto il 1083.\nLe ultime attestazioni documentali del patriarca portano la data del 15 giugno 1083, quando \u00e8 registrato come intercessore per l'abbazia di Farfa. Il patriarca mor\u00ec il 28 marzo 1084, pochi giorni prima dell'incoronazione di Enrico IV per mano dell'antipapa Clemente III, avvenuta il giorno di Pasqua (31 marzo). Il suo successore nella cattedra patriarcale fu Federico II di Boemia.\nEnrico, nella scomoda posizione di alto prelato fedele a un imperatore in guerra contro il papa, \u00e8 stato spesso accusato di aver opportunisticamente presto le parti ora del papa, ora dell'imperatore: la sua lealt\u00e0 al papa svan\u00ec durante il sinodo quaresimale del 1079, un nuovo cambiamento di partito si ebbe nell'estate del 1079. Il fatto che poco prima, l'imperatore, con l'opposizione del clero e del popolo di Aquileia, e anche contro la resistenza dello stesso papa, avesse fatto ritirare il patriarca nella regione istriana, che aveva concesso pochi anni prima al suo predecessore Sigeardo, come possesso eterno, ci fa capire che il re aveva interpretato anche il semplice giuramento dei patriarchi come un tradimento.\nPur rimanendo l'imperatore critico nei confronti del patriarca, il coevo annalista Berthold ci descrive il religioso come \"intimus\" del re anche dopo il sinodo quaresimale del 1079: questo suggerisce l'idea che il suo giuramento di fedelt\u00e0 per Gregorio fosse giustificato soprattutto dal desiderio di ottenere il riconoscimento della nomina da parte del papa stesso.\nQuali segni esteriori di un sincero appoggio del patriarca all'impero si possono elencare la frequente sua presenza a corte, la partecipazione al Sinodo di Bressanone, l'aggiudicazione delle diocesi di Trieste e Parenzo e la sua partecipazione alla marcia su Roma."}
{"id": "2912134", "revid": "1776051", "url": "https://it.wikipedia.org/wiki?curid=2912134", "title": "Jean di Prangins", "text": "\u00c8 stato vescovo di Losanna dal 1433 al 1440 e vescovo di Aosta dal 1440 al 1444.\nBiografia.\nJean de Prangins \u00e8 menzionato per la prima volta nel 1385 come chierico del coro a Losanna. Era figlio di Perrod, un figlio illegittimo di Jean di Prangins e di B\u00e9atrice de Mex. Dopo la morte di Guillaume di Challant il capitolo del duomo lo elesse nel 1431 come vescovo di Losanna. Questa elezione non fu riconosciuta da papa Eugenio IV, che nomin\u00f2 vescovo Louis de La Palud. Nonostante la sua approvazione da parte del concilio di Basilea, La Palud non pot\u00e9 prendere il sopravvento su Jean di Prangins che era sostenuto dai Savoia e nel 1433, contro la sua volont\u00e0, fu trasferito alla diocesi di Saint-Jean-de-Maurienne. L'antipapa Felice V riconobbe nel 1440 Jean come successore di Giorgio di Saluzzo alla diocesi di Aosta mentre Giorgio gli succedette nella diocesi di Losanna.\nNel 1444 rinunci\u00f2 alla diocesi e fu nominato arcivescovo titolare di Nicea. Il 19 agosto 1445 compil\u00f2 il suo testamento con il quale nomin\u00f2 suo erede il suo successore ad Aosta Antoine Desprez. Il 7 maggio 1446 \u00e8 indicato come defunto."}
{"id": "2912136", "revid": "1498232", "url": "https://it.wikipedia.org/wiki?curid=2912136", "title": "Isola di Caprera (traghetto)", "text": "L'Isola di Caprera \u00e8 un traghetto bidirezionale che collega Palau a La Maddalena. Nei primi due anni di servizio \u00e8 stato impegnato dalla compagnia Tirrenia di Navigazione, dal 1988 al 2016 dalla Saremar (subentrata alla Tirrenia di Navigazione per i collegamenti con le isole minori della Sardegna), e dal 2016 da Delcomar.\nCon una stazza di 1.300 tonnellate e una velocit\u00e0 massima di 12 nodi pu\u00f2 ospitare 600 passeggeri e 98 auto, il traghetto \u00e8 simile all'altra unit\u00e0 della flotta, la \"Isola di Santo Stefano\".\nIl traghetto non \u00e8 dotato delle classiche eliche, ma di un sistema di propulsione denominato Voith Schneider (uno posizionato a prua e uno a poppa) che gli conferisce un'estrema manovrabilit\u00e0.\nCollegamenti esterni.\nInfo nave"}
{"id": "2912139", "revid": "1728", "url": "https://it.wikipedia.org/wiki?curid=2912139", "title": "Giovanni di Prangins", "text": ""}
{"id": "2912147", "revid": "697352", "url": "https://it.wikipedia.org/wiki?curid=2912147", "title": "Professore associato", "text": ""}
{"id": "2912149", "revid": "31488691", "url": "https://it.wikipedia.org/wiki?curid=2912149", "title": "Medicinae Doctor", "text": ""}
{"id": "2912151", "revid": "352448", "url": "https://it.wikipedia.org/wiki?curid=2912151", "title": "Autoassemblaggio", "text": ""}
{"id": "2912155", "revid": "465169", "url": "https://it.wikipedia.org/wiki?curid=2912155", "title": "La mia citt\u00e0 EP", "text": "La mia citt\u00e0 EP \u00e8 il secondo EP pubblicato da Daniele Vit."}
{"id": "2912160", "revid": "502977", "url": "https://it.wikipedia.org/wiki?curid=2912160", "title": "Stefano Garroni", "text": "Biografia.\nDivide la sua attivit\u00e0 tra impegno culturale e politico, sempre nell'ottica del marxismo e del movimento comunista. Laureatosi in filosofia all'Universit\u00e0 La Sapienza di Roma, inizi\u00f2 l'attivit\u00e0 didattica come assistente prima, come ricercatore poi, presso la cattedra di Filosofia teoretica. Nello stesso tempo per\u00f2 collaborava a \"l'Unit\u00e0\", \"Paese Sera\" e \"Riforma della scuola\". Nel 1964 lasci\u00f2 il PCI e partecip\u00f2, con l'esplosione del \u201c68\u201d anche in Italia, alle vicende della Sinistra extraparlamentare, continuando l'attivit\u00e0 di studioso di Marx con l'organizzazione di seminari, in particolare sui \"Grundrisse\" e sulla \"Critica dell\u2019economia politica\". Dal 1973 passa come ricercatore di filosofia al Consiglio Nazionale delle Ricerche.\nGli studi.\nAttento studioso della psicoanalisi e di Freud, a cui dedic\u00f2 tre monografie negli anni ottanta, inizi\u00f2 dagli anni novanta a collaborare con l'Istituto Italiano per gli Studi Filosofici, volgendo i suoi studi a temi pi\u00f9 propriamente filosofici. Di questo periodo sono alcune traduzioni di testi tedeschi (Hans Heinz Holz, \"Sconfitta e futuro del socialismo\", Milano, Vangelista, 1994), la cura di classici della filosofia e del marxismo (Marx-Engels, \"Manifesto del partito comunista\", Napoli, Laboratorio politico 1994; \"Engels cento anni dopo\", Napoli, La Citt\u00e0 del Sole, 1995; Charles de Brosses, (in collaborazione con A. Ciattini) \"Sul culto degli dei feticci, o Parallelo dell'antica religione egiziana con la religione attuale della Nigrizia\", Roma, Bulzoni, 2000; Karl Marx, \"L'attualit\u00e0 de \"La questione ebraica\"\", Roma, Contropiano, 2002; Mao Zedong, \"Scritti filosofici\", Napoli, La Citt\u00e0 del Sole 2009), studi sul tema della dialettica. Garroni, che collabora da dieci anni alla rivista teorica cubana \"Marx Ahora\", ha partecipato a diversi corsi o seminari sul marxismo e la dialettica a Cuba e in Brasile. \u00c8 stato inoltre in collaborazione con il collettivo di formazione marxista \"Maurizio Franceschini\", che sta pubblicando giornalmente degli audio di filosofia di Marx, Engels, Lenin, Trotsky, Stalin, Wittgenstein, Feuerbach, Proudhon, Aristotele, Platone, e altro ancora."}
{"id": "2912161", "revid": "74415", "url": "https://it.wikipedia.org/wiki?curid=2912161", "title": "Locomotore FCL LM2.700", "text": ""}
{"id": "2912163", "revid": "123852805", "url": "https://it.wikipedia.org/wiki?curid=2912163", "title": "Sue\u00f1a conmigo", "text": "Sue\u00f1a conmigo \u00e8 una telenovela argentina diretta da Daniel De Felippo, Claudio Garcia e Claudio Ferrari prodotta da Nickelodeon in co-produzione con Illusion Studios e Televisa.\nCreata da Claudio Lacelli, ma adattata da Gabriela Montijo, \u00c1ngel Mart\u00ednez-Ibarra e Mariana Palos, la serie ha come protagonisti Eiza Gonz\u00e1lez, Santiago Ramundo, Vanesa Gabriela Leiro, Valent\u00edn Villafa\u00f1e, con la partecipazione speciale di Brenda Asnicar dall'episodio 10, che interpretano rispettivamente Clara, Luca, Marcia, Titan e Nuria.\nTrama.\nClara Molina e Luca Grossi sono due ragazzi disposti a tutto pur di realizzare i propri sogni. La prima studia al collegio \"Las Colinas\" e il secondo, invece, dopo essere stato espulso da diverse scuole, riceve una borsa di studio nello stesso istituto grazie al fidanzato di sua sorella, Rafael che insegna musica in quell'istituto. Inizialmente, i due protagonisti si odiano, ma poi si fidanzano. Clara vive con suo padre, in quanto la madre \u00e8 una famosa attrice e non pu\u00f2 stare con la figlia. \nUn giorno, viene annunciato l'arrivo in citt\u00e0 della produzione di un nuovo reality show chiamato \"Soy Tu Super Star\", a cui Clara vuole partecipare, nonostante il parere contrario del padre; cos\u00ec si iscrive con il soprannome di Roxy Pop. Anche la fidanzata di Luca, Marcia, entra nello show, lasciando il gruppo musicale formato dal coetaneo, di cui era la voce principale. Luca far\u00e0 di tutto per conquistare Roxy Pop, non sapendo che lei \u00e8 Clara. Alla fine Luca scopre che Roxy Pop \u00e8 Clara e capisce di amarla. Il padre di Clara accetta finalmente la passione per il canto della figlia e le permette di andare alla finale del programma vinta da Clara/Roxy Pop contro Marcia.\nPuntate.\nNel maggio del 2014 appare la notizia che la RAI ha acquistato la serie e che la trasmetter\u00e0 su un canale tematico. Nello stesso periodo escono i palinsesti estivi di Italia 1 in cui viene indicata anche Sue\u00f1a conmigo dal 30 giugno, ma la trasmissione non avviene. Viene invece inserita nel palinsesto 2014/2015 del canale Rai Gulp, infatti ha inizio il 13 ottobre 2014 nella rete prevista. Viene interrotta all'episodio 95 il 16 gennaio 2015 e riprende il giorno seguente dall'episodio 71, per riprendere il 12 febbraio (con ascolti pari a 1.12% di share) e concludersi definitivamente il 7 marzo per un totale di 120 episodi contro i 150 originali.\nA differenza della versione argentina, gli episodi non hanno un titolo. Si segnala che dall'episodio 31 e successivi ci sono alcuni problemi nel doppiaggio italiano: la voce di Ivan e altri personaggi \u00e8 mancante, ma il problema non dura per molte puntate.\nProduzione.\nViene realizzato un trailer agli inizi del 2010 senza Eiza Gonz\u00e1lez (il cui ruolo viene ricoperto da Catalina Artusi) e altri attori che alla fine impersoneranno un personaggio nella serie. Fino a febbraio si sono svolti alcuni casting per entrare a far parte del cast: tra gli attori che si sono presentati risultano Diego Amozurrutia e Natasha Dupeyr\u00f3n. Nello stesso mese viene firmato un accordo tra Nickelodeon, Illusion Studios e Televisiva, cos\u00ec si inizia a dare il via alla produzione. Lo sceneggiato \u00e8 registrato in alta definizione ed erano previsti 120 episodi contro i 150 finali.\nInizialmente si parl\u00f2 di un progetto che comprendesse un remake della telenovela messicana del 1992 \"Baila conmigo\", ma intitolato \"Sue\u00f1o con bailar\" e con protagonisti la Gonzalez e Sebasti\u00e1n Zurita, ma la stessa Eiza conferm\u00f2 che la serie \u00e8 una storia originale e non uno spin off. A met\u00e0 marzo 2010, vengono confermati sia la Gonzalez che l'attore Gast\u00f3n Soffritti e infine Santiago Ramundo, apparso gi\u00e0 nel trailer.\nLe riprese iniziano ufficialmente il 30 marzo 2010 a Buenos Aires, luogo dove si svolgono la maggior parte delle registrazioni, concludendosi nei mesi successivi. Nello stesso mese appare la notizia che Gast\u00f3n Soffritti sarebbe il protagonista della serie, Luca, in realt\u00e0 il ruolo verr\u00e0 ricoperto da Ramundo; nello stesso periodo viene annunciato il cast.\nIl primo spot televisivo appare il 26 marzo 2010, alla fine della serie \"Isa TVB\". Nell'aprile viene annunciata la news che Eiza interpreter\u00e0 due personaggi nella serie: Clara e Lollipop. In realt\u00e0, il nome del secondo personaggio si chiama Roxy Pop. Tra il maggio e il luglio vengono emessi quattro diversi spot per la promozione della serie e alcune pubblicit\u00e0 in cui appaiono i personaggi principali.\nAlla fine di giugno viene presentato il cast. La trasmissione inizia il 20 luglio del 2010 (con replica il 23) e fino al 20 agosto viene programmato settimanalmente, ma dal 23 agosto inizia dal luned\u00ec al venerd\u00ec. Viene mandata in onda fino al 17 dicembre, quando viene sospesa per le vacanze e riprende il 3 gennaio 2011 per concludersi definitivamente il 1\u00ba aprile 2011.\nIl 25 marzo \u00e8 partito il tour della serie, prodotto da Nickelodeon.\nNel 2012 si parl\u00f2 di un adattamento francese dello sceneggiato, che non \u00e8 stato per\u00f2 ancora realizzato. \nAscolti.\nAlla fine del 2010, Nickelodeon annuncia le statistiche degli ascolti e affermando che tra i programmi pi\u00f9 visti del canale c'\u00e8 \"Sue\u00f1a conmigo\". Al suo debutto nel canale Telefe, riceve 9.3 punti di rating.\nIl primo episodio italiano, su Rai Gulp, raggiunge 0.55% di \"share\", la replica del giorno seguente ottiene appena 0.20%. Lo share pi\u00f9 alto \u00e8 stato registrato nella puntata numero 4 con 0.65%, superato il 27 ottobre con 0.99%. Il record \u00e8 stato ottenuto il 5 novembre con 1.09%. La serie riesce a superare l'1% anche in alcune occasioni successive.\nAl febbraio del 2011, l'account Twitter della telenovela ha raggiunto 6.000 follower e 250.000 fan su Facebook.\nMedia.\nDiscografia.\nNell'unica stagione registrata la sigla utilizzata \u00e8 \"Sue\u00f1a conmigo\", sia per la versione originale che per quelle esportate.\nAltri prodotti.\nNelle edicole argentine, dalla met\u00e0 del 2011, \u00e8 apparsa la rivista dedicata alla serie. Nello stesso periodo \u00e8 uscito l'album di figurine pubblicato dall'editore Panini contenente 32 pagine con 192 figurine.\nViene pubblicato anche, per la piattaforma Facebook, il videogioco online \"Soy tu super star: The Game\", reso disponibile alla fine di marzo del 2011.\nSue\u00f1a conmigo en concierto.\n\"Sue\u00f1a conmigo en concierto\" \u00e8 il musical della serie, diretto da Eduardo Gongell e prodotto da Alejandra Garc\u00eda Giaccio e Ronnie Amendolara. Vengono interpretate le canzoni dello sceneggiato, con nuove musiche cantate da Agustina Quinci, Felipe Villanueva, Kalena Bojko e una versione alternativa del \"Picu Picu\" di Titan. Alle rappresentazioni non partecipa il cast adulto e Brenda Asnicar, in quanto impegnata in Italia con un altro tour.\nLo spettacolo ha avuto inizio il 25 marzo 2011 a Buenos Aires al Teatro Gran Rex ed \u00e8 stato replicato fino al 27, ottenendo un buon successo e confermando una replica nel mese di aprile, nello stesso teatro, ma anche in altre citt\u00e0 argentine. Per la grande accoglienza ricevuta, la rappresentazione viene replicata durante l'inverno dello stesso anno. Inoltre, il 17 luglio viene pubblicato il DVD intitolato \"Sue\u00f1a Conmigo en Concierto \u00a1En DVD!\" e il 22 venne trasmesso uno speciale su Nickelodeon.\nAltri eventi.\nPer firmare autografi, alcuni componenti del cast sono stati ospiti al \"Mixup\" di Parque Delta in Argentina il 9 dicembre 2010 e il 5 febbraio 2011 all'hotel Punta del Este in Uruguay con oltre 6000 persone presenti."}
{"id": "2912166", "revid": "767487", "url": "https://it.wikipedia.org/wiki?curid=2912166", "title": "Jos\u00e9 \u00c1guas", "text": "Anche il figlio Rui, il nipote (di nonno) Martim \u00c1guas e suo nipote (di zio) Raul \u00c1guas sono o sono stati calciatori.\nCarriera.\nClub.\n\u00c1guas ha iniziato la propria carriera nel Lusitano do Lobito, squadra angolana, prima di trasferirsi in Portogallo nel 1950, passando al Benfica.\nCon il Benfica ha vinto 5 volte il campionato nazionale, 7 volte la Coppa di Portogallo oltre al titolo di capocannoniere del campionato in 5 occasioni. A livello internazionale si \u00e8 aggiudicato per due volte consecutive la Coppa dei Campioni, risultandone il miglior marcatore nel 1960-1961 con 11 gol e il miglior realizzatore della propria squadra nell'edizione seguente; inoltre, ha segnato in entrambe le finali di Coppa dei Campioni vinte. Nelle stagioni trascorse con il Benfica ha sempre segnato almeno 18 gol in campionato, eccezion fatta per l'ultima in cui disput\u00f2 solo 4 gare realizzando 2 reti.\nDopo aver lasciato il Benfica ha giocato per un'altra stagione con l', in cui ha concluso la carriera nel 1964.\n\u00c8 deceduto nella capitale portoghese all'et\u00e0 di settant'anni.\nNazionale.\n\u00c1guas ha esordito nella nazionale portoghese il 23 novembre 1952 contro l'Austria (1-1) e ha segnato il primo gol il 22 novembre 1953 contro il Sudafrica.\nIn totale ha collezionato 25 presenze e 11 reti in nazionale tra il 1952 e il 1962; la sua ultima presenza risale al 17 maggio 1962 contro il (sconfitta 1-2)."}
{"id": "2912172", "revid": "104458", "url": "https://it.wikipedia.org/wiki?curid=2912172", "title": "Mondiali di sci nordico 1962", "text": ""}
{"id": "2912174", "revid": "104458", "url": "https://it.wikipedia.org/wiki?curid=2912174", "title": "Mondiali di sci nordico 1966", "text": ""}
{"id": "2912177", "revid": "104458", "url": "https://it.wikipedia.org/wiki?curid=2912177", "title": "Mondiali di sci nordico 1970", "text": ""}
{"id": "2912180", "revid": "104458", "url": "https://it.wikipedia.org/wiki?curid=2912180", "title": "Mondiali di sci nordico 1974", "text": ""}
{"id": "2912181", "revid": "104458", "url": "https://it.wikipedia.org/wiki?curid=2912181", "title": "Mondiali di sci nordico 1978", "text": ""}
{"id": "2912187", "revid": "104458", "url": "https://it.wikipedia.org/wiki?curid=2912187", "title": "Mondiali di sci nordico 1982", "text": ""}
{"id": "2912189", "revid": "104458", "url": "https://it.wikipedia.org/wiki?curid=2912189", "title": "Mondiali di sci nordico 1985", "text": ""}
{"id": "2912191", "revid": "79968", "url": "https://it.wikipedia.org/wiki?curid=2912191", "title": "Supino", "text": "In grammatica latina, il supino \u00e8 un nome verbale appartenente alla quarta declinazione, di cui sono rimasti in vigore solamente due casi: l'accusativo (\"auditum\") in -um e l'ablativo in -\u016b (\"auditu\"); le forme hanno un uso piuttosto raro e limitato e possono essere sostituite da altre costruzioni. In italiano, il supino non \u00e8 presente.\nIl supino in \"-um\".\nIl supino in \"-um\", tradizionalmente detto supino attivo, \u00e8 un antico accusativo che indica un complemento di moto a luogo o direzione verso un luogo; viene utilizzato perlopi\u00f9 in presenza di verbi di movimento (come \"abire\", \"ire\", \"mittere\", \"venire\") per indicare il termine o la fine di un movimento. Generalmente esprime una proposizione finale, ha quindi un valore di fine.\nIl supino in \"-\u016b\".\nIl supino in \"-\u016b\", detto pi\u00f9 comunemente supino passivo, viene usato per esprimere un ablativo di limitazione (in italiano, un complemento di limitazione), preceduto da aggettivi che indicano qualit\u00e0, come \"acerbus\", \"arduus\", \"asper\", \"dulcis\", \"facilis\", \"difficilis\", \"gravis\", \"horribilis\", \"iucundus\", \"mirabilis\", \"optimus\", e in presenza di locuzioni come \"nefas est\", \"opus est\" o \"fas est\". Soltanto pochi verbi transitivi hanno il supino in \"-\u016b\", le forme maggiormente usate sono \"dictu\", \"factu\", \"memoratu\", \"visu\". In italiano, di norma, il supino passivo viene reso attraverso le preposizioni di, da, a con l'infinito passivo (ma se la frase non ha senso, o ha senso \"in parte\", viene reso anche con l'infinito attivo)."}
{"id": "2912193", "revid": "104458", "url": "https://it.wikipedia.org/wiki?curid=2912193", "title": "Mondiali di sci nordico 1987", "text": ""}
{"id": "2912194", "revid": "104458", "url": "https://it.wikipedia.org/wiki?curid=2912194", "title": "Mondiali di sci nordico 1989", "text": ""}
{"id": "2912197", "revid": "104458", "url": "https://it.wikipedia.org/wiki?curid=2912197", "title": "Mondiali di sci nordico 1991", "text": ""}
{"id": "2912198", "revid": "25903", "url": "https://it.wikipedia.org/wiki?curid=2912198", "title": "Guillermo Garc\u00eda-L\u00f3pez", "text": ""}
{"id": "2912199", "revid": "104458", "url": "https://it.wikipedia.org/wiki?curid=2912199", "title": "Mondiali di sci nordico 1993", "text": ""}
{"id": "2912200", "revid": "104458", "url": "https://it.wikipedia.org/wiki?curid=2912200", "title": "Mondiali di sci nordico 1995", "text": ""}
{"id": "2912204", "revid": "104458", "url": "https://it.wikipedia.org/wiki?curid=2912204", "title": "Mondiali di sci nordico 1997", "text": ""}
{"id": "2912207", "revid": "104458", "url": "https://it.wikipedia.org/wiki?curid=2912207", "title": "Mondiali di sci nordico 1999", "text": ""}
{"id": "2912212", "revid": "104458", "url": "https://it.wikipedia.org/wiki?curid=2912212", "title": "Mondiali di sci nordico 2001", "text": ""}
{"id": "2912213", "revid": "104458", "url": "https://it.wikipedia.org/wiki?curid=2912213", "title": "Mondiali di sci nordico 2003", "text": ""}
{"id": "2912218", "revid": "104458", "url": "https://it.wikipedia.org/wiki?curid=2912218", "title": "Mondiali di sci nordico 2007", "text": ""}
{"id": "2912220", "revid": "104458", "url": "https://it.wikipedia.org/wiki?curid=2912220", "title": "Mondiali di sci nordico 2009", "text": ""}
{"id": "2912226", "revid": "1494169", "url": "https://it.wikipedia.org/wiki?curid=2912226", "title": "Dottore (disambigua)", "text": "Dottore e dottoressa possono significare:"}
{"id": "2912235", "revid": "287204", "url": "https://it.wikipedia.org/wiki?curid=2912235", "title": "Campionato Italiano Velocit\u00e0 2010", "text": "Il campionato italiano velocit\u00e0 2010 \u00e8 l'ottantanovesima edizione del campionato italiano velocit\u00e0. In questa annata sono attive cinque categorie: la Superbike, la Supersport, la Stock 1000, la Stock 600 e la classe 125.\nIl titolo piloti Superbike viene vinto, con una gara d'anticipo rispetto al termine della stagione, da Alessandro Polita con la Ducati 1098R del team Barni Racing. Il campionato costruttori se lo aggiudica la Ducati che vince 6 delle 7 prove stagionali.\nIl titolo piloti nella categoria Supersport se lo aggiudica Roberto Tamburini sulla Yamaha YZF R6 del team Bike Service Racing che ha prevalso di poche lunghezze su altri quattro piloti: Dionisi, Lamborghini, Migliorati (tutti staccati di soli 4 punti dal leader) e Vizziello (a meno 13 punti dal vertice). Il titolo era stato inizialmente assegnato a Gianluca Vizziello, vincitore dell'ultima gara, ma un'irregolarit\u00e0 tecnica sulla sua moto lo ha escluso consegnando il primo posto in campionato a Tamburini. Grande equilibrio anche nel campionato riservato ai costruttori dove la Honda ha ottenuto il titolo per soli 9 punti sulla Yamaha.\nNella categoria Stock 1000 il campionato piloti vede primeggiare Ivan Goi con l'Aprilia RSV4 del team Ecodem Racing, secondo staccato di 19 punti si posiziona Luca Verdini sulla Honda CBR1000RR del Emmebi Team. Per quel che riguarda la graduatoria costruttori la Honda prevale sull'Aprilia di 22 punti. Nella Stock 600 il titolo va a Fabio Massei che sopravanza di sette punti Lorenzo Zanetti, entrambi su Yamaha YZF-R6, Yamaha che vince anche il titolo costruttori conquistando sei delle sette gare in calendario.\nPer quanto concerne la classe 125, il titolo va a Francesco Mauriello che sopravanza di soli due punti Miroslav Popov. Tra i costruttori prevale Aprilia che vince tutte le gare di questa edizione del Campionato italiano.\nCalendario.\nLa sesta prova, calendarizzata il 19 settembre sul circuito di Imola, viene annullata e rimpiazzata nella stessa data da una seconda prova sul circuito di Misano.\nDove non indicata la nazionalit\u00e0 si intende pilota italiano.\nSuperbike.\nIscritti.\nDove non indicata la nazionalit\u00e0 si intende pilota italiano.\nSupersport.\nIscritti.\nDove non indicata la nazionalit\u00e0 si intende pilota italiano.\nClasse 125.\nIscritti.\nDove non indicata la nazionalit\u00e0 si intende pilota italiano.\nSistema di punteggio.\n!width=5%|Pos.\n!width=5%|Punti"}
{"id": "2912237", "revid": "104458", "url": "https://it.wikipedia.org/wiki?curid=2912237", "title": "Mondiali di sci nordico 2005", "text": ""}
{"id": "2912244", "revid": "385321", "url": "https://it.wikipedia.org/wiki?curid=2912244", "title": "Growing up Brady", "text": ""}
{"id": "2912246", "revid": "1543377", "url": "https://it.wikipedia.org/wiki?curid=2912246", "title": "Moenkopi", "text": "Moenkopi (hopi: M\u00f9nqapi) \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 901 abitanti secondo il censimento del 2000. Secondo lo United States Census Bureau ha un'area totale di 4,1\u00a0km\u00b2.\nGeografia fisica.\nMoenkopi si trova nell'Arizona nord-orientale a circa 3\u00a0km a sud-est di Tuba City. Pur trovandosi all'interno dalla riserva Navajo, Moenkopi e il territorio circostante fanno parte integrante della riserva indiana Hopi. \nL'enclave, che prende il nome di \"Moenkopi Census Tract 9412, Coconino County\", ha una superficie totale di 250,3\u00a0km\u00b2 ed una popolazione di 916 abitanti (censimento 2000). Moenkopi \u00e8 collegato dalla Statale 264 dell'Arizona, e si trova presso Tuba City."}
{"id": "2912249", "revid": "1543377", "url": "https://it.wikipedia.org/wiki?curid=2912249", "title": "(524522) 2002 VE68", "text": " \u00e8 un asteroide scoperto l'11 novembre 2002. \u00c8 un asteroide geosecante ed ermeosecante, appartenente alla famiglia degli asteroidi Aten.\nLa caratteristica principale che lo rende rilevante \u00e8 quella di avere un'orbita che lo rende un quasi-satellite di Venere. Si ritiene che si trovi in orbita attorno a Venere da almeno 7\u00a0000 anni, ma che sia destinato ad essere espulso da questa configurazione orbitale tra circa 500 anni. In questo periodo la sua distanza da Venere rimarr\u00e0 superiore a ().\nLe sue dimensioni piuttosto irregolari sono molto limitate essendo comprese tra i 210 ed i ."}
{"id": "2912251", "revid": "599013", "url": "https://it.wikipedia.org/wiki?curid=2912251", "title": "Joseph Carrara", "text": "Professionista dal 1958 al 1966.\nCarriera.\nCorridore francese nato da emigranti bergamaschi, pass\u00f2 al professionismo nel 1958 dimostrando buone attitudini da scalatore. Nel corso della carriera ha conquistato poche ma significative vittorie, tra le quali spicca la quinta tappa del Giro d'Italia 1962 e la classifica finale della Volta a Catalunya di due anni dopo."}
{"id": "2912252", "revid": "385321", "url": "https://it.wikipedia.org/wiki?curid=2912252", "title": "Highlander - l'ultimo immortale", "text": ""}
{"id": "2912260", "revid": "297059", "url": "https://it.wikipedia.org/wiki?curid=2912260", "title": "Obiter Boom Sensor System", "text": ""}
{"id": "2912262", "revid": "1543377", "url": "https://it.wikipedia.org/wiki?curid=2912262", "title": "Vita dei campi", "text": "Vita dei campi \u00e8 una raccolta di racconti di Giovanni Verga pubblicata per la prima volta nel 1880 e riedita in nuova versione definitiva nel 1897.\nRacconti.\nLa raccolta si compone di otto racconti scritti fra il 1878, anno in cui fu pubblicato \"Rosso Malpelo\" e il 1881, anno il cui fu pubblicata la seconda edizione contenente il racconto \"Il come, il quando ed il perch\u00e9\". Protagonisti dei racconti sono per lo pi\u00f9 appartenenti alle classi sociali pi\u00f9 umili della societ\u00e0 siciliana.\nVersioni e redazioni diverse.\n\"Vita dei campi\" presenta due edizioni fondamentali: \nL'edizione del 1880 \u00e8 ripresa dall'editore Mondadori nei Meridiani e poi negli Oscar curati da Carla Riccardi, che nel 1987 ha pubblicato anche l'edizione critica della raccolta.\nL'edizione del 1897 \u00e8 ripresa invece dall'edizione critica di Gino Tellini, uscita nel 1980"}
{"id": "2912274", "revid": "15756", "url": "https://it.wikipedia.org/wiki?curid=2912274", "title": "Family Circle Cup 2010 - Singolare", "text": "Il singolare del Family Circle Cup 2010 \u00e8 stato un torneo di tennis facente parte del WTA Tour 2010.\nSabine Lisicki era la detentrice del titolo ha scelto di non partecipare a causa di un infortunio alla caviglia sinistra.\nSamantha Stosur ha battuto in finale Vera Zvonar\u00ebva 6\u20130, 6\u20133.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2912276", "revid": "332944", "url": "https://it.wikipedia.org/wiki?curid=2912276", "title": "Johann Muehlegg", "text": ""}
{"id": "2912280", "revid": "332944", "url": "https://it.wikipedia.org/wiki?curid=2912280", "title": "Odd-Bjoern Hjelmeset", "text": ""}
{"id": "2912282", "revid": "107831", "url": "https://it.wikipedia.org/wiki?curid=2912282", "title": "Family Circle Cup 2010 - Doppio", "text": "Il doppio del Family Circle Cup 2010 \u00e8 stato un torneo di tennis facente parte del WTA Tour 2010.\nBethanie Mattek-Sands e Nadia Petrova sono stati le detentrici del titolo, tuttavia non hanno giocato.\nMattek-Sands ha fatto coppia con Yan Zi, ma ha perso contro Natalie Grandin e Abigail Spears nei quarti di finale.\nPetrova ha scelto di giocare con Liezel Huber e hanno battuto in finale 6-3, 6-4, Vania King e Micha\u00eblla Krajicek."}
{"id": "2912283", "revid": "339392", "url": "https://it.wikipedia.org/wiki?curid=2912283", "title": "Almo Collegio Salernitano", "text": ""}
{"id": "2912285", "revid": "332944", "url": "https://it.wikipedia.org/wiki?curid=2912285", "title": "Jari Isometsae", "text": ""}
{"id": "2912293", "revid": "1005847", "url": "https://it.wikipedia.org/wiki?curid=2912293", "title": "Pietro Di Muccio", "text": "Biografia.\nFormazione culturale e attivit\u00e0 amministrativa.\n\u00c8 figlio di Guido Di Muccio (1912-1995), sindaco di Vairano Patenora (Caserta) dal 1952 al 1964, Volontario della Libert\u00e0, storico dell'Unit\u00e0 d'Italia, le cui ricerche hanno definitivamente individuato in Vairano Patenora il luogo dell'Incontro tra Giuseppe Garibaldi e Vittorio Emanuele II del 26 ottobre 1860, che vi suggellarono l'Unit\u00e0 d'Italia.\nPietro Di Muccio de Quattro ha conseguito nell'Universit\u00e0 \"La Sapienza\" di Roma la laurea con lode in giurisprudenza il 27 novembre 1968; \u00e8 diventato professore di diritto ed economia nel 1969; poi nella \u201cSapienza\u201d ha pure conseguito la laurea con lode in scienze politiche e il dottorato in storia delle dottrine e delle istituzioni politiche, insegnandovi anche diritto parlamentare.\nTra il 1968 e il 1970 vinse sette concorsi pubblici per la carriera direttiva e lavor\u00f2 per brevi periodi in Montedison, al Ministero delle finanze e al Ministero della difesa.\nNel 1971 entr\u00f2 nei ruoli del Senato della Repubblica, dopo aver superato il concorso pubblico a cinque posti per titoli ed esami di Referendario parlamentare. Nel 1981, a seguito del relativo scrutinio, fu nominato Consigliere del Senato della Repubblica. Nel 1991 il Consiglio di Presidenza del Senato gli confer\u00ec la nomina di Direttore del Servizio prerogative ed immunit\u00e0, competente in materia di immunit\u00e0 parlamentari e ministeriali, anagrafe patrimoniale, giur\u00ec d'onore, verifica dei poteri, contenzioso amministrativo. Nel 1995, a domanda, fu collocato in pensione. \u00c8 Direttore emerito del Senato della Repubblica.\n\u00c8 iscritto all'albo dei giornalisti dal 1990. Ha collaborato con \u201cIl Giornale\u201d di Montanelli e di Feltri, con \u201cL'Indipendente\u201d di Feltri, \u201cIl Tempo\u201d, \u201cL'Opinione\u201d e riviste di politica e storia.\nAttivit\u00e0 politica.\nConsigliere nazionale del Partito Liberale Italiano dal 1981 al 1983 e consigliere comunale di Vairano Patenora dal 1985 al 1989.\nEletto deputato al Parlamento nella XII Legislatura (1994-1996), ebbe l'incarico di vice presidente vicario del Gruppo Forza Italia e di componente della Giunta per il Regolamento, del Comitato di controllo sui servizi segreti, della Commissione Affari costituzionali.\nRappresentante della Regione Lazio nella Commissione tecnica istituita presso la Presidenza del Consiglio per l'attuazione della legge costituzionale 1/99 sull'elezione diretta dei presidenti di regione e l'autonomia statutaria delle regioni (2000).\nSegretario generale del Gruppo parlamentare Forza Italia della Camera dei deputati dal 1999 al 2001, con il presidente on. Giuseppe Pisanu.\nConsigliere politico del Ministro della Difesa on. Antonio Martino dal 2001 al 2006.\nOpere.\nHa scritto, tra gli altri, il libro di aforismi \"Minutatim \"(Edizioni Clanto, 2011).\" \"Dice Aventino Frau nella prefazione dell'opera\": \"\u00abDi Muccio \u00e8 un uomo dello Stato che ne conosce la macchina, la storia, le vicende, le contraddizioni, le miserie, ma che ama profondamente il suo Paese cos\u00ec carico di problemi. Mi piace, dunque, che si leggano questi aforismi, che sono pensieri con un tocco di saggia ironia. Leggendoli un po' in controluce scopriamo che quell'ironia \u00e8 spesso amara, sottende una critica, una delusione, un'aspettativa\u00bb.\nIn \"Orazione per la Repubblica\" Di Muccio fa una penetrante e impietosa analisi della Costituzione italiana, scrive Sergio Ricossa nella Presentazione del libro: \u00abGli uomini politici sono abituati a parlare agli elettori, non a sentir parlare gli elettori. Fanno la predica agli altri, non amano farsi fare la predica dagli altri. Non dialogano che con se stessi, e finiscono con l'isolarsi come una casta indiana... potr\u00e0 dunque sembrare strano a costoro essere interpellati direttamente da un cittadino... c'\u00e8 la rivendicazione di un diritto dimenticato, quello di far giungere ai governanti la voce dei governati. \"Orazione per la Repubblica \"\u00e8, fra l'altro, un modello di arte della critica... le frecciate di Di Muccio sono un servizio reso a coloro che ne sono il bersaglio, non importa se essi ne trarranno profitto o no. Ma se non ne trarranno profitto non sar\u00e0 soltanto peggio per loro, sar\u00e0 pure peggio per noi.\u00bb\nNe \"Il golpe bianco di Edgardo Sogno\" Di Muccio racconta invece la vicenda politica, processuale, umana del leggendario \u201cComandante Franchi\u201d, il partigiano liberale Edgardo Sogno, eroe e medaglia d'oro al valor militare della Resistenza, antifascista e anticomunista, che nel cuore degli Anni di piombo fu incriminato per cospirazione politica da un magistrato, poi deputato del Pci, Pds, Ds, Pd Luciano Violante. Processo penale e processo politico, accusa e difesa, inquisito e inquisitore si intrecciarono in un coacervo di fatti che fu molto pi\u00f9 di un errore giudiziario. Violante mand\u00f2 in carcere Sogno per cospirazione politica mediante associazione e Sogno denunci\u00f2 Violante per falso ideologico, un processo, questo, collegato ma poco noto, sebbene il primo si capisca meglio leggendo la sentenza del secondo.\nNe \"L'ideologia italiana. Dialogo tra Callido e Stolido\" Di Muccio rileva che gl'Italiani non sanno di avere un'ideologia comune. Questo dialogo, mediante gli argomenti portati da due di loro, la mette in luce. I dialoganti sono inventati come personaggi letterari, eppure reali perch\u00e9 riflettono la mentalit\u00e0 dei viventi. I loro nomi, Callido e Stolido, non escludono che Callido possa apparire sciocco a taluno, come Stolido sembrare sagace a talaltro. Comunque, dalla loro disputa viene fuori un sistema di convinzioni politiche e morali che gl'Italiani nutrono ignari delle ineluttabili implicazioni e conseguenze, le quali, ci\u00f2 nonostante, deprecano a dispetto della coerenza, dell'esperienza, della \"verit\u00e0 effettuale\".\nOnorificenze.\nGrande Ufficiale al merito della Repubblica Italiana; Tenente della Croce Rossa Italiana; Socio Benemerito dell'Associazione Nazionale Carabinieri; Insegna d'Onore del Ministero della Difesa."}
{"id": "2912297", "revid": "228587", "url": "https://it.wikipedia.org/wiki?curid=2912297", "title": "Almo Collegio", "text": ""}
{"id": "2912298", "revid": "767487", "url": "https://it.wikipedia.org/wiki?curid=2912298", "title": "Greg Stiemsma", "text": "Caratteristiche tecniche.\nGreg Stiemsma gioca solitamente come centro. Buon difensore, nonostante le non eccezionali doti atletiche ha un ottimo tempismo per la stoppata: nella sua prima partita con la maglia dei Boston Celtics ha messo a referto ben 6 stoppate, record di franchigia per un giocatore all'esordio."}
{"id": "2912302", "revid": "119723121", "url": "https://it.wikipedia.org/wiki?curid=2912302", "title": "Canzone romana", "text": "Con l'espressione canzone romana si identifica la musica popolare originaria di Roma.\nDal Rinascimento al Settecento.\nLa canzone romana, cos\u00ec come ci \u00e8 nota, ha origini gi\u00e0 dalla met\u00e0 del Medioevo e riflette evidentemente le mentalit\u00e0, i costumi, le credenze, le esigenze e i desideri della relativa epoca.\nRoma \u00e8 una citt\u00e0 soprattutto religiosa, abitata da un gran numero di preti e suore e quindi non stupisce che il ritrovamento del brano, di autore ignoto, originario del XII secolo si intitolasse \"Er Pellegrino\" e, fatta eccezione del brano d'amore \"Sonetto\" altro brano di autore ignoto del XIV secolo, nel Settecento fosse diffuso il duetto fra madre priora e suora intitolato \"La galinella\", e addirittura il Giubileo del 1500 fu rallegrato dalle musiche polifoniche del Palestrina e dalle rime cantate da san Filippo Neri e leggermente storpiate dai cantastorie del tempo. La contraddizione che emerge sin dai secoli scorsi \u00e8 proprio questa comunanza fra temi sacri e profani, tra i santi e la madre Maria da un lato, le donne e il vino dall'altro. Oltre a questi temi non mancarono le canzoni politiche e sociali, ma affrontate in modo satirico e quasi mai in modo rivoluzionario.\nLe forme musicali pi\u00f9 diffuse e comuni furono lo stornello, ossia brevi strofe costituite da un quinario riferito abitualmente ad un fiore, seguito da due endecasillabi in rima o in assonanza con il quinario; il sonetto, chiamato anche \"romanella\" componimento in ottave, degnamente rappresentato dalla canzone di cui sopra \"Sonetto\", conosciuta anche come \"Bella quanno te fece mamma tua\"; la tarantella, da non confonderla con il ballo napoletano, costituite da quartine a rime, utilizzata per occuparsi di tematiche femminili o di tematiche di attualit\u00e0 stringente, come il trasferimento de mercato delle erbe in Campo de' Fiori, avvenuto nel 1651. Assieme a tutte queste forme musicali cantate, il ballo per eccellenza era il saltarello, scandita dal ritmo del tamburello, che cercava di evocare soprattutto scene di corteggiamento amoroso.\nAl Settecento viene abitualmente fatta risalire la canzone d'amore \"Come te posso ama' \" nota anche come \"Canto del carcerato\", oltre \"Alla renella\" che influenz\u00f2 P\u00ebtr Il'i\u010d \u010cajkovskij durante la sua permanenza a Roma, quando descrisse le fonti di ispirazione del suo Capriccio italiano.\nL'Ottocento e la Festa di S.Giovanni.\nSe per la canzone napoletana l'evento che ha in qualche modo ufficializzato e fissato nella storia una passione vecchia di molti secoli fu la Festa di Piedigrotta, per la canzone romana esistette un avvenimento di un'importanza similare, come la festa di San Giovanni, raduno popolare svolto presso Porta San Giovanni, dove si sfidarono a singolar tenzone cantori, cantastorie, in una gara di stornelli alimentati dal vino dei Castelli. Il preambolo a questa iniziativa fu senza dubbio il desiderio di festeggiare il ventennale dell'Unit\u00e0 d'Italia con Roma capitale e dai primi di maggio si susseguirono vari raduni quali le prime corse ippiche sulla nuova pista di Tor di Quinto. \nQuindi nella notte tra il 23 e il 24 giugno del 1891 in una osteria appena fuori Porta San Giovanni, chiamata \"Facciafresca\" venne ideato il concorso per la pi\u00f9 bella canzone romana. La manifestazione riscosse un successo di pubblico inaspettato, al punto che la folla, a causa del grande entusiasmo deragli\u00f2 sul palco dove avrebbero dovuto esibirsi i cantanti muniti di mandolini, chitarre, violini, grancassa. L'organizzatore fu costretto a rimandare la manifestazione al giorno seguente cambiando sede, nella quale vinse la canzone \"Le streghe\", musicata da Calzelli e su testo di Ilari, che ebbe l'onore di essere cantata magistralmente da Leopoldo Fregoli, in procinto di divenire il trasformista per eccellenza. \"Le streghe\" era una canzone in stile romanza, che nei testi conservava traccia della festa pagana antecedente alla commemorazione del Santo.\nIn quegli anni stava divenendo una moda la canzone, talvolta estratta da versi celebri, come nel caso de \"La serenata\" di Gioacchino Belli, musicata da noti maestri, come il Parisotti. Altre canzoni che restarono agli annali nelle prime edizioni della manifestazione furono \"Affaccete ciumaca\" di Ilari-Feroci, \"La lumacara\", \"Quanto sei scema\" di Cotogni-Persichetti, e soprattutto \"Affaccete Nunziata\" di Ilari-Guida, considerata una della pi\u00f9 belle canzoni della fine del secolo, lanciata anche dal tenore Tommaso Fiorentini. Il successo della manifestazione \u00e8 attestato dalla sua longevit\u00e0 visto che ancora nel secondo dopoguerra si susseguirono le audizioni del Festival di San Giovanni.\nLa rassegna canora di San Giovanni, resse persino l'urto di altre due importanti manifestazioni istituite, una negli anni venti, definita la \"Piedigrotta romana\" ideata dall'editore Gennarelli e negli anni trenta la rassegna fascista trasteverina \"Festa de' Noantri\" gestita dal Dopolavoro.\nLa fine dell'Ottocento si rivel\u00f2 un momento d'oro per la musica romana, dato che molti tenori, oltre al gi\u00e0 citato Fiorentini, come Checco Marconi e Toto Cotogni, per non parlare di Lina Cavalieri portarono le canzoni romane in tutta Italia e persino nei templi della musica internazionale come il Metropolitan.\nLa canzone romana in questo periodo acquist\u00f2 sempre pi\u00f9 umorismo, spirito, allegria, basti pensare al cantante.comico Gustavo Cacini, divenuto celebre anche per aver ispirato con la sua marcetta intitolata \"Il treno rosa\", addirittura Faccetta nera di Mario Ruccione, pur restando fedele, la canzone romana, ad una tradizione di sonetti e di stornelli lirici e appassionati.\nAssieme a questi filoni, la canzone romana ottocentesca mise in mostra anche le canzoni filopapiste o anticlericali, basate spesso su rime di Pasquino e di Ciceruacchio, oppure quelle carnevalesche, per non parlare di quelle politiche; e a tal proposito ancora nell'anno 1924 si intonavano canzoni chiaramente critiche e sbeffeggianti il regime.\nIl Novecento.\nVerso la fine dell'Ottocento e agli inizi del Novecento il luogo preposto per le canzoni popolari \u00e8 l'osteria, dentro la quale tra fumi e alcool, si dettarono le strofe de \"La societ\u00e0 dei magnaccioni\" rielaborata dopo qualche decennio e portata al successo da Gabriella Ferri. Tra le canzoni della mala, celeberrima furono \"Gira e fai la rota\", la rivisitazione del \"Canto del carcerato\" ed il \"Canto della Passatella\", che era un gioco di societ\u00e0 tutt'altro che innocuo.\nNei primi anni del Novecento le tematiche preferite dagli autori romani risultarono ancora le donne e l'amore, con le solite eccezioni di tematiche d'attualit\u00e0 a carattere satirico, basti pensare a \"Li paini d'oggi giorno\" del 1898, una presa in giro della moda d'impomatarsi, oppure a \"\u00c8 vietato de sputa' \" che faceva riferimento alla proibizione di quella abitudine antichissima ma poco igienica, oppure ancora a \"Tassametro d'amore\" del 1909 dedicata all'introduzione dei tassametri per i vetturini.\nIl sor Capanna e Petrolini.\nSenza trascurare gli importanti contributi forniti anche dall'operetta romana, come nel caso de \"Er marchese der Grillo\" di Berardi-Mascetti, agli inizi del Novecento nei caff\u00e8 concerto, ossia nei nuovi luoghi di ascolto di canzoni, imperversavano strofe dedicate o scritte dal Sor Capanna, un cantastorie trasteverino che dopo avere iniziato la carriera ironizzando sui fatti di cronaca, si accorse di ottenere maggiore successo occupandosi di fatti di attualit\u00e0, rischiando di quando in quando anche la galera per eccesso di irriverenza, come quando durante le giornate di Caporetto, cant\u00f2:\n\u00c8 noto che Petrolini fece salire sul palco del teatro Quirino il sor Capanna presentandosi come un suo doppio. Fu proprio quello il periodo di massimo fulgore del teatro Jovinelli che vide nascere alcune delle pi\u00f9 memorabili canzoni romane dell'epoca, basti citare i vari cantanti che si esibirono: Gino Franzi, Gabr\u00e8, Carlo Buti, Reginella, e Petrolini che immortal\u00f2 alcuni dei suoi brani pi\u00f9 emblematici \"La gita a li castelli\", \"La pizzicarola\", \"Tanto pe' cant\u00e0\". La prima canzone della terna la scrisse appositamente per Petrolini, Franco Silvestri, gi\u00e0 noto come accompagnatore di Fregoli e venne lanciata in occasione della sagra dell'uva di Marino.\nNello stesso anno, il 1910, si mise in risalto un altro trasteverino, uno stuccatore di nome Romolo Balzani, in arte Romoletto, che compose una serie di ballate, la pi\u00f9 famosa rester\u00e0 Barcarolo romano (di Balzani-Pizzicaria).\nOltre al caso internazionale di Petrolini, il mondo del teatro, nei primi decenni del Novecento continu\u00f2 a sfornare una serie di comici-autori-cantanti, tra i quali giova ricordare Carlo Campanini, Renato Rascel, e Aldo Fabrizi di cui vale la pena citare le canzoni \"Pupetta\" e \"Volemose bene\".\nNegli stessi anni Mario Ruccione, a parte il plagio di cui venne accusato per Faccetta Nera, si dimostr\u00f2 uno degli autori pi\u00f9 prolifici, e di lui pare giusto celebrare \"Vecchia Roma\", che ricevette innumerevoli versioni in tante lingue.\nAI tempi del Fascismo si intensificarono le canzoni di regime, come \"Ho scritto ar Duce\" di De Torres-Simeoni-Del Pelo, la celeberrima e nostalgica \"Casetta de Trastevere\" di De Tores-Simeoni-Del Pelo, la xenofoba \"Da cosa nasce cosa\" di Cherubini-Ruccione, la colonialista \"In posticino al sole\" di Martelli-Neri-Simi.\nNel 1934 Cherubini e Di Lazzaro sfornarono un capolavoro come Chitarra romana e Quanto sei bella Roma; la seconda ebbe un'interprete d'eccezione in Anna Magnani, invece la prima ebbe la fortuna di varcare l'oceano e diventare un super-hit. Se nel 1937 fu il toscano Carlo Buti a riscuotere il maggior successo con \"La romanina\", il trio Martelli, Neri e Gino Simi azzeccarono la pi\u00f9 riuscita melodia pre guerra con Com'\u00e8 bello fa' l'amore quanno \u00e8 sera.\nGli anni cinquanta : Radiocampidoglio e la commedia musicale.\nMentre la musica romana prosegu\u00ec sui tre filoni dello stornello, della serenata e della canzone drammatica, dalle macerie della seconda guerra mondiale nacque Radiocampidoglio che contribu\u00ec alla rinascita della canzone romana, visto che dai suoi studi cantarono Claudio Villa, Mariam Boni, Giulia Jandolo e tanti altri importanti interpreti. Questo fu anche uno dei periodi pi\u00f9 floridi, non solo per la musica, ma per tutto il mondo dello spettacolo in generale, dal momento che gli stranieri si accorsero della alta qualit\u00e0 di vita che si poteva condurre nella capitale d'Italia e questo favor\u00ec un grande concentramento di personaggi, capitali, iniziative e idee.\nNei primi anni cinquanta si trasfer\u00ec il Festival di San Giovanni sulle onde radiofoniche e alcune di quelle canzoni riuscirono a divenire popolari grazie alla grancassa della radio, anche se la pi\u00f9 apprezzata canzone dedicata a Roma risult\u00f2 nel 1955 Arrivederci Roma di Renato Rascel, per\u00f2 scritta pi\u00f9 in lingua che in dialetto.\nPi\u00f9 casuale fu l'incontro nella farmacia di Pietro Garinei con il giornalista Sandro Giovannini, che assieme a Pasquale Festa Campanile e a Massimo Franciosa riportarono in auge la commedia musicale romana, in primis lanciando la maschera di Rugantino, assieme ad un nutrito gruppo di artisti di eccellenza, da Nino Manfredi a Lea Massari, da Aldo Fabrizi a Bice Valori, da Toni Ucci a Lando Fiorini, e poi continuando a produrre egregie commedie musicali.\nAi nostri giorni.\nQualche anno dopo, siamo verso la fine degli anni sessanta, un altro luogo divenne importante per lo sviluppo della canzone romana: il Folkstudio da cui uscirono fuori vari cantautori, tra i quali Antonello Venditti e le sue creazioni, da \"Roma Capoccia\" a \"Campo de' fiori\" che ancora oggi rappresentano una delle ultime correnti di musica romana. Negli anni settanta il chitarrista Sergio Centi otterr\u00e0 premi da parte della critica per i suoi lavori dialettali, cos\u00ec come successi popolari li otterranno Franco Califano, i Vianella, Alvaro Amici, Lando Fiorini, Luisa De Santis e Gabriella Ferri. Negli anni novanta si \u00e8 andata affermando una nuova corrente romanesca che basa la propria forza, oltre che sul dialetto romano, soprattutto sui temi trattati (sessuali, politici e anticlericali), tutti di impronta marcatamente scurrile. Tale filone si riallaccia alle opere di Giuseppe Gioachino Belli e ai canti licenziosi di origine medievale.\nFortunatamente nel 1991 nasce il Festival della Canzone Romana che ospita la tradizione romanesca rappresentata dagli esponenti pi\u00f9 importanti del panorama nazionale come Nino Manfredi, Sergio Centi, Franco Califano, I Vianella, Lando Fiorini, Schola Cantorum, Manuela Villa, Alberto Laurenti, Maurizio Fortini, I Musici Romani, ecc. La manifestazione fondata e portata avanti da Lino Fabrizi, definito il \"precursone della canzone romana\", lascia un'impronta nella scena musicale nazionale dove tra carrozzelle, fontane, tramonti e storie d'amore, la romanit\u00e0 \u00e8 quella di un tempo intramontabile ed eterna, ma anche nuova e moderna con la scoperta di altri giovani interpreti romani.\nLa scuola dei cantautori romani si \u00e8 arricchita ulteriormente negli ultimi anni anche dalla presenza di artisti come Maurizio Fortini (tra le sue opere il brano \"Fiore de Roma\" e il musical teatrale \"Opera Romanesca in due atti\") o la presenza sulle scene di Daniele Silvestri, neomenestrello della canzone romana con pezzi come Testardo il quale, pur presentando nel testo la parolaccia romana per eccellenza, non trascende mai nella volgarit\u00e0 ma anzi rappresenta incisivamente la figura del tipico duro romano con l'anima romantica. Negli anni duemila, tocca invece a Elena Bonelli. Con lo spettacolo \"Roma In The World\", l'artista, considerata l'erede di Gabriella Ferri, veste la canzone romana in abiti da sera e la porta in scena nei teatri pi\u00f9 prestigiosi di 130 paesi nel mondo."}
{"id": "2912303", "revid": "1573940", "url": "https://it.wikipedia.org/wiki?curid=2912303", "title": "Lophotibis cristata", "text": "Libis crestato di foresta (\"Lophotibis cristata\" ()) \u00e8 un uccello della famiglia Threskiornithidae, endemico del Madagascar. \u00c8 l'unica specie del genere Lophotibis."}
{"id": "2912313", "revid": "547034", "url": "https://it.wikipedia.org/wiki?curid=2912313", "title": "George M. Cohan", "text": "Biografia.\nGeorge Michael Cohan, conosciuto come George M. Cohan, nacque a Providence nel 1878. Appartenente a una famiglia che lavorava nel vaudeville, cominci\u00f2 fin da piccolo a lavorare nello spettacolo, esibendosi come ballerino nei \"Four Cohans\", il gruppo composto da lui stesso, suo padre Jeremiah \"Jere\" (Keohane) Cohan (1848-1917), la madre \"Nellie\" Costigan Cohan (1854-1928) e la sorella Josephine \"Josie\" Cohan Niblo (1876-1916).\nCohan si mise subito in evidenza per le sue abilit\u00e0 di danzatore, riscuotendo successo anche come cantante di minstrel, diventando nel 1904 uno dei protagonisti della scena teatrale statunitense grazie allo spettacolo \"Little Johnny Jones\".\nCohan divenne uno dei pi\u00f9 stimati e prolifici autori di canzoni, con oltre 1500 titoli nella sua discografia. Gran parte del suo materiale musicale si caratterizz\u00f2 per l'accattivante melodia e per la gradevolezza lirica. I suoi maggiori successi inclusero \"You're a Grand Old Flag\", \"Forty-five Minutes from Broadway\", \"Mary Is a Grand Old Name\", \"The Warmest Baby In The Bunch\", \"Life's A Funny Proposition After All\", \"I Want to Hear a Yankee Doodle Tune\", \"You Won't Do Any Business If You Haven't Got A Band\", \"The Small Town Gal\", \"I'm Mighty Glad I'm Living, That's All\", \"That Haunting Melody\", e la popolarissima \"Over There\" (\"Laggi\u00f9\"), canzone patriottica che divent\u00f2 l'inno delle truppe americane durante la prima guerra mondiale. Il ritornello della canzone diceva:\n\u201cLaggi\u00f9, laggi\u00f9,\nFate girare la voce laggi\u00f9\nChe gli yankee stanno arrivando, gli yankee stanno arrivando,\nDappertutto rullano i tamburi\nPreparatevi dunque, dite una preghiera,\nFate girare la voce, che stiano attenti\nArriveremo, stiamo arrivando laggi\u00f9,\nE non torneremo indietro finch\u00e9 non sar\u00e0 finita, laggi\u00f9\u201d\nDal 1906 al 1926 produsse assieme a Sam Harris vari spettacoli a Broadway e nel 1925 Cohan redasse una sua prima autobiografia intitolata, \"Twenty Years on Broadway and the Years It Took to Get There\". La lunga serie di copioni ben scritti e fantasiosi, unita a una non comune carica di simpatia e alla capacit\u00e0 di dare un volto, un nome e una storia ai sentimenti comuni, resero Cohan uno dei pi\u00f9 popolari personaggi americani della sua epoca. In questi anni si mise in luce con \"Broadway Jones\" (1912) incentrata sulla trasformazione del possesso e della ricchezza nel valore primario di vita, \"Madeleine and the Movies\" (\"Maddalena ed il cinematografo\", 1922) dedicata alla figlia, \"The Song ands the Dance Man\" (\"L'attore\") del 1925, ritratto di un presuntuoso guitto.\nNegli anni trenta venne acclamato anche come attore drammatico durante la sua performance nell'opera di Eugene O'Neill intitolata \"Ah, Wilderness!\" In questo periodo continu\u00f2 a fornire buone interpretazioni recitative ed a produrre allestimenti scenici pregevoli.\nCohan oltre alle doti artistiche dimostr\u00f2 di essere anche un abile produttore e uomo di affari e nel 1936 il presidente Franklin Delano Roosevelt lo omaggi\u00f2 della medaglia d'oro del Congresso per il suo contributo, per lo pi\u00f9 morale, offerto durante la prima guerra mondiale, particolarmente apprezzato per alcune sue canzoni.\nRisult\u00f2 il primo artista a ricevere questa onorificenza, abitualmente distribuita a scienziati, militari, inventori e cos\u00ec via.\nNel 1942, la sua vita e le sue opere ispirarono il film \"Yankee Doodle Dandy\" di Michael Curtiz il cui titolo \u00e8 parzialmente tratto da un suo vecchio successo. Sullo schermo, Cohan ha le fattezze di James Cagney.\nCohan mor\u00ec all'et\u00e0 di 64 anni di cancro e, dopo un funerale con grande presenza popolare, venne inumato nel cimitero del Bronx in un mausoleo privato.\nVita familiare.\nDal 1899 al 1907 Cohan fu sposato con Ethel Levey (1881-1955), un'attrice di musical, con la quale ebbe una figlia. Si rispos\u00f2 nuovamente nel 1907 con Agnes Mary Nolan (1883-1972), una sua partner nei primi anni di carriera. Dal secondo matrimonio, nacquero due figlie.\nEra cognato del regista Fred Niblo che aveva sposato sua sorella Josephine."}
{"id": "2912316", "revid": "22475", "url": "https://it.wikipedia.org/wiki?curid=2912316", "title": "Te voglio bene assaje", "text": "Te voglio bene assaje \u00e8 una canzone in lingua napoletana composta nell'Ottocento e gi\u00e0 cantata dalle massaie napoletane intorno al 1839.\nSecondo molti critici musicali rappresenta l'atto di nascita della canzone d'autore moderna o comunque il passaggio dalla musica popolare alla canzone d'autore, visto che \u00e8 stato il primo brano musicale a partecipare alla festa di Piedigrotta nell'ambito della gara canora.\nIl componimento scritto fu piuttosto lungo e la sua forza penetrativa nella massa di ascoltatori gli venne conferita dal ritornello accattivante e orecchiabile che concludeva ogni strofa:\nStoria.\nSulla origine della canzone vi sono innumerevoli versioni. Secondo la pi\u00f9 accreditata, il poeta Raffaele Sacco, di professione ottico e frequentatore dei salotti partenopei, scrisse la canzone dedicandola ad un'avvenente signora, con la quale avrebbe avuto una relazione. Secondo tale interpretazione, i versi farebbero riferimento ad una polemica scherzosa sulla presunta doppiezza del poeta e sul mancato matrimonio della donzella.\nAltri autori ritengono invece che il ritornello della canzone facesse parte della solida tradizione orale della musica napoletana, e che come tale venisse cantato negli ambienti popolari molto prima della sua inclusione nella composizione.\nPer quanto riguarda la musica, una certa tradizione la assegna a Gaetano Donizetti, anche se nel 1839 costui era impegnato in altre opere e dall'anno precedente si trovava a Parigi. \u00c8 certo, infatti, che dopo aver soggiornato a lungo a Napoli, mettendo in particolare in scena al Teatro di San Carlo la prima della Lucia di Lammermoor, aveva lasciato la citt\u00e0 nell'ottobre del 1838 in seguito alla morte della moglie e della figlia. Tali dati portano alcuni storici della musica, tra cui De Mura e De Rubertis, a ritenere che la musica sia stata probabilmente composta dal maestro Filippo Campanella, compagno e amico del Sacco.\nPer quanto l'origine della canzone sia tuttora oggetto di discussione, \u00e8 certo che essa ebbe immediatamente un enorme successo, dato che in pochi mesi furono vendute ben 180.000 \"copielle\", ossia gli spartiti e le parole stampati e distribuiti su foglio.\nInoltre per molte edizioni della Festa di Piedigrotta questa canzone fu intonata quasi ad inno ufficiale della musica napoletana. La risonanza della canzone fu tale che il giornalista Raffaele Tommasi, il 6 agosto 1840 sul settimanale letterario \"Omnibus\" scrisse: \"Sfido chiunque dei miei lettori a dare un passo, o a ficcarsi in un luogo dove il suo orecchio non sia ferito all'acuto suono di una canzone, che da non molto da noi introdottasi, trovasi sulle bocche di tutti, ed \u00e8 venuta in s\u00ec gran fama da destar l'invidia dei pi\u00f9 valenti compositori\". Il successo fu di dimensioni tali da suscitare anche commenti stizziti per l'ossessionante ubiquit\u00e0 della melodia, cantata in tutta la citt\u00e0. In una sua poesia del 1840, il barone Zezza scrisse:\n\"...Da cinche mise, c\u00e0nchero,\"\n\"matina, juorno e ssera,\" \n\"fanno sta tiritera...\" \n\"tutte li maram\u00e8\" \n\"Che siente add\u00f2 te vuote?\" \n\"Che siente add\u00f2 tu vaje?\"\n\"\"Te voglio bene assaje\"\n\"e tu nun pienze a mme!\"...\"\nE un anonimo poeta scrisse salacemente: \"Addio mia bella Napoli, fuggo da te lontano. Perch\u00e9 s\u00ec strano, tu mi dirai, perch\u00e9? Perch\u00e9 mi reca nausea quella canzone omai, Ti voglio bene assai e tu non pensi a me!\"\nCuriosit\u00e0.\nIl motivo della canzone fu ampiamente utilizzato dal compositore norvegese Johan Svendsen per il suo \"Norsk Kunstnerkarneval for orkester\" (\"Carnevale degli Artisti Norvegesi Op.14\") del 1874.\nCon l'orchestra di Pippo Barzizza il 25 agosto 1956, \u00e8 Rino Loddo a lanciarla in Italia, nel corso della trasmissione radiofonica della Rai Sorella Radio, che fu irradiata in diretta nazionale.\nInterpretazioni.\nTra gli interpreti del brani vi sono:"}
{"id": "2912325", "revid": "1305772", "url": "https://it.wikipedia.org/wiki?curid=2912325", "title": "Santa Prisca", "text": ""}
{"id": "2912328", "revid": "709565", "url": "https://it.wikipedia.org/wiki?curid=2912328", "title": "Kristina Rose", "text": "Carriera.\nA 18 anni ha lavorato come impiegata al servizio clienti di un sito web per adulti. Dopo che il sito chiuse, venne licenziata e le uniche compagnie che la contattarono dopo aver visionato il suo curriculum erano quelle che operavano nel settore per adulti. Ha poi lavorato come assistente di un fotografo che le consigli\u00f2 di diventare una modella, ma la Rose non segu\u00ec il consiglio.\nNel 2007, a 23 anni, ha iniziato la sua carriera come attrice pornografica. Ha recitato la sua prima scena di sesso anale nel 2008 in \"Kristina Rose: Dirty Girl\" e la sua prima scena di doppia penetrazione nel 2009 in \"Kristina Rose Is Slutwoman\".\nHa dichiarato di aver visto film per adulti anche prima che la sua carriera nell'industria pornografica iniziasse, e ha affermato che le sue attrici pornografiche preferite sono Jenna Haze, Raylene e Cassidey Rae, mentre la sua migliore amica \u00e8 Alexis Texas.\nRiconoscimenti.\nCAVR Awards\nAVN Award\nXRCO Award"}
{"id": "2912329", "revid": "1543377", "url": "https://it.wikipedia.org/wiki?curid=2912329", "title": "Maserati Tipo 60", "text": "La Tipo 60 \u00e8 una autovettura da competizione costruita dalla Maserati dal 1959 al 1960.\nIl contesto generale.\nEra soprannominata \"Birdcage\" per via della peculiare struttura del telaio. Questo era particolarmente rigido e ultraleggero, ed era composto da 200 tubi di piccolo diametro con conformazione a traliccio. Richiamava dunque una gabbia di un uccellino (\"Birdcage\"). La carrozzeria era in alluminio ed era forgiata a mano da Gentilini e Allegretti.\nIl suo motore era basato su quello installato sulla 200S, con due carburatori Weber orizzontali a doppio corpo e lubrificazione forzata a carter secco con serbatoio laterale e pompe di mandata e recupero. La testata fu modificata, e l'alesaggio fu aumentato a 93,8 mm, mentre la corsa, ridotta a 72 mm, era pi\u00f9 corta per erogare pi\u00f9 potenza ai regimi pi\u00f9 elevati, pi\u00f9 precisamente di 200 CV a 7800 giri al minuto. La cilindara risultante era di 1989 cm\u00b3. Questo propulsore era installato a 45\u00b0 al di sotto del cofano ribassato. La frizione era a dischi multipli e il cambio era transaxle a cinque rapporti, in blocco col differenziale autobloccante ed era installato trasversalmente sul retrotreno. Le sospensioni derivavano dalla 250F e dalla 300S. Quelle anteriori erano formate da doppi triangoli e molle elicoidali, mentre su quelle posteriori da un ponte de Dion installato su montanti, e balestre trasversali. Erano una novit\u00e0 per la Maserati i freni a disco con pinze Girling.\nLe competizioni.\nProgettata da Giulio Alfieri, la Tipo 60 era un modello sportivo destinato alle competizioni e ad estimatori privati.\nCon un'ottima manovrabilit\u00e0 ed un buon rapporto peso/potenza la Birdcage vinse nettamente sui costruttori inglesi e la Porsche. Con alla guida Stirling Moss colse la prima vittoria al suo debutto a Rouen, in Francia, il 12 luglio 1959 sconfiggendo facilmente due Lotus 15. La Tipo 60 fu costruita per il seguito che aveva il campionato italiano, considerando anche le vendite del modello da strada 3500 GT. Odoardo Govoni conquist\u00f2 dal 1960 al 1962 tre campionati della montagna, mentre Mennato Boffa vinse il campionato italiano di velocit\u00e0 nel 1960 e Nino Todaro si aggiudic\u00f2 i due titoli nel 1963.\nIl primo modello della Tipo 60 costruito nel marzo del 1959 fu trasformato a novembre dello stesso anno in una Tipo 61 con motore da 2900 cm\u00b3 di cilindrata.\nCaratteristiche tecniche.\nL'accensione era doppia con spinterogeno di marca Magneti Marelli. L'alimentazione era libera, cio\u00e8 non sovralimentata, con due carburatori a doppio corpo 45 DCO3 di marca Weber. La distribuzione era a due valvole per cilindro con doppio albero a camme in testa.\nIl motore era in linea a quattro cilindri ed aveva una cilindrata di 1990,2 cm\u00b3. L'alesaggio e la corsa erano rispettivamente di 93,8 e 72 mm. Il rapporto di compressione era di 9,8:1. La potenza erogata era di 200 CV a 7800 giri al minuto.\nLa lubrificazione era forzata con pompe di mandata e recupero, mentre il sistema di raffreddamento era a circolazione d\u2019acqua con pompa centrifuga. I freni erano a disco sulle ruote con comando idraulico. Le sospensioni anteriori erano a molle elicoidali, mentre quelle posteriori erano con ponte de Dion e balestra trasversale. Entrambe erano fornite di ammortizzatori telescopici Koni e barra stabilizzatrice. Lo sterzo era a cremagliera. La trasmissione era provvista di un cambio a cinque rapporti pi\u00f9 la retromarcia, montato in blocco con il differenziale.\nLa carrozzeria era aperta biposto in alluminio. Il telaio era tubolare a traliccio reticolato.\nLa Tipo 60 raggiungeva la velocit\u00e0 massima di 270 km/h"}
{"id": "2912339", "revid": "1318658", "url": "https://it.wikipedia.org/wiki?curid=2912339", "title": "Real Madrid Club de F\u00fatbol 1974-1975", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 1974-1975\nStagione.\nProfondamente rinnovato nell'organico in estate (furono ceduti alcuni giocatori della vecchia guardia per essere sostituiti da giovani come Del Bosque, Camacho e il gi\u00e0 affermato Santillana, a cui si affianc\u00f2 il tedesco Paul Breitner) e con macedone Miljan Miljani\u0107 in panchina, il Real Madrid centr\u00f2 il doble vincendo agevolmente il campionato e sconfiggendo ai rigori i rivali cittadini dell'Atletico Madrid nella finale di Coppa del General\u00edsimo. In Coppa delle Coppe le merengues giunsero invece fino ai quarti di finale, dove furono eliminati dalla Stella Rossa di Belgrado."}
{"id": "2912341", "revid": "372624", "url": "https://it.wikipedia.org/wiki?curid=2912341", "title": "Palazzo San Giacomo (Russi)", "text": "Palazzo San Giacomo (\"E' murai\u00f2n\" in romagnolo) o palazzo Rasponi \u00e8 un palazzo sito nel territorio del comune di Russi, 15\u00a0km a sud-ovest di Ravenna. \u00c8 stato per secoli la residenza estiva dei conti Rasponi, casato nobiliare ravennate.\nStoria.\nNel 1664 il conte Guido Carlo Rasponi, fratello minore del cardinale Cesare Rasponi, acquist\u00f2 la tenuta di Raffanara, sita nella campagna ravennate, a circa 2\u00a0km dall'abitato di Russi.\nNella tenuta vi erano due edifici. Il pi\u00f9 antico era una chiesa dedicata a San Giacomo, esistente sin dal XII secolo. Sotto l'argine destro del fiume Lamone vi erano le rovine di un \"castrum\". I Rasponi edificarono la loro residenza estiva sulle rovine dell'antico castello. Il palazzo fu via via abbellito nel corso degli anni dagli eredi di Guido Carlo.\nL'imponenza raggiunta dal complesso sul lato verso il fiume nella seconda met\u00e0 del XVIII secolo, quasi scomparsa per demolizioni successive, ci \u00e8 restituita da un dipinto di Antonio Joli individuato nel 2019. Il corpo principale, compreso tra le due torri, era preceduto da una scenografica loggia, che includeva due barchesse laterali e si affacciava su di un'ampia corte, delimitata da un curato muro di recinzione rafforzato e ritmato da coppie di lesene. I tre cancelli della cinta muraria erano affiancati da alti pilastri, ognuno sormontato da una coppia di statue, in tutto dodici. Il cancello antistante la loggia e il vasto spazio della corte si apriva al centro di un tratto curvilineo di muro che sporgeva oltre il perimetro quadrangolare, in modo da protendersi verso il fiume Lamone, dal quale i proprietari raggiungevano il palazzo in bucintoro. Questo cancello, che era quindi il principale, era affiancato da una torre e dalla chiesa, inclusi nella cinta perimetrale. Esternamente era preceduto da due basse costruzioni circolari, in parte gi\u00e0 immerse tra gli alberi che, insieme a frutteti, orti e giardini, estendevano l'effetto architettonico del palazzo su di ogni lato del suo articolato e armonico complesso.\nDurante il Risorgimento il palazzo, abitato solo d'estate, divent\u00f2 nascondiglio dei rivoluzionari e sede di riunioni clandestine. La famiglia Rasponi cess\u00f2 di utilizzare la residenza dopo il 1880.\nAll'inizio del XX secolo furono distrutti il giardino all'italiana e molti elementi architettonici del palazzo.\nNel 1947 la propriet\u00e0 pass\u00f2 alla Diocesi di Faenza. Negli anni seguenti ignoti portarono via tutti gli arredi e le suppellettili.\nDal 1975 \u00e8 proprietario il Comune di Russi. Allo stato attuale, si conservano solamente i muri, decorati con preziosi affreschi. Il monumento \u00e8 visitabile.\nNegli anni, le infiltrazioni dal tetto hanno portato al crollo di alcune volte ed affreschi.\nDescrizione.\nEsterni.\nPalazzo San Giacomo fu la prima residenza estiva dei conti Rasponi, che mai prima del XVII secolo avevano abitato in campagna. L'edificio assolveva sia la (nuova) funzione di residenza rurale, ma manteneva anche i caratteri del (vecchio) \"castrum\": spiccavano infatti due possenti torri laterali.\nNell'impianto originale dell'edificio erano rispettate tutte le regole albertiane: l'altezza del piano nobile rispetto al piano di campagna; il piano terra adibito a cucina e servizi; le due torri ai lati della facciata.\nL'edificio seicentesco misurava 84,50 m di lunghezza ed aveva dimensioni superiori a quelle dell'edificio attuale. Nel corpo centrale i piani erano tre, mentre nelle torri laterali erano cinque. Nei terreni circostanti erano presenti una macina per il grano, due peschiere e una ghiacciaia, che permettevano il sostentamento del palazzo e un giardino all'italiana. Sembra che l'architetto del palazzo fosse lo stesso Guido Carlo.\nSi conserva il portone centrale contornato da pietra d'Istria, aggiunto in epoca successiva, sormontato da un balcone in ferro sostenuto da un putto. Sopra l'arco del portone appare lo stemma della famiglia Rasponi: due zampe di leone intrecciate e sormontate dalla testa di un moro bendato e dalla corona.\nL'asse viario perfettamente rettilineo che conduce dalla strada provinciale al palazzo, vero \"ingresso trionfale\" a San Giacomo, fu concepito dal figlio di Guido Carlo Rasponi, Filippo.\nInterni.\nAll'interno gli ambienti sono affrescati. Le decorazioni del piano nobile costituiscono forse il pi\u00f9 vasto ciclo pittorico esistente in Romagna tra Sei e Settecento:\nGli affreschi furono eseguiti in tre cicli distinti, su tre diverse commissioni. Il primo ciclo fu commissionato da Guido Carlo, che fece affrescare la galleria (i primi due punti dell'elenco). Il figlio Filippo continu\u00f2 l'opera ordinando gli affreschi con i segni zodiacali, portando a termine le decorazioni del piano nobile tra il 1696 e il 1698. I pittori che eseguirono i lavori furono: Philip J. Worndle, Cristof Worndle, Ercole Sangiorgio e Andreas Kinderman. Il di lui figlio Cesare fece completare le decorazioni aggiungendo il tema dei giorni della settimana verso l'anno 1750. Ne furono incaricati i pittori Mariano Collina e Giovanni Battista Sandoni.\nLa chiesa.\nNegli anni tra il 1750 e il 1774 fu costruita, a cura dell'architetto imolese Cosimo Morelli, la chiesa attigua al palazzo, con funzione di cappella di famiglia.\nNel concepire l'interno, Morelli utilizz\u00f2 le regole dell'ordine corinzio, facendo sormontare il presbiterio da una cupola a lanternino. All'esterno volle realizzare un'unit\u00e0 architettonica e funzionale tra chiesa e palazzo. I due edifici sono collegati tramite un doppio passaggio coperto, uno al piano terra (per la servit\u00f9) e uno al primo piano (riservato ai nobili).\nFino al 1880 si potevano ammirare all'interno tre pale: oggi sono custodite presso il seminario diocesano di Faenza (Russi fa parte della Diocesi di Faenza-Modigliana)."}
{"id": "2912348", "revid": "21880", "url": "https://it.wikipedia.org/wiki?curid=2912348", "title": "Isophysis tasmanica", "text": "Isophysis tasmanica \u00e8 una pianta erbacea perenne rizomatosa della famiglia Iridaceae, nativa della Tasmania. \u00c8 l'unica specie del genere Isophysis e della sottofamiglia Isophysidoideae.\nEtimologia.\nIl nome del genere \u00e8 stato coniato dalle parole greche \"iso\" (\"\u00abidentica\u00bb\") e \"physis\" (\"\u00abnatura\u00bb\").\nDescrizione.\nLe foglie sono di tipo erboso; i fiori stellati, di colore rosso scuro-viola o giallo, con i tepali rovesciati. Caratteristico di \"I. tasmanica\" \u00e8 l'ovario supero che la distingue da tutte le altre specie di Iridaceae.\nDistribuzione e habitat.\n\u00c8 una specie endemica delle regioni montuose della Tasmania. \nPredilige terreni assolati e sabbiosi."}
{"id": "2912350", "revid": "339392", "url": "https://it.wikipedia.org/wiki?curid=2912350", "title": "Isophysidoideae", "text": ""}
{"id": "2912352", "revid": "767487", "url": "https://it.wikipedia.org/wiki?curid=2912352", "title": "311 (gruppo musicale)", "text": "I 311 (pronuncia come \"three-eleven\") sono un gruppo musicale alternative rock statunitense, formatosi ad Omaha nel 1988.\nIl loro stile musicale fonde il reggae con il rap metal ed il funky.\nBiografia.\nLa band si \u00e8 formata in Nebraska, precisamente a Omaha, nel 1988 dal cantante e chitarrista Nick Hexum, dal chitarrista Jim Watson (in seguito sostituito da Tim Mahoney), dal bassista Aaron \"P-Nut\" Wills e dal batterista Chad Sexton.\nNei primi anni '90 pubblicarono i loro primi dischi dal titolo \"Dammit!\" (What Have You, 1990) e \"Unity\" (What Have You, 1991).\nNel 1992, dopo l'ingresso di Doug \"SA\" Martinez, la band firm\u00f2 un contratto con la Capricorn Records, etichetta per la quale uscirono \"Music\" (1993) e \"Grassroots\" (1994).\nNel 1995 hanno avuto grande successo con il terzo eponimo album \"311\", trascinato dai singoli \"Down\" e \"All Mixed Up\".\nI successivi tre dischi, pubblicati tra il 1997 e il 2001, hanno avuto un discreto successo non paragonabile a \"311\".\nNel 2004 \u00e8 uscito un disco di raccolta dal titolo \"Greatest Hits '93-'03\".\nNell'agosto 2005 \u00e8 stata la volta di \"Don't Tread on Me\", ottavo album in studio anticipato dal singolo omonimo.\nDopo una preannunciata pausa, la band \u00e8 ritornata in attivit\u00e0 nel gennaio 2007 con alcuni concerti. Il successivo album in studio \u00e8 datato 2 giugno 2009: si tratta di \"Uplifter\", registrato a Los Angeles con Bob Rock.\nIl successivo e decimo album \u00e8 \"Universal Pulse\" (luglio 2011).\nNel 2014 la band ha pubblicato un album in maniera indipendente: non lo faceva dal 1991. Il titolo \u00e8 \"Stereolithic\".\nFormazione.\nAttuale\nEx membri"}
{"id": "2912355", "revid": "729019", "url": "https://it.wikipedia.org/wiki?curid=2912355", "title": "Metropolitana di Porto Alegre", "text": "La metropolitana di Porto Alegre \u00e8 la metropolitana che serve la citt\u00e0 di Porto Alegre in Brasile, nello Stato di Rio Grande do Sul. Oltre a servire Porto Alegre, serve i sobborghi intorno ad essa. Attualmente \u00e8 composta da una linea, la Linea 1 (identificata dal colore blu), inaugurata nel 1985 e da un People mover che collega l'aeroporto della citt\u00e0 con la linea della metropolitana, inaugurato nel 2013.\nDispone di 21 stazioni, per un totale di 43,4 km di estensione.\n\u00c8 gestita congiuntamente dal governo federale, dal governo dello Stato di Rio Grande do Sul e dalla citt\u00e0 di Porto Alegre attraverso la societ\u00e0 Trensurb (Empresa de Trens Urbanos de Porto Alegre S.A.). e trasporta circa 175.000 utenti al giorno.\nRete.\nLa rete attualmente si compone di una linea metropolitana e di un People mover:\nStoria.\nLa costruzione della prima metropolitana della citt\u00e0 di Porto Alegre \u00e8 iniziata nel 1980. La Linea 1 venne inaugurata il 2 marzo 1985 tra le stazioni di Mercado e di Sapucaia. Nel dicembre del 1997 la linea viene estesa fino a Unisinos; un'altra estensione venne aperta nel novembre del 2000 fino a S\u00e3o Leopoldo, dopo due mesi di pre-esercizio.\nNel 2011 iniziarono i lavori di costruzione dell\"'Aerom\u00f3vel\", un sistema di People mover con lo scopo di connettere il Terminal 1 dell'Aeroporto internazionale Salgado Filho con la fermata \"Aeroporto\" della Linea 1 della metropolitana in previsione del Campionato mondiale di calcio 2014. Il sistema lungo 0,8 km, ha avuto un costo di 30 milioni di reis. Il sistema \u00e8 stato inaugurato il 21 agosto 2013.\nIl 22 maggio 2012 Trensurb inizi\u00f2 i test di funzionamento di due delle cinque nuove stazioni (Rio Dos Sinos e Santo Afonso) del prolungamento della Linea 1 fino Novo Hamburgo. Questa prima fase di espansione della linea, lunga 2,4\u00a0km, ha portato la lunghezza di tale linea a 38,7\u00a0km. Queste due nuove stazioni sono state aperte al pubblico il 3 luglio dello stesso anno.\nNel gennaio 2014 sono state inaugurate altre tre stazioni (Industrial, Fenac e Novo Hamburgo) della Linea 1, che ha portato la lunghezza della linea a 43,4\u00a0km e un tempo di percorrenza di 53 minuti. Il costo totale di questa espansione \u00e8 stato di 953 milioni di reis.\nLe linee.\nLa Linea 1.\nLa Linea 1, caratterizzata dal colore blu, unisce il centro della citt\u00e0 di Porto Alegre con la parte nord. I suoi capolinea sono: Mercado e Novo Hamburgo. Oltre a servire la citt\u00e0 di Porto Alegre, serve i sobborghi intorno alla citt\u00e0 come S\u00e3o Leopoldo, Novo Hamburgo e Canoas.\nLa costruzione della linea \u00e8 iniziata nel 1980 e l'ultima espansione \u00e8 stata aperta nel 2014, quando sono aperte le stazioni fino a Novo Hamburgo.\nAerom\u00f3vel.\nLa costruzione di questo people mover iniziarono nel 2011 e venne completata nell'agosto del 2013 quando venne aperto al pubblico. Lungo poco pi\u00f9 di 800 metri, collega il Terminal 1 dell'aeroporto della citt\u00e0 con la Linea 1 della metropolitana.\nServizio.\nTitoli di viaggio.\nIl biglietto unitatio per la metropolitana di Porto Alegre ha un costo di R$1,70\nOrari.\nLa Linea 1 effettua il servizio tutti i giorni dalle 05.00 fino alle 23.20; mentre l'Aerom\u00f3vel effettua il servizio tutti i giorni dalle 06.30 fino alle 16.00.\nProgetti.\nNuove Linee.\n\u00c8 in progetto la costruzione di una nuova linea metropolitana, che collegher\u00e0 il centro della citt\u00e0 con i sobborghi a est della citt\u00e0. La lunghezza della linea dovrebbe essere di 19\u00a0km (cui 16 sotterranei) e 13 stazioni. Il colore identificativo della linea dovrebbe essere il verde.\nAdeguamento delle stazioni.\nTrensurb sta inoltre lavorando alla ristrutturazione di tutte le stazioni, soprattutto sotto l'aspetto del loro adeguamento per l'accessibilit\u00e0 delle persone con disabilit\u00e0 fisiche. Il programma prevede lo sviluppo di progetti e di opere da realizzare entro il 2014 con un investimento stimato di oltre 33 milioni di reis."}
{"id": "2912356", "revid": "149727", "url": "https://it.wikipedia.org/wiki?curid=2912356", "title": "Locomotiva LM4", "text": ""}
{"id": "2912361", "revid": "729019", "url": "https://it.wikipedia.org/wiki?curid=2912361", "title": "Metropolitana di Recife", "text": "La metropolitana di Recife, a servizio dell'omonima citt\u00e0 del Brasile, \u00e8 gestita da CBTU/Metrorec; attualmente il tracciato \u00e8 lungo e possiede 28 stazioni. \u00c8 composta dalla \"Linha Centro\", suddivisa in due linee (\"Centro 1\" e \"Centro 2\"), e dalla \"Linha Sul\".\nLe Linee Centro 1 e Centro 2 condividono parte del percorso tra le stazioni di Recife e Coqueiral . Dalla stazione Coqueiral le linee si dividono e hanno capolinea differenti: Camaragibe (\"Centro 1\") e Jaboat\u00e3o dos Guararapes (\"Centro 2\"). Inoltre la \"Linha Centro\" condivide anche due stazioni con la \"Linha Sul\": Recife e Joana Bezerra.\nRete.\nLa rete \u00e8 composta da tre linee, due delle quali condividono la maggior parte del tracciato:\nStoria.\nIl governo federale brasiliano, tramite il Ministero dei Trasporti cre\u00f2 nel settembre 1982 il consorzio \"Metrorec\", costituito dalla \"Rede Ferrovi\u00e1ria Federal\" (RFFSA) e la \"Empresa Brasileira de Transportes Urbanos\"(societ\u00e0 oggi non pi\u00f9 esistente). La costruzione della metropolitana \u00e8 stata avviata nel gennaio 1983.\nNel febbraio 1984 venne creata a Rio de Janeiro la \"Companhia Brasileira de Trens Urbanos\" (CBTU). Il \"Metrorec\" entr\u00f2 a far parte di essa nel gennaio 1985.\nL'11 marzo 1985 venne inaugurata la prima tratta della \"Lihna Centro\" da Recife a Werneck. Nel 1986 la linea venne prolungata fino a Rodovi\u00e1ria. Nell'anno successivo sulla \"Linha Centro\" venne aperta una diramazione fino a Jaboat\u00e3o. Da quel momento le due diramazione esistenti presero i nomi di \"Centro 1\" (per la tratta da Coqueiral a Rodovi\u00e1ria) e \"Centro 2\" (per la tratta da Coqueiral a Jaboat\u00e3o). Tale linea venne ulteriormente prolungata quando il ramo della \"Centro 1\" venne portato fino all'attuale capolinea di Camaragibe nel 2002.\nNel 1998 si inizi\u00f2 di espandere la metropolitana di Recife, con la costruzione di una nuova linea metro lunga 14,3\u00a0km che da Recife arrivasse fino a Cajueiro Seco. La prima tratta di tale linea, che prese il nome di \"Linha Sul\", venne inaugurata nel 2005 e andava dalla stazione di Recife fino a quella di Imbiribeira. Tra il 2009 e il 2010 sono state aperte porzioni della \"Linha Sul\" fino al capolinea di Cajueiro Seco.\nNel marzo 2007, il governo federale stanzi\u00f2 fondi che venissero utilizzati per l'acquisto di nuovi treni da utilizzare sulle linee metropolitane di Recife. Infatti nel 2010 vennero acquistati 15 treni costruiti dalla CAF.\nL'8 giugno 2013 \u00e8 stata aperta al pubblico la stazione di Cosme e Dami\u00e3o sulla \"Lihna Centro\" tra le stazioni di Rodovi\u00e1ria e Camaragibe in modo da facilitare lo scambio di persone con lo stadio \"Itaipava Arena Pernambuco\", nuovo stadio calcistico costruito in previsione del Campionato mondiale di calcio del 2014 che si \u00e8 svolto in Brasile.\nLe linee.\nLinha Centro.\nLa \"Linha Centro\", viene suddivisa in due linee: la \"Linha Centro 1\" (caratterizzata dal colore arancione) e la \"Linha Centro 2\" (caratterizzata dal colore rosso); condividendo la maggior parte del percorso. Gli attuali capolinea sono: Recife (comune ad entrambe), Camaragibe e Jaboat\u00e3o. Attualmente la linea \u00e8 composta per un totale di 19 stazioni per una lunghezza di 25,2\u00a0km.\nI lavori di costruzione della linea iniziarono a partire dal gennaio 1983, in seguito della creazione, da parte del governo federale brasiliano, nel settembre 1982 del consorzio \"Metrorec\". I lavori continuarono negli anni successivi. Nel 1987 venne inaugurata la seconda diramazione della linea che prese il nome di \"Linha Centro 2\" con capolinea presso Jaboat\u00e3o. Gli ultimi lavori effettuati sulla linea portarono all'apertura l'8 giugno 2013 all'apertura della stazione di Cosme e Dami\u00e3o.\nLinha Sul.\nLa \"Linha Sul\", caratterizzata dal colore blu, \u00e8 la seconda linea metropolitana della citt\u00e0 di Recife. I suoi capolinea sono: Recife e Cajueiro Seco. Ha 12 stazioni per una lunghezza di 14,3\u00a0km.\nI lavori per questa seconda linea iniziarono nel 1998. La prima tratta di tale linea, che prese il nome di \"Linha Sul\", venne inaugurata nel 2005 e andava dalla stazione di Recife fino a quella di Imbiribeira. Tra il 2009 e il 2010 sono state aperte porzioni della \"Linha Sul\" fino al capolinea di Cajueiro Seco.\nCaratteristiche del sistema.\nA causa del tasso di analfabetismo nella regione (circa il 10,55% secondo il censimento del 2000 per l'IBGE), le stazioni sono state progettate con una particolare cura per includere vari segni di identificazione. Oltre al servizio di messaggi audio che annuncia il nome della fermata c'\u00e8 un colore diverso utilizzato sui muri di tutte le stazioni e le loro indicazioni sono dotate di simboli grafici accanto al nome.\nServizio.\nTitoli di viaggio.\nI titoli di viaggio disponibili per la metropolitana di Recife sono:\nOrari.\nIl servizio viene effettuato tutti i giorni dalle 5:00 fino alle 23:00. La frequenza nelle ore di punta \u00e8 di un treno ogni 5 minuti, con punte di attesa che arrivano al massimo a 12 minuti nei momenti di minore affluenza; si stima che trasporti quotidianamente pi\u00f9 di passeggeri."}
{"id": "2912372", "revid": "122745970", "url": "https://it.wikipedia.org/wiki?curid=2912372", "title": "Miseria della filosofia", "text": "Miseria della filosofia \u00e8 un'opera scritta da Karl Marx tra la fine del 1846 e l'inizio di aprile 1847. Fu pubblicata in francese nel 1847, a Parigi da A. Frank e Bruxelles da C. G. Vogler.\nIn essa Marx critica con toni aspri gli argomenti economici e filosofici dell'opera di Pierre-Joseph Proudhon \"Sistema delle contraddizioni economiche\", anche conosciuta come \u201cFilosofia della miseria\u201d, esponendo quelli che in seguito definir\u00e0 \u00abi punti decisivi della nostra (sua e di Engels - nda) concezione\u00bb.\nMarx contesta l'idea di Proudhon secondo la quale \u00abil valore del lavoro \u00e8 un'espressione figurata\u00bb, asserendo che il valore della forza-lavoro \u00e8 un fattore imprescindibile nella produzione delle merci e non una semplice idealizzazione. Nella \"Miseria della filosofia\" Marx fa grandi passi avanti verso l'elaborazione della teoria del valore, che sar\u00e0 poi uno degli argomenti principali dell'opera \"Il Capitale\".\nLenin, nel suo saggio \"Carlo Marx\", osserva che in quest'opera \u00abvengono esposti il programma e la tattica delle lotte economiche e del movimento sindacale per alcuni decenni, per tutto il lungo periodo di preparazione delle forze del proletariato \"per la futura battaglia\"\u00bb.\nCritica.\nLa teoria del valore sviluppata da Marx prende sostanzialmente corpo dalla teoria classica di Adam Smith e David Ricardo, venendone per\u00f2 rielaborata, e che in tempi successivi sar\u00e0 fortemente contestata dalla teoria neo-classica del marginalismo, dando cos\u00ec vita ad un ormai secolare dibattito accademico tra sostenitori e non."}
{"id": "2912374", "revid": "830939", "url": "https://it.wikipedia.org/wiki?curid=2912374", "title": "Adorazione del Bambino (Botticelli)", "text": "L'Adorazione del Bambino \u00e8 un affresco staccato (200x300 cm) di Sandro Botticelli, databile al 1476-1478 circa e conservato nell'interno della basilica di Santa Maria Novella.\nStoria.\nLa lunetta \u00e8 in genere accostata all'\"Adorazione dei Magi\" degli Uffizi, commissionato da Giovanni di Zanobi del Lama per la sua cappella funebre dedicata all'Epifania, che si trovava sulla controfacciata della chiesa. In seguito la decorazione venne smantellata e il dipinto prese altre strade, mentre la lunetta, che doveva coronarlo sopra l'altare, fu staccata nel XIX secolo per fare poi spazio all'affresco della \"Trinit\u00e0\" di Masaccio che aveva cambiato sede. L'\"Adorazione del Bambino\" venne cos\u00ec collocata sopra il portale centrale della chiesa sulla controfacciata, adattandola alla forma cuspidata dell'arco, collocazione che ha tutt'oggi anche se da tempo la \"Trinit\u00e0\" \u00e8 stata ormai rimessa al suo posto originario in navata.\nOscurata dalla ridipinture che ne rendevano difficile la valutazione critica, venne restaurata nel 1982, appianando i dubbi circa l'autografia.\nDescrizione e stile.\nLa composizione \u00e8 molto semplice, ma di notevole efficacia, anche perch\u00e9 era collocata piuttosto in alto richiedendo forme non troppo elaborate. Essa deriva dallo schema usato da Filippo Lippi nelle \"Storie della Vergine\" nel Duomo di Spoleto. Maria, a sinistra, adora a mani giunte il Bambino che sembra volersi alzare verso di lei per abbracciarla. San Giuseppe, come al solito, veglia a lato, addormentato con un braccio appoggiato su una sella, ricordando come il suo ruolo nella sacra famiglia sia quello di semplice custode di Ges\u00f9 e Maria. Al centro, da un'apertura nella muratura, appaiono il bue e l'asinello, simboli di ebrei e pagani che assistettero alla nascita di Cristo, mentre a sinistra accorre il giovane Giovanni Battista.\nLe pietre squadrate in rovina si trovano anche nell'\"Adorazione dei Magi\", sebbene in una prospettiva pi\u00f9 ampia. Il colore \u00e8 chiaro, accordato sugli ocra dorati e sugli azzurri, con l'eccezione del mantello rosso smagliante di san Giovannino. Anche le fisionomie di Giuseppe e Maria ricordano quelle della tavola agli Uffizi, con dolci lineamenti che ricordano, ancora una volta, la lezione di Filippo Lippi."}
{"id": "2912381", "revid": "228587", "url": "https://it.wikipedia.org/wiki?curid=2912381", "title": "Live at the House of Blues (Tupac Shakur)", "text": "Tupac: Live at the House of Blues \u00e8 il secondo album dal vivo del rapper statunitense Tupac Shakur, pubblicato postumo il 3 ottobre 2005 dalla Death Row Records in formato CD, DVD, Blu-ray e UMD.\nDescrizione.\nL'album contiene l'ultima performance registrata di Tupac Shakur, registrata il 4 luglio 1996, pubblicata nel 2005, 9 anni dopo la sua morte nel 1996. Il disco contiene tracce eseguite assieme ad altri artisti hip hop come Snoop Dogg, Tha Dogg Pound e Outlawz. \nL'album \u00e8 stato pubblicato in formato audio, su CD, e video, su DVD, Blu-ray e UMD, che contiene tutto il concerto e gli extra, compresi cinque video musicali: \"California Love\", \"To Live &amp; Die in L.A.\", \"Hit 'Em Up\", \"How Do U Want It\" e \"I Ain't Mad at Cha\".\nNell'album sono contenuti singoli di successo come \"Hit 'Em Up\", \"So Many Tears\", \"How Do U Want It\" e \"2 of Amerikaz Most Wanted\".\nDalla sua uscita ha venduto oltre un milione di copie ed \u00e8 stato certificato disco di platino dalla Recording Industry Association of America (RIAA)."}
{"id": "2912383", "revid": "533647", "url": "https://it.wikipedia.org/wiki?curid=2912383", "title": "Riso Gallo", "text": "Riso Gallo S.p.A. \u00e8 un'azienda italiana specializzata nella produzione di riso, risotti ed arancini, fondata a Genova nel 1856 con sede a Robbio in provincia di Pavia.\nStoria.\nNel 1856 dopo aver trascorso qualche anno in Argentina, il commerciante Giobatta Preve, al suo rientro in Italia, apr\u00ec a Genova una piccola attivit\u00e0 a Sampierdarena insieme ad un socio. Nacque cos\u00ec la \"Preve&amp;Macci\u00f2\". Fu poi la volta di Giovanni, quindi di Cesare e del fratello Alberto i quali, nel 1905, rilevarono uno stabilimento a Buenos Aires dando vita alla \"Frugone&amp;Preve\". Tocc\u00f2 in seguito a Riccardo: in Italia la sede fu dapprima trasferita a Novara e successivamente, nel 1926, a Robbio Lomellina, una nota zona risicola.\nNel 1943 fu inaugurato il marchio \"Riso Gallo\". Riccardo Preve decise di lanciare il riso in scatola in Argentina, trovandosi, tuttavia, dinnanzi al problema del forte analfabetismo. Vi pose rimedio contrassegnando le diverse qualit\u00e0 di riso con un particolare animale: la tigre, l'elefante, la giraffa, l'aquila e, per il riso di prima scelta, il gallo; da cui il \"Riso Gallo\". Ciononostante, fu soltanto dal gennaio 2004 che l'azienda, sotto la guida di Mario Preve, assunse ufficialmente il nome di Riso Gallo.\nMario Preve, esponente della quinta generazione, inizi\u00f2 a lavorare nell'azienda dal 1965 e nel 1969 torn\u00f2 di nuovo a Buenos Aires dove si altern\u00f2 con i suoi fratelli Alberto e Cesare alla guida dello stabilimento argentino che prende il nome di \"Arroz Gallo\". La gestione non fu semplice e i fratelli decisero di separarsi: Alberto e Cesare rimasero a Buenos Aires, mentre Mario si trasfer\u00ec in Italia in veste di amministratore delegato dell'azienda a cui s'aggiunse un nuovo socio, Ghigliotti, subentrato a Frugone. Alla fine degli anni ottanta anche Ghigliotti lasci\u00f2. Il 99% del capitale fa capo a una finanziaria estera che a sua volta \u00e8 controllata dai due rami della famiglia Preve: quello genovese e quello argentino.\nL'azienda acquista regolarmente il riso da oltre un migliaio di agricoltori delle province di Vercelli, Pavia, Novara e Milano. Dispone di filiali in Francia, Gran Bretagna, Spagna, Svizzera ed effettua vendite dirette in Austria e Germania. Nel marzo 2003 fu lanciato il \"Gran Riserva\", un Carnaroli fatto invecchiare con i liquori e venduto dopo due anni in confezioni da due chili e disponibile unicamente in tre punti vendita: Peck a Milano, Fauchon a Parigi, Harrods a Londra.\nIl 3 ottobre del 2016 il Ministero dello sviluppo economico emise un francobollo commemorativo, stampato dall'Istituto Poligrafico e Zecca dello Stato, per i 160 anni di attivit\u00e0 dell'azienda. Nell'occasione Mario Preve ha lasci\u00f2 il comando operativo ai quattro figli: Carlo (1971), Emanuele (1974), Riccardo (1975) ed Eugenio (1981). La famiglia ha formalizzato un accordo per regolare la successione generazionale, fissandone i requisiti, per poter assumere responsabilit\u00e0 in seno all'azienda occorre: aver conseguito una laurea, conoscere tre lingue e aver maturato almeno un anno d'esperienza in un'azienda esterna.\nProdotti.\nAccanto all'iconico gallo dell'azienda, nel corso degli anni i prodotti hanno avuto come testimonial dapprima l'attrice Lea Massari ed in seguito Melba Ruffo.\nGuida Gallo.\nLa \"Guida Gallo\" \u00e8 una guida specializzata sul risotto, pubblicata dal 1998; essa contiene una collezione di risotti creati dai migliori chef del mondo."}
{"id": "2912386", "revid": "1305772", "url": "https://it.wikipedia.org/wiki?curid=2912386", "title": "Ritratto di Giuliano de' Medici", "text": ""}
{"id": "2912395", "revid": "729019", "url": "https://it.wikipedia.org/wiki?curid=2912395", "title": "Metropolitana di Santiago del Cile", "text": "La metropolitana di Santiago del Cile (in spagnolo \"Metro de Santiago\") \u00e8 il sistema ferroviario metropolitano pi\u00f9 ampio del Sudamerica e il quarto maggiore delle Americhe per numero di passeggeri trasportati dopo New York, Citt\u00e0 del Messico e San Paolo del Brasile.\n\u00c8 costituita da una rete di sei linee in esercizio al 2018 per un totale di 99 stazioni. Nel 2016 l'intera rete ha trasportato 670 milioni di passeggeri, con una media di circa 2,4 milioni di passeggeri al giorno.\nStoria e progetti.\nLa metropolitana fu inaugurata nel 1975 ma il suo piano originale \u00e8 del 1944; i lavori iniziarono nel 1968.\nIl piano originale era di 5 linee, in seguito ne fu aggiunta anche una sesta.\nCultura e arte.\nGi\u00e0 dal suo inizio la Metro di Santiago si \u00e8 interessata alla promozione dell'arte e della cultura. Fanno parte di questo ambito infatti le iniziative Bibliometro, che consiste nel prestito di libri nelle stazioni della metropolitana, la promozione di eventi culturali attraverso i pannelli di MetroCultura collocati nella maggioranza delle stazioni e altre attivit\u00e0 patrocinate dalla fondazione MetroArte. Alcune stazioni inoltre incorporano al loro interno diverse opere d'arte, come ad esempio la stazione Universidad de Chile con il murale \"Memoria visual de una naci\u00f3n\" di Mario Toral o l'opera \"Verbo America\" di Roberto Matta installata nel 2008 nella stazione Quinta Normal.\nIn alcune stazioni inoltre sono presenti alcuni diorama che rappresentano eventi della storia del paese.\nProgetti futuri.\nSi prevede che entro il 2022 la Linea sar\u00e0 estesa dalla stazione La Cisterna all'ospedale El Pino, viaggiando lungo la Los Morros Avenue, mentre la linea si sposter\u00e0 dalla stazione di Los Libertadores a Plaza de Quilicura.\nNel 2026 verranno inaugurate le linee , e , nonch\u00e9 l'estensione della linea a Bajos de Mena a Puente Alto."}
{"id": "2912396", "revid": "125213154", "url": "https://it.wikipedia.org/wiki?curid=2912396", "title": "Rendez-Vous (In-Grid)", "text": "Rendez-Vous \u00e8 il primo album in studio della cantante italiana In-Grid, pubblicato il 31 marzo 2003 in Europa dalla EMI e ZYX.\nIl disco \u00e8 stato promosso da quattro singolo, il cui pi\u00f9 noto \u00e8 \"Tu es foutu\"."}
{"id": "2912400", "revid": "287204", "url": "https://it.wikipedia.org/wiki?curid=2912400", "title": "Tu es foutu (tu m'as promis)", "text": ""}
{"id": "2912405", "revid": "767487", "url": "https://it.wikipedia.org/wiki?curid=2912405", "title": "Silly Thing", "text": "Silly Thing \u00e8 una canzone dei Sex Pistols del 1979, pubblicata come terzo singolo promozionale del film \"The Great Rock 'n' Roll Swindle\".\nIl brano.\nScritta dal batterista Paul Cook e dal chitarrista Steve Jones, \u00e8 stata registrata dopo che il cantante Johnny Rotten lasci\u00f2 la band e senza l'ausilio del bassista ufficiale Sid Vicious, lasciando suonare le parti di basso a Jones. Essenzialmente, \u00e8 una registrazione di Cook e Jones pi\u00f9 che un lavoro della band, in quanto \u00e8 il batterista che funge da voce principale nella versione ufficiale, che si trova nella colonna sonora di \"The Great Rock 'n' Roll Swindle\" e nella raccolta \"Flogging a Dead Horse\", una delle tante pubblicate dopo lo scioglimento del gruppo. Nella versione del CD singolo, invece, \u00e8 Jones che canta."}
{"id": "2912406", "revid": "116308745", "url": "https://it.wikipedia.org/wiki?curid=2912406", "title": "Sch\u00f6nfeld (Sassonia)", "text": "Sch\u00f6nfeld \u00e8 un comune di 1.945 abitanti della Sassonia, in Germania.\nAppartiene al circondario (\"Landkreis\") di Mei\u00dfen (targa MEI), ed \u00e8 capoluogo della comunit\u00e0 amministrativa (\"Verwaltungsgemeinschaft\") omonima.\nSuddivisione amministrativa.\nIl territorio comunale comprende 5 centri abitati (\"Ortsteil\"):"}
{"id": "2912408", "revid": "729019", "url": "https://it.wikipedia.org/wiki?curid=2912408", "title": "Metropolitana di Valpara\u00edso", "text": "La metropolitana di Valpara\u00edso collega le citt\u00e0 di Valpara\u00edso, Vi\u00f1a del Mar, Quilpu\u00e9, Villa Alemana e Limache. \u00c8 gestito dalla societ\u00e0 Metro Regional de Valpara\u00edso SA, una filiale della societ\u00e0 ferroviaria statale corsa-cilena Empresa de los Ferrocarriles del Estado. \u00c8 stata inaugurata il 23 novembre 2005 e ha cominciato a funzionare il giorno seguente. Insieme al Biotren di Concepci\u00f3n e alla Metropolitana di Santiago del Cile sono i sistemi di metropolitana pi\u00f9 grandi in Cile.\nStoria.\nValpara\u00edso aveva un sistema di treni interurbani dal XIX secolo, ma non poteva essere definita una metro a causa di treni poco frequenti e altre carenze. Nel 1999 inizia la costruzione del sistema attuale, abbattendo le vecchie stazioni e costruendo le nuove. A Vi\u00f1a del Mar \u00e8 stato costruito un tunnel di oltre 5 chilometri di lunghezza. I nuovi treni sono arrivati in Cile il 22 febbraio 2005 e il vecchio sistema \u00e8 stato dismesso il 30 giugno dello stesso anno."}
{"id": "2912409", "revid": "385321", "url": "https://it.wikipedia.org/wiki?curid=2912409", "title": "Il Diario di Barbie", "text": ""}
{"id": "2912410", "revid": "729019", "url": "https://it.wikipedia.org/wiki?curid=2912410", "title": "Ritratto di Giuliano de' Medici (Botticelli Bergamo)", "text": "Il Ritratto di Giuliano de' Medici \u00e8 un dipinto a tempera su tavola (54x36 cm) di Sandro Botticelli, databile al 1478-1480 circa e conservato nell'Accademia Carrara di Bergamo.\nEsistono tre versioni di questo dipinto: una conservata a Berlino, una a Bergamo e una a Washington.\nStoria.\nGiuliano de' Medici era il fratello minore di Lorenzo il Magnifico, ucciso durante la Congiura dei Pazzi che nel 1478 tent\u00f2 di estirpare il dominio mediceo da Firenze con l'aiuto di papa Sisto IV e di altri principi italiani, fallendo per\u00f2 per il popolo fiorentino che si strinse al suo signore.\nBotticelli venne chiamato subito dopo la congiura a dipingere le effigi dei congiurati condannati in contumacia come impiccati, da appendere alle mura di palazzo Vecchio, lato porta della Dogana. Sicuramente Botticelli dipinse anche un ritratto di Giuliano, almeno uno sicuramente quando era in vita, e forse uno o pi\u00f9 di uno dopo la morte, ispirandosi alla maschera funebre e ad altre effigi.\nLe tre versioni che si sono conservate sono tutte di discussa autografia e il dibattito su quale sia il prototipo delle altre non \u00e8 giunto a conclusioni pienamente condivise. Ci\u00f2 \u00e8 dovuto allo stato non ottimale della superficie pittorica, che non permette una valutazione sicura.\nDescrizione e stile.\nIl ritratto di Bergamo, di solito indicato come il primo della serie, per la sua forma intermedia tra la complessit\u00e0 di quello di Washington e la semplicit\u00e0 di quello di Berlino, mostra il busto di Giuliano sullo sfondo di una finestra aperta su un cielo azzurrino, pi\u00f9 chiaro verso la linea dell'orizzonte. Come negli altri, Giuliano \u00e8 rappresentano di tre quarti, con la testa molto girata verso destra che la rende quasi di profilo. La fronte \u00e8 solcata al centro, il naso appuntito, la capigliatura riccia, scura e folta, il mento poco pronunciato, il labbro superiore sottile e quello inferiore carnoso, gli occhi guardano malinconicamente verso il basso. Il vestito \u00e8 quello della ricca borghesia dell'epoca, con una mantella rossa bordata di pelliccia, e una camicia verdastra.\nLa fisionomia appare piegata alla creazione di un'effigie dotata di un'altera consapevolezza di s\u00e9."}
{"id": "2912411", "revid": "149727", "url": "https://it.wikipedia.org/wiki?curid=2912411", "title": "Liega", "text": ""}
{"id": "2912412", "revid": "149727", "url": "https://it.wikipedia.org/wiki?curid=2912412", "title": "Krau\u00dfnitz", "text": ""}
{"id": "2912414", "revid": "149727", "url": "https://it.wikipedia.org/wiki?curid=2912414", "title": "B\u00f6hla b.O.", "text": ""}
{"id": "2912415", "revid": "149727", "url": "https://it.wikipedia.org/wiki?curid=2912415", "title": "B\u00f6hla", "text": ""}
{"id": "2912423", "revid": "838137", "url": "https://it.wikipedia.org/wiki?curid=2912423", "title": "Preemptive multitasking", "text": ""}
{"id": "2912426", "revid": "1543377", "url": "https://it.wikipedia.org/wiki?curid=2912426", "title": "Ritratto di Giuliano de' Medici (Botticelli Washington)", "text": "Il Ritratto di Giuliano de' Medici \u00e8 un dipinto a tempera su tavola (75,6x52,6\u00a0cm) di Sandro Botticelli, databile al 1478-1480 circa e conservato nella National Gallery of Art di Washington D.C..\nEsistono tre versioni di questo dipinto: una conservata a Berlino, una a Bergamo e una a Washington.\nStoria.\nGiuliano de' Medici era il fratello minore di Lorenzo il Magnifico, ucciso durante la Congiura dei Pazzi che nel 1478 tent\u00f2 di estirpare il dominio mediceo da Firenze con l'aiuto di papa Sisto IV e di altri principi italiani, fallendo per\u00f2 per il popolo fiorentino che si strinse al suo signore.\nBotticelli venne chiamato subito dopo la congiura a dipingere le effigi dei congiurati condannati in contumacia come impiccati, da appendere alle mura di palazzo Vecchio, lato porta della Dogana. Sicuramente Botticelli dipinse anche un ritratto di Giuliano, almeno uno sicuramente quando era in vita, e forse uno o pi\u00f9 di uno dopo la morte, ispirandosi alla maschera funebre (come farebbero pensare le palpebre abbassate) e ad altre effigi. Numerosi personaggi infatti potevano aver richiesto un ritratto del giovane ucciso per poterlo ricordare.\nLe tre versioni che si sono conservate sono tutte di discussa autografia e il dibattito su quale sia il prototipo delle altre non \u00e8 giunto a conclusioni pienamente condivise. Ci\u00f2 \u00e8 dovuto allo stato non ottimale della superficie pittorica, che non permette una valutazione sicura.\nDescrizione e stile.\nIl ritratto di Washington \u00e8 quello di maggiori dimensioni e il pi\u00f9 ricco di particolari. Alcuni lo indicano come il primo della serie, altri come un'opera intermedia, nata per accrescimento a partire da quello di Bergamo o da un prototipo comunque perduto.\nMostra il busto di Giuliano sullo sfondo di una finestra con un'anta aperta e una chiusa, con in primo piano una cornice lapidea che lo isola, su cui \u00e8 poggiata su un rametto secco, allusione alla morte, una colomba, simbolo di fedelt\u00e0: fedelt\u00e0 che Giuliano aveva promesso all'amata Simonetta o fedelt\u00e0 che gli giurava il committente del ritratto. La finestra mezza aperta e mezza chiusa \u00e8 un tipico simbolo di passaggio dalla vita alla morte, per cui rende impossibile una datazione a prima del 1478. Come negli altri, Giuliano \u00e8 rappresentano di tre quarti, con la testa molto girata verso destra che la rende quasi di profilo. La fronte \u00e8 solcata al centro, il naso appuntito, la capigliatura riccia, scura e folta, il mento poco pronunciato, il labbro superiore sottile e quello inferiore carnoso, gli occhi guardano malinconicamente verso il basso.\nIl vestito \u00e8 quello della ricca borghesia dell'epoca, con una mantella rossa bordata di pelliccia, e una camicia bruna della quale si vedono le maniche.\nLa fisionomia appare piegata alla creazione di un'effigie dotata di un'altera consapevolezza di s\u00e9."}
{"id": "2912428", "revid": "149727", "url": "https://it.wikipedia.org/wiki?curid=2912428", "title": "Ebersbach/Sa.", "text": ""}
{"id": "2912433", "revid": "339392", "url": "https://it.wikipedia.org/wiki?curid=2912433", "title": "Ebersbach/Sachsen", "text": ""}
{"id": "2912437", "revid": "339392", "url": "https://it.wikipedia.org/wiki?curid=2912437", "title": "Metropolitana di Oporto", "text": ""}
{"id": "2912438", "revid": "125048623", "url": "https://it.wikipedia.org/wiki?curid=2912438", "title": "La Vie en rose (In-Grid)", "text": "La Vie en rose \u00e8 un album della cantante italiana In-Grid, pubblicato nel 2004 dall'etichetta discografica CNR. Si tratta di un album di cover di canzoni in francese, prodotto da Alfredo Larry Pignagnoli."}
{"id": "2912440", "revid": "339392", "url": "https://it.wikipedia.org/wiki?curid=2912440", "title": "Hewardia tasmanica", "text": ""}
{"id": "2912441", "revid": "339392", "url": "https://it.wikipedia.org/wiki?curid=2912441", "title": "Habrach\u0107icy", "text": ""}
{"id": "2912448", "revid": "22414", "url": "https://it.wikipedia.org/wiki?curid=2912448", "title": "Fascia temperata", "text": ""}
{"id": "2912456", "revid": "1313191", "url": "https://it.wikipedia.org/wiki?curid=2912456", "title": "Myrtus", "text": "Myrtus ( \u00e8 un genere di piante appartenente alla famiglia delle Myrtaceae, originario di bacino del Mediterraneo e Medio Oriente.\nIl nome del genere deriva dalla parola greca \"myron\" che significa 'profumo' per il caratteristico aroma sprigionato dalle foglie quando vengono stropicciate.\nTassonomia.\nAll'interno del genere \"Myrtus\" sono comprese due sole specie:\nBinomi obsoleti.\nMolte altre specie originarie del Sud America e della Nuova Zelanda, un tempo classificate come appartenenti al genere \"Myrtus\", sono state inserite nei generi: \"Eugenia\", \"Lophomyrtus\", \"Luma\", \"Psidium\", \"Rhodomyrtus\", \"Syzygium\", \"Ugni\" e in un'altra decina di generi.\nColtivazione.\nPreferisce posizioni assolate e calde, terreno di medio impasto, privo di ristagno idrico, irrigare nelle stagione calda, effettuare una potatura annualmente prima della ripresa vegetativa per mantenere compatta la chioma.\nLa moltiplicazione avviene con la semina autunnale o per talea e margotta\nUsi.\nGrazie alla forma compatta viene utilizzata per la formazione di siepi, e per l'arte topiaria nei giardini all'italiana, nelle regioni a clima invernale rigido si preferisce la coltivazione in vaso, ricoverando la pianta in luogo riparato ai primi geli"}
{"id": "2912457", "revid": "33921", "url": "https://it.wikipedia.org/wiki?curid=2912457", "title": "Gioiosa Vecchia", "text": ""}
{"id": "2912458", "revid": "765341", "url": "https://it.wikipedia.org/wiki?curid=2912458", "title": "Ritratto di giovane donna (Botticelli Pitti)", "text": "Il Ritratto di giovane donna \u00e8 un dipinto a tempera su tavola (61x40 cm) di Sandro Botticelli, databile al 1475 circa e conservato nella Galleria Palatina di Firenze.\nStoria.\nLa critica ottocentesca ha chiamato questo ritratto come \"Simonetta\", intendendo Simonetta Vespucci, la donna amata da Giuliano de' Medici e morta prematuramente in una Firenze che l'aveva definita come l'ideale vivente \"senza paragoni\" di bellezza femminile. In realt\u00e0 confrontando la donna ritratta con le altre immagini presunte di Simonetta (come la \"Nascita di Venere\" o il ritratto di Piero di Cosimo) la fisionomia \u00e8 molto diversa.\nLa critica non \u00e8 riuscita a stabilire l'identit\u00e0 della donna (potrebbe trattarsi anche di Clarice Orsini, moglie di Lorenzo il Magnifico o di Fioretta Gorini, amante di Giuliano de' Medici\n) n\u00e9 ha trovato accordo sulla datazione, che viene fatta oscillare dall 1475 al 1490. Le opinioni pi\u00f9 probabili, basate su confronti stilistici, la datano al 1485 circa.\nL'autografia della tavola, che \u00e8 tagliata su tutti e quattro i lati, \u00e8 stata anche messa in discussione, come hanno avanzato i curatori dell'Opificio delle Pietre Dure che ne curarono il restauro nel 1988. Pi\u00f9 recentemente \u00e8 stata riaffermata come opera del maestro, soprattutto dagli scritti di Serena Padovani, che nell'ultimo catalogo della Galleria Palatina riport\u00f2 anche le opinioni orali di Bellosi, Boskovits, Pope-Hennessy.\nDescrizione e stile.\nLa donna \u00e8 ritratta di profilo verso sinistra, sullo sfondo di una finestra (o una porta?) con cornice in pietra aperta su un cielo azzurrino. Il disegno \u00e8 molto fine e si basa sull'uso della linea di contorno, che definisce un'effigie elegante e molto idealizzata. Il volto, con i capelli raccolti da un velo annodato in testa, tradisce una certa malinconia tipica delle opere del pittore. Il lungo collo \u00e8 innestato su un busto leggermente rimpicciolito e con un andamento un po' curvo. Il vestito scollato, elegante ma non sfarzoso, rimanda a una donna della borghesia fiorentina, con analogie con altri ritratti dell'epoca, come il celebre \"Ritratto di giovane dama\" di Antonio del Pollaiolo (1470-1472)."}
{"id": "2912459", "revid": "290948", "url": "https://it.wikipedia.org/wiki?curid=2912459", "title": "Bulbo-tubero", "text": ""}
{"id": "2912461", "revid": "1924342", "url": "https://it.wikipedia.org/wiki?curid=2912461", "title": "Voil\u00e0!", "text": "Voil\u00e0! \u00e8 un album della cantante italiana In-Grid, pubblicato nel 2005 dall'etichetta discografica ZYX.\nIl disco contiene undici tracce in lingua francese ed \u00e8 stato promosso dai singoli \"Mama mia\" e \"Oui\"."}
{"id": "2912462", "revid": "496444", "url": "https://it.wikipedia.org/wiki?curid=2912462", "title": "Masbate", "text": ""}
{"id": "2912464", "revid": "1573940", "url": "https://it.wikipedia.org/wiki?curid=2912464", "title": "Corythornis vintsioides", "text": "Il martin pescatore malachite del Madagascar (\"Corythornis vintsioides\" ()) \u00e8 un uccello della famiglia Alcedinidae, endemico del Madagascar e delle isole Comore."}
{"id": "2912466", "revid": "21880", "url": "https://it.wikipedia.org/wiki?curid=2912466", "title": "Lophotibis", "text": ""}
{"id": "2912469", "revid": "62004", "url": "https://it.wikipedia.org/wiki?curid=2912469", "title": "Guillaume Van Tongerloo", "text": "Carriera.\nCorse per la De Visscher Sport, la Mercier, la Faema, la Flandria, la Romeo e la Goldor. Le principali vittorie da professionista furono la Bayonne-Bilbao nel 1962 e la Fl\u00e8che des polders nel 1963. Vest\u00ec la maglia rosa del Giro d'Italia per due giorni nel 1961, chiudendo la corsa all'ottavo posto finale."}
{"id": "2912477", "revid": "402993", "url": "https://it.wikipedia.org/wiki?curid=2912477", "title": "Soumalia Samake", "text": ""}
{"id": "2912483", "revid": "66934", "url": "https://it.wikipedia.org/wiki?curid=2912483", "title": "Henrik Dam", "text": ""}
{"id": "2912484", "revid": "66934", "url": "https://it.wikipedia.org/wiki?curid=2912484", "title": "Niels Finsen", "text": ""}
{"id": "2912485", "revid": "66934", "url": "https://it.wikipedia.org/wiki?curid=2912485", "title": "Andr\u00e9 Michael Lwoff", "text": ""}
{"id": "2912486", "revid": "66934", "url": "https://it.wikipedia.org/wiki?curid=2912486", "title": "J. Georg Bednorz", "text": ""}
{"id": "2912487", "revid": "66934", "url": "https://it.wikipedia.org/wiki?curid=2912487", "title": "Georges J.F. Kohler", "text": ""}
{"id": "2912488", "revid": "1315817", "url": "https://it.wikipedia.org/wiki?curid=2912488", "title": "Paride del Pozzo", "text": "Biografia.\nNato a Pimonte nel Ducato di Amalfi, da una famiglia di origine piemontese , si trasfer\u00ec presto a Napoli dove inizi\u00f2 i suoi studi giuridici che prosegu\u00ec anche in altre universit\u00e0 . Tornato a Napoli, fu al servizio di Re Alfonso e ottenne vari incarichi nel Regno di Napoli: \"auditore generale\", e \"inquisitore generale di tutto il regno\".\nGodette di grande fama, che travalic\u00f2 i confini del Regno di Napoli, e ci ha lasciato numerose opere di carattere giuridico. Alessandro Manzoni lo ricorda come oppositore della tortura.\nSecondo il Tiraboschi, alla famiglia di Paride Del Pozzo appartenne Jacopo Del Pozzo che fu professore all'Universit\u00e0 di Ferrara, e dal 1423 al 1453 in quella di Pavia. "}
{"id": "2912494", "revid": "124696740", "url": "https://it.wikipedia.org/wiki?curid=2912494", "title": "Monte Castelli", "text": "Il Monte Castelli \u00e8 una montagna della catena dei Nebrodi ubicata in territorio di Mistretta nella Sicilia settentrionale alta 1.566 metri. Il fascino di questa importante cima \u00e8 legato ai boschi umidi, ai piccoli stagni, ai pascoli e al paesaggio dei Monti Nebrodi occidentali. Dalla cima si scorgono, ad occidente, il Monte Sambughetti (1.558 m) con l'esteso Bosco della Giumenta e le Madonie, ad oriente la lunga dorsale boscosa dei Nebrodi con l'Etna (3.357 m), a sud le campagne dell'Ennese e a Nord le vallate del mistrettese ed il Tirreno. \nLa vegetazione arborea interessa il versante settentrionale con il cerro in basso ed il faggio che occupa la parte sommitale, dove l'umidit\u00e0 \u00e8 sufficiente all'insediamento di questa specie. Il versante meridionali \u00e8 pi\u00f9 arido, con pascoli e vegetazione arbustiva. Le rocce che costituiscono questo rilievo sono arenaria ed argille depositatesi al margine della Tetide nel corso dell'Oligocene, circa 35 milioni di anni fa.\nDescrizione.\nSi trova leggermente a nord-est di Monte Sambughetti, da cui dista poco meno di 6\u00a0km in linea d'aria.\nLa vetta \u00e8 accessibile dalla zona di colle del Contrasto, sulla statale 117, percorrendo la cresta sud-occidentale, oppure per il versante settentrionale, attraverso i boschi, partendo dai pressi dell'Urio Quattrocchi.\nSulle pendici settentrionali di Monte Castelli, a 1030\u00a0m.s.l.m., si trova l'Urio Quattrocchi, un piccolo laghetto circolare situato in un'area attrezzata da cui \u00e8 anche possibile fare birdwatching. Il lago \u00e8 ben visibile dalla piccola e arida cima sovrastante del Pizzo di Raiano, alle cui pendici \u00e9 un'antica stalla in pietra.\nNella zona Nord occidentale soprastante un fitto bosco \u00e8 il lago di Virdicanne. Poco pi\u00f9 a est sono le Case Maurici, stalle ottocentesche oggi restaurate e circondate da un fitto reticolo di muretti a secco."}
{"id": "2912500", "revid": "48344", "url": "https://it.wikipedia.org/wiki?curid=2912500", "title": "Ed Roberts (ingegnere)", "text": ""}
{"id": "2912510", "revid": "1543377", "url": "https://it.wikipedia.org/wiki?curid=2912510", "title": "Nanoionica", "text": "La nanoionica \u00e8 lo studio e l'applicazione di fenomeni, propriet\u00e0, effetti dei meccanismi di processi connessi con il rapido trasporto degli ioni (FIT, \"fast ion transport\") in sistemi su nanoscala tutti allo stato solido. Gli argomenti di interesse comprendono le propriet\u00e0 fondamentali delle ceramiche di ossido su scale di lunghezza nanometriche e il conduttore ionico veloce (conduttore superionico avanzato)/ le eterostrutture di conduttori elettronici. Le potenziali applicazioni si hanno nei dispositivi elettrochimici (dispositivi a doppio strato elettrico) per la conversione e l'immagazzinamento di energia, carica e informazione. Il termine e il concetto di nanoionica (come un nuovo ramo della scienza) vennero introdotti per prima da A.L. Despotuli e V.I. Nikolaichik (Istituto di Tecnologia Microelettronica e Materiali Altamente Puri, Accademia Russa di Scienze, Chernogolovka) nel gennaio del 1992 .\nCi sono due classi di nanosistemi ionici allo stato solido e due nanoionici fondamentalmente diversi: (I) i nanosistemi basati sui solidi con bassa conduttivit\u00e0 ionica, e (II) i nanosistemi basati sui conduttori superionici avanzati (alfa\u2013AgI, la famiglia di ioduri di argento e rubidio, ecc.). Quest'ultima \u00e8 stata proposta i \"Nanoionics of advanced superionic conductors\" . La nanoionica I e la nanoionica II differiscono l'una dall'altra nella progettazione delle interfacce. Il ruolo dei confini nella nanoionica I \u00e8 la creazione di condizioni di concentrazioni elevate di difetti a carico (vuoti e interstizi) in uno strato disordinato di spazio-carica. Ma nella nanoionica II \u00e8 necessario conservare le originali strutture di cristallo ionico altamente conduttivo dei conduttori superionici avanzati agli etero-confini ordinati (reticolo-confrontato). Il nanoionico I \u00e8 in grado di migliorare in modo significativo (fino a ~108 volte) la conduttivit\u00e0 ionica simil-2D nei materiali nanostrutturati con coerenza strutturale, ma rimane ancora di ~103 volte inferiore rispetto alla conducibilit\u00e0 ionica 3D dei conduttori superionici avanzati.\nLa visione enciclopedica della nanoionica \u00e8 anche fornita dal breve articolo \"Nanoionics - Present and future prospects\".\nCaratteristiche.\nEssendo una branca della scienza e della nanotecnologia, la nanoionica \u00e8 inequivocabilmente definita per mezzo dei suoi stessi oggetti (nanostrutture con trasporto ionico veloce - FIT), temi (propriet\u00e0, fenomeni, effetti, meccanismi di processi e applicazioni connesse con il FIT su nano-scala), metodo (progetto di interfaccia nei nanosistemi di conduttori superionici) e criterio (R/L ~1, dove R \u00e8 la nanodimensione(-i) della struttura del dispositivo, ed L \u00e8 la lunghezza caratteristica su cui le propriet\u00e0, le caratteristiche e altri parametri (connessi con la FIT) mutano drasticamente.\nLa International Technology Roadmap for Semiconductors (ITRS), si correla alle memorie a commutazione resistiva basate sulla nanoionica per la categoria di \"dispositivi della ricerca emergente\" (\"memoria ionica\"). L'area di stretta intersezione tra nanoelettronica e nanoionica pu\u00f2 essere chiamata nanoelionica. \nAdesso, si sta formando nel campo delle ricerche avanzate la visione della nanoelettronica del futuro vincolata esclusivamente ai limiti estremi fondamentali. Gli estremi limiti fisici per il calcolo sono molto lontani dal raggiungere la regione di \u00ab1010 cm-2-1010 Hz\u00bb. Che tipo di interruttori logici potrebbero essere utilizzati per la vicina nano-scala e l'integrazione della peta-scala sub-nanometrica? La questione \u00e8 stata gi\u00e0 oggetto di discussione in \"Physical limits of integration...\", dove il termine \u201cnanoelettronica\u201d non era ancora utilizzato. La meccanica quantistica forza le configurazioni elettroniche distinguibili tramite l'effetto tunnel alla tera-scala. Per superare il limite di densita di 1012 cm\u22122 bit, le configurazioni atomiche e ioniche con dimensioni caratteristiche di L &lt;2\u00a0nm dovrebbero essere utilizzate nel dominio di informazione e nei materiali con una effettiva massa di informazione sono richiesti vettori m* considerevolmente pi\u00f9 grandi di quelli elettronici: m* =13 me at L =1\u00a0nm, m* =53 me (L =0,5\u00a0nm) e m* =336 me (L =0,2\u00a0nm). I dispositivi futuri di piccola dimensione possono essere nanoionici, vale a dire, basati sul trasporto ionico veloce nel campo della nanoscala, come venne per prima stabilito in \"A step towards nanoionics\" .\nEsempi.\nEsempi di dispositivi nanoionici sono i supercapacitori completamente allo stato solido con trasporto ionico veloce alle eterogiunzioni funzionali (supercapacitori nanoionici), le batterie al litio e le celle di combustile con elettrodi nanostrutturati, i nano-interruttori con conduttivit\u00e0 quantizzata sulla base di conduttori ionici veloci (vedi anche cella di metallizzazione programmabile). Questi sono ben compatibili con il sub-voltaggio e la nanoelettronica deep-sub-voltage (vedi http://www.nanometer.ru/2008/02/08/nanoelektronika_5900.html) e potrebbero trovare ampie applicazioni per es. nelle microfonti di energia autonome, RFID, MEMS, smartdust, cellula nanomorfica, altri microsistemi e nanosistemi, o apparati di celle di memoria riconfigurabili (immagazzinamento dati per computer).\nUn caso importante di conduzione ionica veloce negli stati solidi \u00e8 quello nello strato spazio-carica superficiale dei cristalli ionici. Tale conduzione fu prevista da Kurt Lehovec. Un ruolo significativo delle condizioni di limite rispetto alla conduttivit\u00e0 ionica fu scoperto sperimentalmente da C.C. Liang il quale trov\u00f2 un'alta conduzione anomala nel sistema bifasico di LiI-Al2O3. Dato che uno strato di spazio-carica con propriet\u00e0 specifiche ha uno spessore di un nanometro, l'effetto \u00e8 direttamente correlato alla nanoionica (nanoionica I). L'effetto di Lehovec \u00e8 diventato la base per la creazione di una moltitudine di conduttori ionici veloci nanostrutturati, usati nelle moderne batterie al litio portatili e nelle celle a combustibile."}
{"id": "2912513", "revid": "500962", "url": "https://it.wikipedia.org/wiki?curid=2912513", "title": "Claudio Cesetti", "text": "Grande Maestro Internazionale dell'ICCF, Campione d'Europa (2019), due volte vicecampione d'Europa (2011 e 2014), bronzo olimpico (2012) e bronzo europeo (2017 e 2021) con la nazionale italiana, \u00e8 stato anche dirigente della Federazione Scacchistica Italiana (FSI), giornalista ed organizzatore di eventi scacchistici.\nCarriera scacchistica.\nApprese il gioco degli scacchi all'et\u00e0 di nove anni e subito ne rimase affascinato.\nAll'et\u00e0 di 17 anni venne portato per caso al Circolo scacchistico \"Bobby Fischer\" di Aprilia (LT) dove cominci\u00f2 un'assidua frequentazione.\nIl 6 marzo 1976 gioc\u00f2 la sua prima partita ufficiale in un incontro a squadre Aprilia-Itri, in 4\u00aa scacchiera; il match fin\u00ec 3 a 1 a favore di Itri ma, con la sua vittoria, realizz\u00f2 il punto della bandiera per l'Aprilia.\nNel 1977 partecip\u00f2 alla gara di soluzione organizzata dalla rivista \"Scacco!\"; fu la prima di tante gare e si classific\u00f2 al 2\u00ba posto.\nOrganizzati dall'Accademia Scacchistica Italiana (ASI), in collaborazione con la rivista \"L'Italia Scacchistica\", partecip\u00f2, nel 1979, 1980 e 1981, ai Campionati italiani di soluzione - sezione 2 mosse. Nel 1980 si laure\u00f2 per la prima volta, a 21 anni, Campione d'Italia.\nPer impegni professionali (dopo la maturit\u00e0 tecnica, lavor\u00f2 nel campo dell'informatica) lasci\u00f2 completamente ogni attivit\u00e0 scacchistica dal 1982 al 1984.\nDal 1985 gioca nell'Associazione Scacchistica Italiana Giocatori per Corrispondenza (ASIGC); dopo aver vinto molti tornei, nel 2006 ha conquistato il titolo di Maestro Senior.\nNel 1987 riprese a partecipare al Campionato italiano assoluto di soluzione; sino ad oggi ha partecipato a 25 Campionati ed \u00e8 stato capace di conquistare il titolo di Campione d'Italia per ben 15 volte, posizionandosi al primo posto come numero di titoli conquistati (rif. albo d'oro ASI).\nNel 1993 vinse il British Chess Solving Championship (Campionato d'Inghilterra, disputato con formula open) a cui parteciparono 2944 giocatori di ogni parte del mondo.\nNel 1995 ottenne il titolo di Campione d'Italia nel 1\u00ba Campionato italiano via fax; organizzato dalla rivista \"L'Italia Scacchistica\", fu il primo torneo via fax omologato dalla Federation Internationale Des Echecs (FIDE).\nDal 1988 si adoper\u00f2 anche per la diffusione del gioco; ebbe vari incarichi in seno alla FSI; tale esperienza si concluse nel 1999.\nInoltre, a partire dai primi anni '90, per pi\u00f9 di un decennio, si impegn\u00f2 a livello giornalistico.\nDal 2004 si dedica anche al gioco a distanza la cui Federazione mondiale \u00e8 l'International Correspondence Chess Federation (ICCF). Nel 2010 ha conquistato il massimo riconoscimento tecnico, divenendo Grande Maestro Internazionale. Con la nazionale italiana, nel VII Campionato europeo a squadre e nell'VIII Campionato europeo a squadre, ha vinto due medaglie d'argento ottenendo, per due volte consecutive, il titolo di vicecampione d'Europa; nella XVII Olimpiade a squadre e nelle finali del IX Campionato europeo a squadre e del X Campionato europeo a squadre ha vinto tre medaglie di bronzo. Inoltre, ha giocato la finale della XVIII Olimpiade a squadre. Infine, sempre con la nazionale italiana, ha vinto la prima edizione della Coppa Europa a squadre. Individualmente, nei tornei disputati in nazionale, ha vinto il preliminare della XVII Olimpiade a squadre, la finale del VII Campionato europeo a squadre (dove ha realizzato la norma che gli ha permesso di conquistare il titolo di Grande Maestro) e la finale della XVII Olimpiade a squadre. Delle 109 partite giocate con la maglia azzurra, 89 sono in incontri ufficiali e 20 in amichevoli. Ha ottenuto ben 30 vittorie, 78 pareggi ed una sola sconfitta.\nInoltre, ha vinto i tornei Master Norm 076, 083, Grandmaster Norm 006 (dove ha ottenuto la prima norma di Grande Maestro) ed Argentina Bicentennial \"A\".\nGlobalmente ha conseguito cinque norme di Grande Maestro Internazionale. Attualmente, con 2604 punti ELO, \u00e8 il giocatore n. 15 al mondo (lista ELO 2022/1). Nella lista, sono presenti 4904 giocatori.\nCarriera dirigenziale.\nDal 1988 al 1993 \u00e8 stato membro del Comitato Regionale Lazio della FSI; nel 1992/3 ha ricoperto la carica di vicepresidente.\nDal 1989 \u00e8 presidente del Circolo scacchistico \"Garry Kasparov\" di Campoleone (LT).\nDal 1992 al 1999 \u00e8 stato presidente del Settore Arbitrale della FSI.\nCarriera giornalistica.\nDal 1994 al 2002 ha curato la rubrica degli scacchi di Televideo RAI.\nDal 2011 \u00e8 addetto stampa dell'ASIGC.\nDal 2015 \u00e8 addetto stampa dell'ASIAS.\n\u00c8 stato collaboratore, a vario titolo, con molte testate scacchistiche e non.\nAltro.\nNel 2001, a Wageningen (Paesi Bassi), ha partecipato al 25th World Chess Solving Championship (25\u00ba Campionato del mondo di soluzione) in rappresentanza dell'Italia.\nDal 1989 ha arbitrato molti tornei internazionali e nazionali.\nNel 1991, a Roma, ha organizzato e tenuto corsi per la formazione di arbitri.\nNel 1991, a Castel Gandolfo (RM), e nel 1995, a Campoleone (LT), ha organizzato la partita a scacchi viventi."}
{"id": "2912521", "revid": "59975", "url": "https://it.wikipedia.org/wiki?curid=2912521", "title": "Paul Butterfield Blues Band", "text": ""}
{"id": "2912541", "revid": "1543377", "url": "https://it.wikipedia.org/wiki?curid=2912541", "title": "Baseball Team Ponte di Piave", "text": "Il Baseball Team Ponte di Piave \u00e8 la squadra di baseball di Ponte di Piave (Treviso), militante nel massimo campionato italiano di baseball dilettantistico, la serie A federale.\nFondata nel 1969, la societ\u00e0, nella sua storia, vanta altre due partecipazioni in \"serie A2\" (1984 e 2009).\nCronistoria.\nDal 1969, anno della sua fondazione, in due occasioni \u00e8 riuscita ad ottenere la promozione in Serie A2, nel 1984 e, 25 anni dopo, nel 2009, in entrambi i casi alla guida della squadra vi era l\"'head coach\" Luciano Miani detto \"il giaguaro\". Nel 2010 \u00e8 stata ammessa dalla FIBS a disputare la neonata Serie A federale 2010."}
{"id": "2912545", "revid": "1522738", "url": "https://it.wikipedia.org/wiki?curid=2912545", "title": "Impero Durrani", "text": "L'Impero Durr\u0101n\u012b (in pashtu \u062f\u0631\u0627\u0646\u06cc\u0627\u0646\u0648 \u0648\u0627\u06a9\u0645\u0646\u064a) \u00e8 stato una monarchia localizzata nell'odierno Afghanistan, il cui territorio si estendeva nell'attuale Iran nord-orientale, nel Pakistan e nello Stato indiano del Punjab. Esso venne fondato nel 1747, con capitale Kandahar, da un capo militare afghano dall'etnia afghana pashtun, di nome A\u1e25mad Sh\u0101h Abd\u0101l\u012b (poi noto come Durr\u0101n\u012b), che era stato il comandante della cavalleria dello Sh\u0101h afsharide di Persia, N\u0101dir Sh\u0101h Afsh\u0101r.\nDopo l'Impero ottomano, quello Durr\u0101n\u012b fu l'entit\u00e0 statuale islamica pi\u00f9 estesa della seconda met\u00e0 del XVIII secolo ed \u00e8 spesso considerato come la realt\u00e0 fondatrice dell'attuale Afghanistan.\nStoria.\nIl fondatore del regno, il comandante di cavalleria A\u1e25mad Sh\u0101h Abd\u0101l\u012b, aveva servito N\u0101dir Sh\u0101h durante la sua campagna contro i Curdi di Bojnurd, comandando un contingente di circa ottocento guerrieri d'\u00e9lite della sua stessa etnia. \nAlla morte di N\u0101dir Sh\u0101h Afsh\u0101r nel 1747, i guerrieri Durr\u0101n\u012b approfittarono del vuoto di potere venutosi a creare nell'impero e fecero ritorno a Kandahar, fuggendo con il tesoro reale del sovrano (morto assassinato) di cui erano stati la scorta.\nIl contingente afghano decise di proclamare come nuovo sovrano il suo comandante, con il titolo di \"Durr-i Durr\u0101n\" (\"Perla delle Perle\"), e il primo atto da regnante di questi fu di marciare con i suoi uomini alla conquista di Kabul, tolta al governatore N\u0101\u1e63ir Kh\u0101n, fedele al sovrano deceduto, volgendosi poi verso oriente alla conquista di Pesh\u0101war e Lahore che vennero per\u00f2 prese solo nel 1752.\nPrime vittorie.\nLa prima importante vittoria di A\u1e25mad Sh\u0101h fu la conquista di Qalati Ghilji e di Ghazni, strappate ai Ghilji, e di Kabul e Pesh\u0101war, prese al governatore nominato dai Mongoli N\u0101\u1e63ir Kh\u0101n. \nNel 1749, l'Imperatore mongolo A\u1e25mad Sh\u0101h Bah\u0101dur fu costretto a cedere il Sindh, la regione del Punjab e l'importante area gravitante sul fiume Indo ad A\u1e25mad Sh\u0101h Abd\u0101l\u012b per salvare la sua capitale dall'aggressione afghana. Avendo in tal modo guadagnato sostanziali territori a est, senza combattere, A\u1e25mad Sh\u0101h si volse verso occidente, impadronendosi dell'importante citt\u00e0 sciita di Mashhad, governata dal nipote dell'afsharide N\u0101der Sh\u0101h Afsh\u0101r, Sh\u0101hr\u016bkh. A\u1e25mad Sh\u0101h sped\u00ec un esercito a prendere il controllo delle aree a settentrione delle montagne dell'Hindu Kush. In rapida successione, l'esercito sottomise i Tagichi, gli Hazara, gli Uzbeki, i Turkmeni e altre trib\u00f9 dell'Afghanistan settentrionale. A\u1e25mad Sh\u0101h invase ci\u00f2 che rimaneva dell'Impero Mughal in un terzo momento, e in quarto consolid\u00f2 il suo controllo del Kashmir e del Punjab, imponendo il suo governo alla splendida e popolosa citt\u00e0 di Lahore.\nSaccheggi\u00f2 Delhi nel 1757 ma permise alla dinastia Mughal di conservare il controllo formale della citt\u00e0, a condizione che essa riconoscesse la sovranit\u00e0 di A\u1e25mad Sh\u0101h sul Punjab, Sindh e Kashmir. Lasci\u00f2 poi al suo secondogenito T\u012bm\u016br Sh\u0101h il compito di salvaguardare i suoi interessi e lasci\u00f2 l'India per tornare in Afghanistan.\nDinastia Durrani (1772\u20131823).\nI successori di A\u1e25mad Sh\u0101h governarono in modo tanto deplorevole che, a mezzo secolo dalla morte del suo fondatore, l'Impero Durrani progressivamente collass\u00f2 e l'Afghanistan cadde preda di una distruttiva guerra civile. Gran parte dei territori conquistati da A\u1e25mad Sh\u0101h fu persa e dal 1818, i Sadozai (trib\u00f9 pastun), succeduti ad A\u1e25mad Sh\u0101h non controllavano che piccole parti di terre attorno a Kabul, per un raggio di circa 160 chilometri.\nT\u012bm\u016br Sh\u0101h (1772\u20131793).\nAd A\u1e25mad Sh\u0101h succedette il figlio, T\u012bm\u016br Sh\u0101h, che il padre aveva incaricato di amministrare le conquiste nell'India settentrionale, ma che fu sconfitto dai Maratha. Alla morte di Ahmad Sh\u0101h, i signori Durrani erano riluttanti ad accettare la salita sul trono di T\u012bm\u016br. Buona parte dell'Impero piomb\u00f2 in una feroce guerra civile e T\u012bm\u016br fu costretto ad abbandonare la sua capitale di Kandahar insediandosi a Kabul. \nT\u012bm\u016br Sh\u0101h si dimostr\u00f2 un governante debole e, nel corso del suo regno, l'Impero conobbe un lento processo di degrado.\nViene ricordato per aver messo al mondo 24 figli, molti dei quali governarono su porzioni dell'Impero. T\u012bm\u016br mor\u00ec nel 1793 e gli succedette il suo quinto figlio, Zam\u0101n Sh\u0101h\nAyy\u016bb Sh\u0101h (1819\u20131823).\nAyy\u016bb Sh\u0101h era uno dei figli di T\u012bm\u016br Sh\u0101h, che aveva deposto Sul\u1e6d\u0101n \u02bfAl\u012b Sh\u0101h. L'Impero Durrani perse il controllo del Kashmir in favore dell'Impero Sikh nella Battaglia di Shopian nel 1819. Ayy\u016bb Sh\u0101h venne a sua volta deposto e probabilmente ucciso nel 1823."}
{"id": "2912546", "revid": "287204", "url": "https://it.wikipedia.org/wiki?curid=2912546", "title": "Rendorseg", "text": ""}
{"id": "2912557", "revid": "287204", "url": "https://it.wikipedia.org/wiki?curid=2912557", "title": "Penha Circular", "text": "Penha Circular \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nPenha Circular fu istituito come \"bairro\" a s\u00e9 stante il 23 luglio 1981 come parte della Regione Amministrativa XI - Penha del municipio di Rio de Janeiro."}
{"id": "2912558", "revid": "258125", "url": "https://it.wikipedia.org/wiki?curid=2912558", "title": "LII Gran Premio dell'Automobile Club di Francia", "text": ""}
{"id": "2912561", "revid": "260676", "url": "https://it.wikipedia.org/wiki?curid=2912561", "title": "Duomo di Terni", "text": "La cattedrale di Santa Maria Assunta \u00e8 il duomo di Terni, e cattedrale della diocesi di Terni-Narni-Amelia.\nStoria.\nL'attuale cattedrale \u00e8 il risultato di una serie di costruzioni ed interventi che si sono succeduti nel corso dei secoli. La tradizione locale racconta che la prima cattedrale, corrispondente alla cripta, fu fatta edificare, su resti di un tempio pagano romano, dal santo vescovo ternano Anastasio, nel VI secolo: i lavori di consolidamento effettuati nel 1932-37 (su progetti di Marcello Piacentini) hanno portato alla luce, nella zona della cripta, tre absidi interrate e resti di un rosone con bifore laterali. Nel IX secolo, a causa della posizione interrata in cui si venne a trovare la cripta, furono eseguiti lavori di ristrutturazione della cripta e della cattedrale, lavori ripresi ancora nel XII secolo. Della cattedrale romanica oggi restano pochi resti, a causa dei lavori d'ammodernamento, secondo i gusti dell'epoca, messi in opera nel XVI e XVII secolo: innalzamento della navata centrale, rifacimento della tribuna e del campanile, edificazione del fonte battesimale e delle cappelle laterali, e soprattutto la sistemazione definitiva in chiave barocca della cattedrale e della piazza antistante su progetti di Gian Lorenzo Bernini (XVII secolo). Per quanto riguarda la torre laterale c'\u00e8 stata una diatriba nel 1500 per il suo posizionamento. Alla fine si \u00e8 giunti alla soluzione di porla a sinistra dell'abside e fu riedificata nel 1743.\nDescrizione.\nLa facciata presenta un ampio porticato con un doppio ordine di colonne; nel porticato si aprono tre porte di stile romanico, arricchite da fregi. La parte superiore della facciata \u00e8 opera moderna, composta da una balaustra in travertino e dalle statue di otto vescovi ternani, tra cui san Valentino su progetto di Marcello Piacentini.\nL'interno dell'edificio \u00e8 a pianta a croce latina a tre navate, divise da pilastri, con cappelle laterali (tra cui quelle del battistero e del Santissimo Sacramento), transetto e abside. Tra le opere artistiche, si possono menzionare:\nNel 2007 \u00e8 stato eseguito un grande affresco in controfacciata con la \"Rete mistica\" del pittore argentino Ricardo Cinalli, rappresentante la scena della resurrezione dei corpi durante il Giudizio universale, popolata da personaggi contemporanei."}
{"id": "2912564", "revid": "1543377", "url": "https://it.wikipedia.org/wiki?curid=2912564", "title": "Lua Getsinger", "text": "Biografia.\nLouise Aurora Getsinger fin da giovane vestiva senza seguire la moda del momento, prediligendo abiti molto colorati. Quando 'Abdu'l-Bah\u00e1 le chiese di recarsi in Oriente per contribuire alla diffusione della religione bahai le sugger\u00ec di indossare abiti meno vistosi e lei disegn\u00f2 un abito in blu scuro con inserti diversi e orli in seta.\nPer quanto `Abdu'l-Bah\u00e1 scoraggiasse le altre donne a seguire la moda di Louise Aurora Getsinger ne aveva grande stima per quanto riguarda la sua attivit\u00e0 in favore della fede."}
{"id": "2912565", "revid": "461628", "url": "https://it.wikipedia.org/wiki?curid=2912565", "title": "Cattedrale di Sant'Agapito martire", "text": "La chiesa di Sant'Agapito martire \u00e8 la cattedrale della sede suburbicaria di Palestrina. Ha la dignit\u00e0 di basilica minore.\nStoria.\nLa chiesa ha origini molto antiche. Trae le sue fondamenta su quello che doveva essere il tempio pagano dedicato a Giove Imperatore, all'interno del foro di Praeneste. Nell'898 vennero qui traslate le reliquie di sant'Agapito martire, fino ad allora conservate all'interno della Basilica cimiteriale \"extramoenia\" delle Quadrelle. L'edificio fu poi ampliato dall'allora vescovo diocesano Conone, con la creazione delle due navate laterali e la realizzazione della cripta sottostante l'area presbiteriale. La Basilica venne solennemente consacrata il 16 dicembre 1117 da papa Pasquale II.\nQuesta preziosa fabbrica dovette subire le vicissitudini storiche che coinvolsero Palestrina ed i suoi signori Colonna con il papato. . Sicuramente questa distruzione, operata per mano del cardinale Giovanni Vitelleschi, distrusse parte del campanile, asport\u00f2 il portale e tutte le reliquie di sant'Agapito che il cardinale port\u00f2 nella sua citt\u00e0 natale di Corneto, attuale Tarquinia. Solo pi\u00f9 di un secolo dopo, per intercessione del cardinale Marcantonio Colonna e di papa Sisto V tornarono in parte a Palestrina, conservate nel pregevole busto in argento e pietre preziose che viene portato in processione durante la solennit\u00e0 in onore di sant'Agapito il 18 agosto.\nMolti, negli anni a seguire, gli interventi e i restauri che sub\u00ec la cattedrale, fino agli ultimi avvenuti nel 1886, \nDescrizione.\nLa facciata conserva il timpano romanico nella sua parte superiore, mentre il portale di marmo del 1503 reca, a sinistra, lo stemma del cardinale Girolamo Bassi della Rovere, al centro Agapito con la palma del Martirio, a destra lo stemma della famiglia Colonna. La facciata conserva tracce di un'antica meridiana di epoca romana.\nL'interno \u00e8 a tre navate divise da pilastri, con cappelle laterali. La parte superiore della navata centrale \u00e8 decorata con dei medaglioni che ritraggono le effigi dei vescovi prenestini, mentre tra le finestre sono raffigurati alcuni santi e martiri della citt\u00e0.\nLa chiesa ospita significative opere d'arte, tra le quali la raffigurazione della \"Decapitazione di Sant'Agapito\" di Carlo Saraceni nella cappella terminale della navata di destra, la \"Crocifissione con Maria e San Lorenzo\" di Girolamo Siciolante da Sermoneta all'interno della cappella di San Lorenzo e, sempre dello stesso autore, un tronetto ligneo raffigurante il Salvatore, conservato nel Battistero. Sugli altari minori, ai due lati del presbiterio, sono due tele ovali di Giovanni Odazzi raffiguranti \"Sant'Ildefonso\" e l\"Estasi di Santa Teresa\".\nLa chiesa ospita diverse tele di autori del Seicento e Settecento, mentre nella zona dell'altare maggiore vi sono affreschi e dipinti del Bruschi che ritraggono episodi della vita e del martirio di sant'Agapito (XIX secolo). Nella navata di sinistra vi \u00e8 una copia in gesso della \"Piet\u00e0 di Palestrina\" di Michelangelo, mentre una tavola del Cinquecento \u00e8 conservata nella cappella del Crocifisso.\nGli affreschi dell'area presbiteriale sono stati realizzati da Domenico Bruschi e raffigurano le scene della vita e del martirio di sant'Agapito.\nSulla cantoria in controfacciata si trova l'organo a canne Mascioni \"opus 842\", costruito nel 1964; a trasmissione elettrica, dispone di 26 registri su due manuali e pedale.\nNella cripta sono visibili i resti delle preesistenze di epoca romana, in fase di restauro."}
{"id": "2912567", "revid": "258125", "url": "https://it.wikipedia.org/wiki?curid=2912567", "title": "XXVI Gran Premio d'Europa", "text": ""}
{"id": "2912570", "revid": "258125", "url": "https://it.wikipedia.org/wiki?curid=2912570", "title": "Gran Premio dell'Automobile Club di Francia", "text": ""}
{"id": "2912573", "revid": "258125", "url": "https://it.wikipedia.org/wiki?curid=2912573", "title": "XXV Gran Premio del Belgio", "text": ""}
{"id": "2912574", "revid": "258125", "url": "https://it.wikipedia.org/wiki?curid=2912574", "title": "XXV Gran Premio d'Europa", "text": ""}
{"id": "2912576", "revid": "767487", "url": "https://it.wikipedia.org/wiki?curid=2912576", "title": "Kujby\u0161evskij rajon (Oblast' di Rostov)", "text": "Il Kujby\u0161evskij rajon () \u00e8 un rajon dell'oblast' di Rostov, nella Russia europea; istituito nel 1923, ha come capoluogo Kujby\u0161evo e una popolazione di circa 15.000 abitanti."}
{"id": "2912581", "revid": "1305772", "url": "https://it.wikipedia.org/wiki?curid=2912581", "title": "Novo\u010derkassk (disambigua)", "text": "Novo\u010derkassk "}
{"id": "2912582", "revid": "110157", "url": "https://it.wikipedia.org/wiki?curid=2912582", "title": "Br\u00e1s de Pina", "text": "Br\u00e1s de Pina \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nBr\u00e1s de Pina fu istituito come \"bairro\" a s\u00e9 stante il 23 luglio 1981 come parte della Regione Amministrativa XI - Penha del municipio di Rio de Janeiro."}
{"id": "2912585", "revid": "767487", "url": "https://it.wikipedia.org/wiki?curid=2912585", "title": "Hong Kong ai XX Giochi olimpici invernali", "text": "Hong Kong ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di una sola atleta."}
{"id": "2912586", "revid": "258125", "url": "https://it.wikipedia.org/wiki?curid=2912586", "title": "XVII Gran Premio di Gran Bretagna", "text": ""}
{"id": "2912587", "revid": "31880347", "url": "https://it.wikipedia.org/wiki?curid=2912587", "title": "Michailovskij rajon", "text": ""}
{"id": "2912588", "revid": "258125", "url": "https://it.wikipedia.org/wiki?curid=2912588", "title": "XXIV Gran Premio d'Europa", "text": ""}
{"id": "2912589", "revid": "36426", "url": "https://it.wikipedia.org/wiki?curid=2912589", "title": "Duomo di Palestrina", "text": ""}
{"id": "2912590", "revid": "31880463", "url": "https://it.wikipedia.org/wiki?curid=2912590", "title": "Michailovskij rajon (Oblast' di Rjazan')", "text": ""}
{"id": "2912591", "revid": "31880497", "url": "https://it.wikipedia.org/wiki?curid=2912591", "title": "Distretto di Michajlov", "text": ""}
{"id": "2912595", "revid": "124512555", "url": "https://it.wikipedia.org/wiki?curid=2912595", "title": "Gioseffo Guami", "text": "Biografia.\nEra fratello del compositore lucchese Francesco Guami. Poco si conosce sui primi anni della sua vita, ma si sa che ricevette le prime nozioni musicali, nel 1561, nella cappella musicale della Basilica di San Marco a Venezia, una delle pi\u00f9 prestigiose istituzioni musicali in Italia in quel tempo. Li studi\u00f2 con Adrian Willaert e Annibale Padovano, mentre era cantore nella cappella. Nel 1568 lasci\u00f2 Venezia per recarsi in Baviera, invitato ad assumere il compito di primo organista alla corte di Alberto V di Baviera, dove operava il compositore Orlando di Lasso, maggior esponente della scuola fiamminga. Nei primi anni del 1570 torn\u00f2 in Italia, sia pure temporaneamente, accompagnandovi Orlando di Lasso. Venne assunto come organista a Lucca nel 1574 dove si spos\u00f2 con Ortensa di Jacopo Bedini dalla quale avr\u00e0 tre figli anch'essi musicisti ed ivi rimase fino al 1582 o forse anche dopo. Nel 1585 assunse il ruolo di \"maestro di cappella\" a Genova. I precisi dettagli dei suoi movimenti non sono noti fino al suo ritorno a Venezia, ma \u00e8 certo che acquis\u00ec fama di organista e compositore.\nNel 1588 venne nominato primo organista della Basilica di san Marco (dove vi erano due organisti, che operavano anche come compositori, sotto la direzione del \"maestro di cappella\", che in quel tempo era Gioseffo Zarlino). Alla morte di Zarlino Guami torn\u00f2 a Lucca, probabilmente in quanto non nominato successore di Zarlino. Qui venne nominato organista della cattedrale, posto che ricopr\u00ec fino alla morte.\nOpere.\nLe opere di Guami subirono l'influenza dello stile di Willaert, suo insegnante a San Marco, di Cipriano de Rore, e successivamente di Orlando di Lasso, possibilmente in quanto i due potessero essere stati amici mentre prestavano servizio entrambi a Monaco di Baviera e viaggiarono spesso assieme. Nell'ambito della musica profana, fece un uso non comune del cromatismo e della modulazione fra note distanti, senz'altro influenzato da Nicola Vicentino.\nGuami scrisse anche numerose canzoni strumentali. Pi\u00f9 probabilmente scrisse musica per organo andata smarrita (solo un pezzo \u00e8 pervenuto a noi in una collezione di Girolamo Diruta). Le canzoni erano scritte secondo lo stile alla moda, antifonale, ornato, con l'utilizzo di materiale completamente diverso in diverse sezioni tematiche, ma contengono un insolito livello di sviluppo dei motivi per la musica pre-barocca.\nGuami fu anche un rinomato insegnante, avendo come allievo Adriano Banchieri, uno dei compositori chiave nel periodo di transizione verso la musica barocca. Vincenzo Galilei, il teorico musicale progressista, liutista, e padre di Galileo Galilei, scrisse sulla musica, sul talento e la fama di Guami."}
{"id": "2912598", "revid": "287204", "url": "https://it.wikipedia.org/wiki?curid=2912598", "title": "Cordovil", "text": "Cordovil \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nCordovil fu istituito come \"bairro\" a s\u00e9 stante il 23 luglio 1981 come parte della Regione Amministrativa XXXI - Vig\u00e1rio Geral del municipio di Rio de Janeiro."}
{"id": "2912600", "revid": "352448", "url": "https://it.wikipedia.org/wiki?curid=2912600", "title": "Microscopia a effetto tunnel", "text": ""}
{"id": "2912603", "revid": "1305772", "url": "https://it.wikipedia.org/wiki?curid=2912603", "title": "Michajlov", "text": ""}
{"id": "2912604", "revid": "181699", "url": "https://it.wikipedia.org/wiki?curid=2912604", "title": "Renitenza alla leva militare", "text": ""}
{"id": "2912608", "revid": "47767", "url": "https://it.wikipedia.org/wiki?curid=2912608", "title": "Michajl", "text": ""}
{"id": "2912610", "revid": "767487", "url": "https://it.wikipedia.org/wiki?curid=2912610", "title": "Volodymyr Volodymyrovy\u010d Vasjutin", "text": "Fu comandante di una missione sulla stazione spaziale Saljut 7 che raggiunse con la Sojuz T-14. Rimase nello spazio per 64 giorni, 21 ore e 52 minuti. Durante la missione ebbe dei problemi psicologici e fisici. Sembra infatti che soffr\u00ec di un'infezione al tratto urinario e di un esaurimento nervoso. Questi problemi costrinsero ad anticipare la fine del volo e a far ritorno sulla terra senza aver compiuto tutte le attivit\u00e0 di esperimenti militari previste. Mor\u00ec nel 2002 di cancro."}
{"id": "2912616", "revid": "31498205", "url": "https://it.wikipedia.org/wiki?curid=2912616", "title": "Michailov", "text": ""}
{"id": "2912619", "revid": "154893", "url": "https://it.wikipedia.org/wiki?curid=2912619", "title": "Gao (meteorite)", "text": ""}
{"id": "2912621", "revid": "92723", "url": "https://it.wikipedia.org/wiki?curid=2912621", "title": "Aleksandr Aleksandrovi\u010d Volkov", "text": "Partecip\u00f2 a una missione sulla stazione spaziale Saljut 7 che raggiunse con la Sojuz T-14. Successivamente vol\u00f2 ancora nello spazio durante le missioni Sojuz TM-7 e Sojuz TM-13 e soggiorn\u00f2 sulla stazione spaziale Mir.\nFu decorato come eroe dell'Unione Sovietica e con l'ordine di Lenin."}
{"id": "2912624", "revid": "287204", "url": "https://it.wikipedia.org/wiki?curid=2912624", "title": "Parada de Lucas", "text": "Parada de Lucas \u00e8 un quartiere (\"bairro\") di classe bassa della Zona Nord del Comune di Rio de Janeiro, nello Stato di Rio de Janeiro, in Brasile. Il suo indice di sviluppo umano nel 2000 \u00e8 stato di 0,745, collocato al 117\u00ba posto tra le 126 regioni analizzate della citt\u00e0 di Rio de Janeiro. Confina con i quartieri Vig\u00e1rio Geral, Vista Alegre, Iraj\u00e1 e Cordovil, e anche con il comune di Duque de Caxias. Comprende Avenida Brasil, dove c'\u00e8 una curva a gomito verso la Zona Ovest.\nIl commercio locale consiste principalmente in bar e negozi di alimentari, prevalentemente guidati dai discendenti degli immigrati del Nordest.\nAmministrazione.\nParada de Lucas fu istituito come \"bairro\" a s\u00e9 stante il 23 luglio 1981 come parte della Regione Amministrativa XXXI - Vig\u00e1rio Geral del municipio di Rio de Janeiro.\nCriminalit\u00e0.\nIl quartiere ha alti indici di violenza."}
{"id": "2912625", "revid": "400518", "url": "https://it.wikipedia.org/wiki?curid=2912625", "title": "Alexandr Alexandrov", "text": ""}
{"id": "2912629", "revid": "184351", "url": "https://it.wikipedia.org/wiki?curid=2912629", "title": "Carlo Baldini (arcivescovo)", "text": "Vita.\nCarlo Baldini o Baldino nacque a Nocera dei Pagani nel 1530. Fu teologo e filosofo.\nNel 1566 divenne membro della Compagnia dei Bianchi. Nel 1576 divenne parroco della chiesa di San Bartolomeo di Piedimonte in Nocera e nel 1578 fu nominato canonico della cattedrale di Napoli. \nFu, inoltre, docente di diritto canonico presso l'Universit\u00e0 di Napoli dal 1567 al 1591 quando venne nominato arcivescovo di Sorrento, dove rimase fino alla morte avvenuta nel marzo del 1598.\nDal 1585 divenne ministro del Sant\u2019Uffizio nel Regno di Napoli agendo come rappresentante della Congregazione per la dottrina della fede di Roma presso il tribunale ecclesiastico napoletano. Mantenne questo incarico per tutto il resto della vita.\nIl Lodo Baldini.\nLa figura del Baldini \u00e8 ricordata anche per il \"Lodo\" di cui fu autore.\nFu, infatti, chiamato dai suoi concittadini a dotare la citt\u00e0 di Nocera dei Pagani di uno strumento che ne regolasse la vita politica.\nNel 1597 fu cos\u00ec pronta una sorta di Carta costituzionale, il \"Lodo Baldini\" appunto, con cui si dava alla citt\u00e0 uno statuto nel quale si fissavano le regole per la gestione della stessa. Stabiliva che Nocera dei Pagani fosse amministrata da tre \"Sindaci Universali\" (due per Nocera Soprana, ed uno per Nocera Sottana, com'era allora ripartita la citt\u00e0).\nFissava, inoltre, modalit\u00e0 di elezione e competenze di un \"Parlamento Universale\", che decideva su tutte le questioni di interesse generale, quando ci\u00f2 non fosse di competenza dei Sindaci.\nLa pasquetta nocerina.\nA Carlo Baldini risale anche l'usanza per i nocerini di festeggiare la pasquetta il marted\u00ec \"in albis\" e non il luned\u00ec.\nTale avvenimento risale alla fine del XVI secolo, quando nocerini e paganesi avevano l'usanza di arrampicarsi il luned\u00ec sul Santuario di Santa Maria dei Miracoli di Montalbino.\nDopo numerosi incidenti occorsi tra gli abitanti delle due \"Universit\u00e0\" durante la pasquetta, l'arcivescovo stabil\u00ec che i residenti di Pagani festeggiassero la pasquetta il luned\u00ec \"in albis\" mentre i nocerini si potessero recare al santuario il giorno successivo, ed il resto della settimana (a seconda della classe sociale).\nTale usanza si mantiene ancora oggi."}
{"id": "2912630", "revid": "258125", "url": "https://it.wikipedia.org/wiki?curid=2912630", "title": "X Gran Premio d'Olanda", "text": ""}
{"id": "2912631", "revid": "258125", "url": "https://it.wikipedia.org/wiki?curid=2912631", "title": "XXII Gran Premio d'Europa", "text": ""}
{"id": "2912635", "revid": "110157", "url": "https://it.wikipedia.org/wiki?curid=2912635", "title": "Vig\u00e1rio Geral", "text": "Vig\u00e1rio Geral \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nVig\u00e1rio Geral fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XXXI del municipio di Rio de Janeiro."}
{"id": "2912642", "revid": "258125", "url": "https://it.wikipedia.org/wiki?curid=2912642", "title": "XXIII Gran Premio di Germania", "text": ""}
{"id": "2912644", "revid": "258125", "url": "https://it.wikipedia.org/wiki?curid=2912644", "title": "XXI Gran Premio d'Europa", "text": ""}
{"id": "2912646", "revid": "1452073", "url": "https://it.wikipedia.org/wiki?curid=2912646", "title": "Clostridium estertheticum", "text": "Il Clostridium estertheticum \u00e8 una specie di batterio appartenente alla famiglia delle Clostridiaceae."}
{"id": "2912647", "revid": "1452073", "url": "https://it.wikipedia.org/wiki?curid=2912647", "title": "Clostridium estertheticum subsp. estertheticum", "text": "Il Clostridium estertheticum subsp. estertheticum \u00e8 una sottospecie di batterio appartenente alla famiglia delle Clostridiaceae."}
{"id": "2912650", "revid": "1452073", "url": "https://it.wikipedia.org/wiki?curid=2912650", "title": "Clostridium estertheticum subsp. laramiense", "text": "Il Clostridium estertheticum subsp. laramiense \u00e8 una sottospecie di batterio appartenente alla famiglia delle Clostridiaceae."}
{"id": "2912651", "revid": "1452073", "url": "https://it.wikipedia.org/wiki?curid=2912651", "title": "Clostridium scatologenes", "text": "Il Clostridium scatologenes \u00e8 una specie di batterio appartenente alla famiglia delle Clostridiaceae."}
{"id": "2912653", "revid": "1452073", "url": "https://it.wikipedia.org/wiki?curid=2912653", "title": "Clostridium schirmacherense", "text": "Il Clostridium schirmacherense \u00e8 una specie di batterio appartenente alla famiglia delle Clostridiaceae."}
{"id": "2912654", "revid": "1452073", "url": "https://it.wikipedia.org/wiki?curid=2912654", "title": "Clostridium scindens", "text": "Il Clostridium scindens \u00e8 una specie di batterio appartenente alla famiglia delle Clostridiaceae."}
{"id": "2912655", "revid": "1452073", "url": "https://it.wikipedia.org/wiki?curid=2912655", "title": "Clostridium septicum", "text": "Il Clostridium septicum \u00e8 una specie di batterio appartenente alla famiglia delle Clostridiaceae."}
{"id": "2912656", "revid": "1452073", "url": "https://it.wikipedia.org/wiki?curid=2912656", "title": "Clostridium sordellii", "text": "Il Clostridium sordellii \u00e8 una specie di batterio appartenente alla famiglia delle Clostridiaceae."}
{"id": "2912657", "revid": "110157", "url": "https://it.wikipedia.org/wiki?curid=2912657", "title": "Jardim Am\u00e9rica", "text": "Jardim Am\u00e9rica \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nJardim Am\u00e9rica fu istituito come \"bairro\" a s\u00e9 stante il 23 luglio 1981 come parte della Regione Amministrativa XXXI - Vig\u00e1rio Geral del municipio di Rio de Janeiro."}
{"id": "2912658", "revid": "258125", "url": "https://it.wikipedia.org/wiki?curid=2912658", "title": "XXXI Gran Premio d'Italia", "text": ""}
{"id": "2912659", "revid": "1452073", "url": "https://it.wikipedia.org/wiki?curid=2912659", "title": "Clostridium sphenoides", "text": "Il Clostridium sphenoides \u00e8 una specie di batterio appartenente alla famiglia delle Clostridiaceae."}
{"id": "2912660", "revid": "258125", "url": "https://it.wikipedia.org/wiki?curid=2912660", "title": "XX Gran Premio d'Europa", "text": ""}
{"id": "2912661", "revid": "1452073", "url": "https://it.wikipedia.org/wiki?curid=2912661", "title": "Clostridium spiroforme", "text": "Il Clostridium spiroforme \u00e8 una specie di batterio appartenente alla famiglia delle Clostridiaceae."}
{"id": "2912663", "revid": "1543377", "url": "https://it.wikipedia.org/wiki?curid=2912663", "title": "Clostridium sporogenes", "text": "Il Clostridium sporogenes \u00e8 una specie di batterio appartenente alla famiglia delle Clostridiaceae.Come altri vari ceppi appartenenti a questa famiglia \u00e8 un batterio anaerobio, bastoncellare e sporigeno, ovvero \u00e8 in grado di produrre una endospora ovale subterminale, ed \u00e8 in grado di eseguire una fermentazione di amminoacidi. \u00c8 soprannominato clostridio proteolitico, poich\u00e9 gli amminoacidi che riesce a fermentare provengono generalmente da proteine residue di organismi deceduti.\nIn vivo spesso colonizza animali, creando con essi interazioni di tipo mutualistico. Attualmente \u00e8 in fase di studio un modo per sfruttare \"C. sporogenes\" come mezzo per permettere ai medicinali anti-tumorali di raggiungere i tessuti bersaglio nei pazienti.\n\"C. sporogenes\" colonizza naturalmente il tratto gastrointestinale umano di una parte della popolazione; nell'intestino sfrutta il triptofano per sintetizzare indolo e, in seguito, acido 3-indolpropionico (IPA) - un tipo di ormone vegetale della famiglia delle auxine\u00a0\u2013 utile come potente antiossidante all'interno del corpo e cervello umano, inoltre \u00e8 in grado di abbassare il rischio di sviluppo di diabete di tipo 2.\nIPA \u00e8 anche un potente neutralizzante di radicali liberi. Analogamente alla melatonina, ma differentemente rispetto ad altri antiossidanti, \u00e8 in grado di rimuovere i radicali senza generare di conseguenza composti intermedi reattivi. \"C. sporogenes\" \u00e8 l'unico batterio noto in grado di sintetizzare IPA \"in vivo\" a livelli immediatamente rilevabili nel flusso ematico dell'ospite."}
{"id": "2912665", "revid": "1452073", "url": "https://it.wikipedia.org/wiki?curid=2912665", "title": "Clostridium sporosphaeroides", "text": "Il Clostridium sporosphaeroides \u00e8 una specie di batterio appartenente alla famiglia delle Clostridiaceae."}
{"id": "2912666", "revid": "1452073", "url": "https://it.wikipedia.org/wiki?curid=2912666", "title": "Clostridium stercorarium", "text": "Il Clostridium stercorarium \u00e8 una specie di batterio appartenente alla famiglia delle Clostridiaceae."}
{"id": "2912673", "revid": "1452073", "url": "https://it.wikipedia.org/wiki?curid=2912673", "title": "Clostridium stercorarium subsp. leptospartum", "text": "Il Clostridium stercorarium subsp. leptospartum \u00e8 una sottospecie di batterio appartenente alla famiglia delle Clostridiaceae."}
{"id": "2912677", "revid": "258125", "url": "https://it.wikipedia.org/wiki?curid=2912677", "title": "XLV Gran Premio dell'Automobile Club di Francia", "text": ""}
{"id": "2912678", "revid": "258125", "url": "https://it.wikipedia.org/wiki?curid=2912678", "title": "XIX Gran Premio d'Europa", "text": ""}
{"id": "2912682", "revid": "1452073", "url": "https://it.wikipedia.org/wiki?curid=2912682", "title": "Clostridium stercorarium subsp. stercorarium", "text": "Il Clostridium stercorarium subsp. stercorarium \u00e8 una sottospecie di batterio appartenente alla famiglia delle Clostridiaceae."}
{"id": "2912683", "revid": "1452073", "url": "https://it.wikipedia.org/wiki?curid=2912683", "title": "Clostridium stercorarium subsp. thermolacticum", "text": "Il Clostridium stercorarium subsp. thermolacticum \u00e8 una sottospecie di batterio appartenente alla famiglia delle Clostridiaceae."}
{"id": "2912685", "revid": "169529", "url": "https://it.wikipedia.org/wiki?curid=2912685", "title": "Prepensionamento", "text": "Il prepensionamento o accompagnamento alla pensione \u00e8 una forma di ammortizzatore sociale che prevede la conclusione anticipata dell'attivit\u00e0 lavorativa prima del raggiungimento dell'et\u00e0 di pensionamento prevista dalle normative e dai contratti in vigore.\nL'anticipo del pensionamento prevede l'impiego di strumenti di accessori necessari per completare il percorso retributivo mancante e assicurare cos\u00ec al lavoratore l'erogazione piena della pensione. Anche questi strumenti sono variabili a seconda del contesto normativo e contrattuale.\nI parametri per poter accedere al prepensionamento cambiano a seconda della legislazione nazionale. La tabella riporta alcuni esempi di applicazione del prepensionamento in alcuni paesi industrializzati.\nIl prepensionamento in Europa.\nIn Europa, si \u00e8 ricorso al prepensionamento tramite due possibilit\u00e0:"}
{"id": "2912686", "revid": "400694", "url": "https://it.wikipedia.org/wiki?curid=2912686", "title": "Capuano", "text": "Capuano significa \"abitante di Capua\", tuttavia l'aggettivo pu\u00f2 avere anche altri significati:"}
{"id": "2912694", "revid": "258125", "url": "https://it.wikipedia.org/wiki?curid=2912694", "title": "XIX Gran Premio del Belgio", "text": ""}
{"id": "2912695", "revid": "258125", "url": "https://it.wikipedia.org/wiki?curid=2912695", "title": "XVIII Gran Premio d'Europa", "text": ""}
{"id": "2912698", "revid": "445276", "url": "https://it.wikipedia.org/wiki?curid=2912698", "title": "Jos\u00e9 Pinto de Carvalho Santos \u00c1guas", "text": ""}
{"id": "2912702", "revid": "2163589", "url": "https://it.wikipedia.org/wiki?curid=2912702", "title": "Episodi di Lost (sesta stagione)", "text": "La sesta ed ultima stagione della serie televisiva Lost \u00e8 stata trasmessa negli Stati Uniti per la prima volta dall'emittente ABC dal 2 febbraio al 23 maggio 2010. La stagione \u00e8 composta da 16 episodi di cui il primo e l'ultimo di durata maggiore e pari rispettivamente a circa 80 e 105 minuti.\nIn Italia \u00e8 stata trasmessa in prima visione sul canale satellitare Fox dal 10 febbraio al 31 maggio dello stesso anno (preceduti, una settimana prima, dalla messa in onda in lingua originale sottotitolata), mentre nella Svizzera italiana \u00e8 stata trasmessa su RSI LA2 dal 21 marzo al 6 giugno 2010. \u00c8 stata successivamente trasmessa in chiaro su Rai 2 dal 5 luglio al 9 agosto 2010.\nNonostante il buon successo (anche a livello internazionale), questa stagione ha diviso pubblico e critica, suscitando anche critiche negative. Tali critiche, sono rivolte principalmente alla sua struttura narrativa (totalmente diversa rispetto a quella delle scorse stagioni), alla mancata spiegazione di vari misteri (alcuni dei quali, per\u00f2, deducibili da alcuni dettagli sparsi nei vari episodi) e all'episodio finale (considerato non in linea con il resto dei contenuti della serie), il quale per\u00f2 risulta essere l'episodio pi\u00f9 visto dall'inizio della quarta stagione. Tale episodio, inoltre, \u00e8 stato proiettato in anteprima durante un evento tenutosi all'Universit\u00e0 Cattolica di Milano.\nLos Angeles LA X - 1\u00aa e 2\u00aa parte.\nTrama.\nDopo lo scoppio della bomba alla fine della precedente stagione, vengono presentate due differenti realt\u00e0.\nNella prima, il volo Oceanic 815 riesce ad atterrare senza problemi a Los Angeles nel 2004, mentre l'isola \u00e8 sprofondata nell'oceano. A bordo dell'aereo Jack, dopo aver incontrato Desmond, ha dovuto salvare Charlie da morte certa, dopo che questi ha ingerito un sacchetto di eroina. Boone sta tornando da Sydney da solo; Rose e Bernard sono di nuovo insieme; Kate \u00e8 ancora prigioniera dello sceriffo; Sayid torna con la speranza di trovare Nadia e aiuta Jack a tirare fuori dal bagno Charlie; Jin e Sun tornano dal viaggio di lavoro, con lui ancora incapace di parlare inglese; Locke \u00e8 paralizzato; Hugo si autodefinisce \u00abbaciato dalla fortuna\u00bb ed \u00e8 un affermato imprenditore, seduto sull'aereo accanto a Sawyer.\nUna volta arrivati a terra, cominciano i problemi per tutti: Jack scopre che la bara contenente il corpo del padre \u00e8 andata smarrita e non se ne ha pi\u00f9 traccia; Jin viene portato in custodia poich\u00e9 non riesce a spiegare il possesso di una grossa somma di denaro trovata nelle sue valigie n\u00e9 Sun lo aiuta, fingendo di non saper parlare inglese; Charlie viene portato via in manette; Kate riesce a sfuggire allo sceriffo e, fuori dall'aeroporto, dirotta un taxi, che per\u00f2 ha gi\u00e0 un passeggero a bordo: Claire.\nNella seconda realt\u00e0, i sopravvissuti sono tornati al presente (nel 2007), ma sono ancora sull'isola. Kate, Sawyer, Miles, Hurley, Jin e Jack si risvegliano nei pressi della botola del Cigno, implosa dopo che Desmond ha girato la chiave di sicurezza. C'\u00e8 anche Sayid, gravemente ferito. All'improvviso, si sentono delle urla provenire dall'interno della botola: Juliet \u00e8 ancora viva, ma le sue condizioni sono gravissime e gli sforzi di James per salvarla sono inutili. Dopo aver detto poche parole (\u00abdevo dirti una cosa molto, molto importante\u00bb), la donna muore. Sawyer \u00e8 furioso con Jack: nulla \u00e8 cambiato, sono ancora sull'isola per\u00f2 Juliet \u00e8 morta. Nel frattempo, Hurley ha una visione del defunto Jacob, che gli dice che per salvare Sayid dovr\u00e0 portarlo al Tempio, portando con s\u00e9 la custodia di chitarra che gli ha dato a Los Angeles.\nIl mattino successivo, Sawyer seppellisce il corpo di Juliet e chiede a Miles di aiutarlo. In seguito, chiede al sensitivo cosa Juliet volesse dirgli prima di morire: la risposta \u00e8: \u00abHa funzionato\u00bb.\nIntanto, il resto del gruppo decide di seguire le indicazioni date a Hurley da Jacob e si dirige verso il Tempio. Una volta entrati nei sotterranei, vengono tutti catturati dagli Altri, guidati da Lennon e Dogen, che progettano di ucciderli. A salvarli \u00e8 Hurley, che dice di essere stato mandato da Jacob e mostra loro la custodia. All'interno di quest'ultima c'\u00e8 una grossa ankh di legno che, una volta spezzata in due da Dogen, rivela un messaggio al suo interno. Dopo aver letto il messaggio, Dogen consente al gruppo di entrare nel Tempio. Secondo Lennon, il messaggio diceva di curare Sayid oppure sarebbero stati tutti nei guai.\nIl corpo di Sayid viene portato dagli Altri presso una sorgente che sgorga all'interno della struttura e vi viene immerso per un periodo di tempo determinato da una clessidra. Il tentativo \u00e8 per\u00f2 inutile: Sayid muore. Hurley viene interrogato da Dogen, che vuole sapere cosa gli ha detto Jacob e quando questi arriver\u00e0 al Tempio. Quando Hurley riferisce della morte del capo degli Altri, Dogen e Lennon avvertono tutti di preparare a difendersi, di spargere cenere lungo i bordi del tempio e di lanciare un razzo di segnalazione. Lennon spiega che tutto ci\u00f2 \u00e8 per far s\u00ec che \"lui\" non entri. Poco dopo, nella stanza della sorgente (dove nel frattempo sono stati portati anche Miles e Sawyer), Sayid si risveglia.\nAlla statua, il falso Locke chiede a Ben di andare a chiamare Richard. All'esterno della statua, tutti si stanno ancora chiedendo chi sia il falso Locke e, quando Ben esce a chiamare Richard, questi rifiuta e al suo posto vanno Bram e altri due appartenenti al gruppo di Ilana. A questo punto il falso Locke si rivela nelle sembianze del mostro di fumo, ed \u00e8 sotto questa forma che uccide i nuovi arrivati. Ben capisce di essere stato usato dal mostro; questi gli dice di aver ammirato Locke, l'unico fra tutti a voler rimanere sull'isola per fuggire dalla sua patetica vita, ma il suo scopo \u00e8 completamente diverso: lui vuole tornare a casa.\nAll'esterno, Richard e il resto del gruppo hanno avvistato il razzo di segnalazione lanciato dal Tempio, ma dalla statua esce il falso Locke che d\u00e0 segno di riconoscere Richard (\u00absono felice di vederti libero da quelle catene\u00bb), prima di stordirlo e portarlo via sulle sue spalle, sotto gli occhi di Frank e Sun e passando davanti al cadavere di John Locke disteso sulla sabbia.\nQuello che fa Kate.\nTrama.\nNella Los Angeles del 2004, l'autista del taxi dirottato da Kate riesce a scappare ed \u00e8 la fuggitiva a dover impugnare il volante. Poco dopo, fa scendere anche Claire dall'auto e si dirige verso un'officina, dove si fa togliere le manette. Mentre si cambia, trova nella borsa che ha preso a Claire tutto il necessario per accudire un bambino e una foto della ragazza incinta. Kate torna cos\u00ec sui suoi passi e prima accompagna Claire dalla famiglia che avrebbe dovuto adottare il bambino, ma la potenziale madre \u00e8 stata lasciata dal marito e non vuole pi\u00f9 adottare il piccolo, e poi all'ospedale, dopo che Claire comincia ad avere le contrazioni. Accudita da un medico, il dottor Goodspeed, Claire accetta di prendere delle medicine per ritardare il parto, ora troppo anticipato. In seguito, dopo aver sviato dei detective a caccia di Kate, d\u00e0 alla ragazza la sua carta di credito e le due si salutano.\nSull'isola, Sawyer riesce a scappare dal Tempio durante una discussione. Kate si offre di andarlo a recuperare, accompagnata da Jin e da due Altri. Ben presto anche la ragazza scappa, stordendo gli Altri e abbandonando Jin. Si riunisce con Sawyer alla Base: l'uomo sta piangendo, nella casa che era stata sua e di Juliet, e si d\u00e0 la colpa della morte della donna, perch\u00e9 \u00e8 stato lui a farla rimanere sull'isola. Kate lo lascia e s'incammina verso il Tempio.\nSayid, intanto, viene torturato da Dogen per avere una \"diagnosi\". Quando Jack chiede spiegazioni, gli viene detto che Sayid \u00e8 stato infettato, e che l'unica cura \u00e8 una pillola che Jack dovr\u00e0 dare all'iracheno. Jack per\u00f2 non si fida: si rifiuta di somministrare il farmaco e riesce in seguito a far confessare Dogen. La pillola era in realt\u00e0 veleno, e Sayid doveva essere ucciso perch\u00e9 \"reclamato\", posseduto da un'oscurit\u00e0 che, se dovesse arrivare al suo cuore, lo cambierebbe per sempre. Dogen rivela poi a Jack che tutto ci\u00f2 \u00e8 gi\u00e0 successo anche a sua sorella, Claire. Nel frattempo, nella foresta, Jin viene rintracciato dai due Altri di scorta ed \u00e8 sul punto di essere giustiziato ma viene salvato da due colpi di fucile che abbattono i due. A sparare \u00e8 stata proprio Claire.\nIl sostituto.\nTrama.\nNella realt\u00e0 del 2004, Locke arriva a casa, dopo il ritorno dall'Australia sul volo 815, e viene accolto dalla sua fidanzata, Helen, che sposer\u00e0 a breve. Quindi torna al lavoro, dove il suo supervisore, Randy, lo affronta circa il fatto che ha mancato di partecipare a una conferenza della societ\u00e0 mentre era a Sydney a loro spese. Locke cerca di scusarsi, ma Randy lo licenzia. Quando lascia l'edificio, Locke si trova impossibilitato a salire sulla sua auto a causa di un'altra vettura mal parcheggiata. Il proprietario della vettura, che si rivela essere Hurley, \u00e8 anche il proprietario della societ\u00e0. Locke gli riferisce che Randy lo ha licenziato e Hugo si offre di trovargli un altro lavoro presso una sua agenzia di collocamento, coordinata da Rose. La donna gli trova lavoro come supplente di biologia in una scuola in cui lavora anche Ben come insegnante di storia europea. A casa, Locke rivela a Helen di essere stato licenziato e le spiega il motivo. Helen lo incoraggia a chiamare Jack, il chirurgo incontrato in aeroporto che gli aveva offerto di visitarlo. Locke si rifiuta di farlo perch\u00e9 non crede nei miracoli e vuole che Helen lo ami per quello che \u00e8.\nNel presente, sull'isola, il falso Locke tenta di reclutare Richard e James per provare a lasciare l'isola. Promette a ciascuno di loro risposte sull'isola, ma mentre Richard si rifiuta di seguirlo, Sawyer accetta la proposta e si incammina con lui. Nella giungla, entrambi vedono un ragazzo biondo, che il falso Locke insegue. Quando lo raggiunge il ragazzo gli dice: \u00abConosci le regole, non ucciderlo, non puoi\u00bb. Il falso Locke si arrabbia e gli dichiara a gran voce che non deve venirgli a dire quello che non pu\u00f2 fare, frase gi\u00e0 pronunciata altre volte dal vero Locke. Nel frattempo, Richard incontra Sawyer, mettendolo in guardia circa le vere intenzioni del falso Locke (ucciderli tutti) ed esortandolo a seguirlo verso il Tempio, ma fugge via prima di poter spiegare tutto intimorito dal ritorno del falso Locke. Quest'ultimo conduce Sawyer in una grotta, dove ci sono molti cognomi scritti sul soffitto, tutti cancellati meno Jarrah, Shephard, Reyes, Kwon, Ford e Locke, ognuno dei quali corrisponde ad uno dei numeri. Il falso John cancella il cognome \"Locke\", ormai defunto. Il falso Locke spiega che tutti sono stati portati sull'isola da Jacob, perch\u00e9 sarebbero i candidati alla sua sostituzione nel ruolo di custodi dell'isola: a un certo punto della sua vita, anche Sawyer \u00e8 stato, come gli altri, manipolato da Jacob e quelle che pensava essere sue arbitrarie scelte sarebbero invece state determinate da Jacob, al fine di condurlo all'isola. Dice a Sawyer di avere tre scelte: non fare nulla, accettare di proteggere l'isola o lasciarla per sempre insieme a lui. Quando Sawyer chiede da cosa l'isola debba essere protetta, la risposta \u00e8 \"da niente\". Sawyer accetta di partire con lui.\nNel frattempo, alle rovine della statua, Ilana chiede a Ben cosa sia successo ai suoi compagni. Ben descrive il modo in cui sono stati uccisi dal falso Locke. La donna gli chiede poi se il falso Locke ha ucciso anche Jacob e Ben, mentendo, dice di s\u00ec. Ben dice che Jacob \u00e8 poi bruciato nel fuoco, e Ilana prende un po' di cenere di Jacob da mettere in un sacchetto. Ilana sostiene poi che il falso Locke \u00e8 bloccato nella sua forma attuale. Fuori, la maggior parte degli Altri se ne \u00e8 andata, lasciando solo Sun e Frank che insieme a Ben e Ilana si recano al Tempio. Sun insiste sul fatto che devono prima seppellire il corpo di Locke. Al funerale improvvisato, Ben ricorda brevemente Locke, definendolo un credente e un uomo migliore di lui e dichiarandosi molto dispiaciuto di averlo ucciso.\nIl faro.\nTrama.\nNella Los Angeles del 2004 non c'\u00e8 ancora nessuna traccia della bara di Christian. Jack \u00e8 al telefono con la madre e le promette di andarla ad aiutare a trovare il testamento del padre nel pomeriggio. Subito dopo, Jack va a prendere a scuola David, suo figlio adolescente, per passare un po' di tempo con lui dopo il divorzio dalla madre. I rapporti tra i due per\u00f2 sono tesi, un po' come fra Jack e Christian. Dopo aver aiutato la madre a trovare il testamento (in cui viene citata anche Claire), al suo ritorno Jack non trova pi\u00f9 a casa David e va a cercarlo a casa della madre, dove da una segreteria telefonica scopre di una sua audizione in un conservatorio. Jack decide di assistere all'audizione (incontrandovi Dogen, padre di un altro allievo, con il quale scambia due parole) e, quando David esce, riesce a ristabilire un po' i rapporti.\nSull'isola, Hurley riceve delle istruzioni da Jacob, che dovr\u00e0 seguire insieme a Jack. Per convincere quest'ultimo, Hurley dice a Jack che \"ha gli attributi\", come Jacob gli ha suggerito di dire (e come Christian \"non\" diceva a Jack da piccolo). Jack decide cos\u00ec di seguire Hurley fuori dal Tempio, seguendo le istruzioni che Hugo ha appuntate sul braccio. Lungo il tragitto incontrano Kate, che per\u00f2 intende proseguire sulla sua strada alla ricerca di Claire. I due arrivano infine alla meta scelta per loro da Jacob: un antico faro, che dovranno accendere per far s\u00ec che \"qualcuno\" trovi l'isola. Nessuna traccia per\u00f2 di Jacob, che Jack aveva detto di voler incontrare. Arrivati in cima al faro, Hurley comincia a girare gli specchi su 108\u00ba secondo le istruzioni di Jacob, ma Jack si accorge che sulla ruota che fa da base agli specchi sono scritti molti nomi, tra cui il suo. Quando l'ago della ruota punta su quel nome, Jack pu\u00f2 vedere negli specchi la sua casa natale e, resosi conto di essere stato osservato da Jacob fin da piccolo, distrugge gli specchi per rabbia. Jacob compare finalmente a Hurley: non sembra interessato agli specchi distrutti, chi sta arrivando sull'isola trover\u00e0 un modo per arrivare comunque. Spiega poi a Hurley che Jack \u00e8 sull'isola per fare qualcosa, ma che deve scoprire da solo di cosa si tratta, ed aggiunge che doveva assolutamente allontanarli dal Tempio, perch\u00e9 l\u00ec sta arrivando qualcosa di pericoloso ed \u00e8 troppo tardi per impedire che accada.\nNel frattempo, Jin viene liberato da Claire, rimasta per tre anni sull'isola e ormai molto simile a Danielle. La ragazza conduce al suo accampamento uno degli Altri che avevano accompagnato Kate e Jin, Justin, lo lega e lo minaccia di morte con un'ascia se non le dir\u00e0 dov'\u00e8 suo figlio. Approfittando di un momento in cui Claire \u00e8 assente, Justin spiega a Jin che la conosce bene e che presto li uccider\u00e0 entrambi se non scappano immediatamente. Claire per\u00f2 sopraggiunge e continua a chiedere di Aaron. Justin continua a dirle di non saperne niente, ma Claire non gli crede, e dice a Jin di aver saputo, da suo padre e dal \"suo amico\" che suo figlio \u00e8 stato rapito dagli Altri. Improvvisamente Jin dice la verit\u00e0: \u00e8 Kate ad avere allevato il bambino negli ultimi tre anni. Claire si blocca un momento, poi pianta l'ascia nello stomaco di Justin, uccidendolo. Pi\u00f9 tardi, Jin nega le sue affermazioni, sostenendo di avere detto quelle cose solo per salvare la vita a Justin. Claire dice di essere contenta, perch\u00e9 altrimenti avrebbe dovuto uccidere Kate. Poco dopo arriva al campo il falso Locke: Jin riconosce in lui John, ma Claire lo corregge. Non \u00e8 Locke, \u00e8 il suo \"amico\".\nTramonto.\nTrama.\nNella realt\u00e0 del 2004, Sayid, tornato da un viaggio di lavoro in Australia per conto di una compagnia petrolifera, va a trovare Nadia. In questa realt\u00e0, la donna \u00e8 la moglie di suo fratello Omer, con cui ha avuto due bambini. Omer spiega a Sayid che per espandere la sua attivit\u00e0 ha chiesto un prestito a uno strozzino che non gli d\u00e0 pace, e prega il fratello di aiutarlo a liberarsi di lui, facendo leva sul suo passato in Iraq. Sayid si rifiuta, sostenendo di essere cambiato da allora. Il giorno dopo, Omer viene aggredito e ricoverato in ospedale e solo le preghiere di Nadia convincono Sayid a non cercare gli strozzini per vendicarsi. Il giorno seguente, Sayid viene contattato da un uomo che lo porta dallo strozzino, che si rivela essere Martin Keamy. L'uomo ribadisce che Omer dovr\u00e0 pagarlo, ma Sayid si ribella e riesce a uccidere sia Keamy che i suoi scagnozzi. All'interno del ristorante dove era stato portato, Sayid trova un uomo chiuso nella cella frigorifera: Jin.\nSull'isola, nel 2007, Sayid chiede spiegazioni a Dogen. Questi gli risponde che ci\u00f2 a cui era stato sottoposto era un test per verificare da che lato pendesse la sua anima e che, visti i risultati, sarebbe meglio se fosse morto. Dopo una breve lotta, Dogen riesce ad avere la meglio su Sayid e gli intima di lasciare il Tempio. Nel frattempo, su ordini del falso Locke, Claire entra nella struttura e dice a Dogen che \"lui\" vuole parlargli. Il giapponese non acconsente poich\u00e9 sa che verrebbe ucciso e, dopo aver preso Claire come prigioniera, chiede a Sayid di uscire dal Tempio e di uccidere quell'uomo, da lui definito l'incarnazione del male. Sayid esce e incontra il falso Locke ma, pur conficcandogli nel petto il pugnale datogli da Dogen, l'uomo non muore. Il falso Locke gli dice allora che Dogen sapeva in realt\u00e0 che la pugnalata non avrebbe sortito effetto e che ci\u00f2 rappresentava solo un altro tentativo di Dogen di farlo fuori. Il falso Locke incarica cos\u00ec Sayid di recapitare un messaggio per gli Altri che si trovano al Tempio: Jacob \u00e8 morto e lui sta per lasciare l'isola, chi vuole unirsi a lui lo faccia prima del tramonto, gli altri moriranno. Al Tempio si scatena il panico: la maggior parte degli Altri ha perso le speranze e sceglie di unirsi al nuovo arrivato. Kate, tornata al Tempio, riesce ad avere un colloquio con Claire e le dice della sorte di Aaron. Poco prima del tramonto, Sayid va da Dogen nella sala della sorgente e quando questo gli chiede se rester\u00e0 al Tempio o se ne andr\u00e0, Sayid risponde che rester\u00e0, gettandosi subito dopo con Dogen nella sorgente, affogandolo. Dopo l'uccisione di Dogen, arriva Lennon, che, vedendo il corpo senza vita del giapponese, dice che ora \"lui\" \u00e8 libero di entrare; Sayid lo colpisce con il pugnale uccidendolo a sangue freddo. Il falso Locke, sotto le sembianze del fumo nero, entra e stermina chiunque si trovi sulla sua strada. Kate riesce a salvarsi scendendo nella buca in cui \u00e8 prigioniera Claire, mentre Miles si rifugia in una stanza dove viene raggiunto da Ilana, Frank, Sun e Ben, appena arrivati al Tempio. Ilana conduce tutti in un passaggio segreto per metterli in salvo, tranne Ben, andato a cercare Sayid. Quando Ben lo trova, accorgendosi che \u00e8 stato ormai completamente corrotto, scappa via.\nSulle note della ninna nanna di Claire, il falso Locke lascia il Tempio con gli Altri, Sayid, Claire ed una stupefatta Kate.\nDottor Linus.\nTrama.\nNella realt\u00e0 del 2004, Ben \u00e8 un insegnante di storia europea, in contrasto con il preside della scuola che sminuisce l'importanza dei suoi corsi e gli ordina di occuparsi delle ore di punizione nel doposcuola. Tornato a casa deve anche occuparsi del padre Roger, che si dispiace per la carriera del figlio e avrebbe preferito che fossero entrambi rimasti sull'isola, garanzia, secondo lui, di un futuro migliore. Il giorno dopo, durante una ripetizione con una sua alunna, Alex, viene a sapere che il preside ha dei rapporti sessuali con una delle infermiere all'interno della scuola. Ben decide di usare questa informazione a suo vantaggio e, con l'aiuto del collega Arzt, minaccia il preside con delle mail scambiate tra lui e l'infermiera chiedendo il suo posto. Deve per\u00f2 cedere quando il preside gli risponde minacciandolo di non raccomandare Alex per l'ingresso all'universit\u00e0 di Yale.\nSull'isola, Ben si riunisce al gruppo di Ilana, ma viene smascherato da Miles che, sotto richiesta della ragazza, rivela essere stato Ben a uccidere Jacob. Tornati alla spiaggia, Ilana lega Ben a un albero e, tenendolo sotto tiro, gli impone di scavare la sua stessa tomba: per la ragazza, Jacob era come un padre. Approfittando di un momento di distrazione di Ilana, il falso Locke libera Ben e gli propone di restare sull'isola come guardiano dopo che lui se ne sar\u00e0 andato. Se vuole accettare, lo aspetter\u00e0 all'isola dell'Idra. Poco dopo Ben scappa, inseguito da Ilana, e trova il fucile promessogli dal falso Locke. Puntandolo verso la ragazza, le spiega che ha ucciso Jacob per rabbia, pauroso di perdere il suo potere dopo aver gi\u00e0 perso Alex. Ora andr\u00e0 da \"Locke\", a quanto pare l'unico a volerlo. Ilana accetta di accoglierlo nel gruppo e insieme tornano alla spiaggia.\nNel frattempo, Jack e Hurley stanno tornando dal faro, diretti al Tempio, e incontrano Richard, che indica loro un'altra strada per giungere a destinazione. L'uomo, in realt\u00e0, li conduce alla Roccia Nera e, quando Jack chiede spiegazioni, dice di essere passato dal Tempio e di non aver trovato nessun superstite (nessuno, per\u00f2, dei passeggeri dell'Oceanic 815). Quindi entra nella nave, seguito dagli altri due, e spiega di aver dedicato tutta la sua vita a Jacob, convinto che questi avesse un piano, ma ora che \u00e8 morto questa vita non ha pi\u00f9 un senso. Chiede quindi a Jack e Hurley di ucciderlo, perch\u00e9 essendo stato toccato da Jacob non pu\u00f2 farlo da s\u00e9. Jack sembra acconsentire e accende un candelotto di dinamite. Rimane per\u00f2 l\u00ec, dicendo a Richard che Jacob, dopo averlo condotto al faro e avergli fatto vedere ci\u00f2 che c'era all'interno, deve essersi assicurato che il chirurgo non potesse morire. La miccia infatti si spegne, e Richard chiede a Jack cosa dovrebbero fare adesso. Jack conduce Richard e Hurley alla spiaggia, dove vengono accolti dal gruppo di Ilana.\nA poca distanza dall'isola, si sta avvicinando un sottomarino. A bordo c'\u00e8 Charles Widmore.\nRicognizione.\nTrama.\nNella realt\u00e0 del 2004, Sawyer \u00e8 un detective della polizia di Los Angeles, partner di Miles. Anche in questa realt\u00e0 \u00e8 rimasto orfano dei genitori a causa della truffa orchestrata da Anthony Cooper, e si trovava sul volo 815 per seguire una pista che lo avrebbe portato all'uomo. Dopo aver mandato all'aria un appuntamento con un'amica del partner, Charlotte, colpevole di curiosare tra i suoi appunti sull'uomo, James decide di spiegare tutto all'amico, ma vengono interrotti da un'auto che si schianta contro di loro. Dopo un breve inseguimento, riescono a catturare il guidatore: Kate.\nSull'isola, il gruppo formato dal falso Locke, Sayid, Claire, Kate e dagli Altri si riunisce a Sawyer e Jin. All'inizio apparentemente pacifica nei confronti di Kate, Claire la aggredisce rivelando tutta la sua rabbia nei confronti della donna, poich\u00e9 le ha portato via il suo bambino. Kate chiede aiuto a Sayid che invece resta solo a guardare. A salvarla \u00e8 il falso Locke, che spiega a Claire come Kate abbia solo fatto quello che doveva. Pi\u00f9 tardi, parla con Kate e le dice che anche lui ha avuto una madre pazza, prima di assumere la forma attuale. Tornati al campo, Claire abbraccia Kate e la perdona.\nNel frattempo, Sawyer \u00e8 stato inviato in ricognizione sull'isola Idra dal falso Locke. Oltre ai cadaveri del volo Ajira, trova una donna, Zoe, che dice di essere l'unica sopravvissuta. James \u00e8 per\u00f2 dubbioso e poco prima di ripartire per l'isola principale minaccia Zoe con una pistola, ordinandole di dirgli la verit\u00e0. La giovane a questo punto rivela la sua identit\u00e0: fa parte dell'equipaggio arrivato sull'isola con il sottomarino di Charles. Ad un segnale convenuto, i suoi compagni catturano James e lo portano da Widmore. A questo punto, Sawyer decide di fare il doppio gioco: dice a Widmore di poter riferire al falso Locke di non aver trovato nessuno sull'isola Idra, in cambio della possibilit\u00e0 di lasciare l'isola; tornato sull'isola, rivela invece al falso Locke dell'accordo stipulato con Widmore, in modo da poterlo cogliere di sorpresa cambiando il loro piano d'attacco. Poco dopo confessa a Kate che il suo reale obiettivo \u00e8 quello di lasciare che i due combattano fra di loro, permettendo a lui e a Kate di rubare il sottomarino e andarsene finalmente dall'isola.\nAb aeterno.\nTrama.\nNel 1867 Richard, il cui vero nome \u00e8 Ricardo, abita a Tenerife, nelle isole Canarie, ed \u00e8 sposato con Isabella, gravemente malata. Un lungo viaggio per chiamare un medico \u00e8 inutile, poich\u00e9 Richard viene respinto da questi, che vuole essere pagato molto di pi\u00f9 di quanto offertogli. In uno scatto d'ira, Ricardo uccide accidentalmente il medico e scappa con una medicina, ma quando torna a casa Isabella \u00e8 gi\u00e0 morta.\nRicardo viene arrestato. In carcere, spiega a un frate il progetto, ormai sfumato, di partire per le Americhe con Isabella. Il giorno dopo, il frate lo conduce da un uomo di nome Whitfield che, saputo che Ricardo parla inglese, lo compra per conto di Magnus Hanso come schiavo per la \"Roccia Nera\", in partenza per il Nuovo Mondo. Durante il viaggio la nave si imbatte in una bufera, forte al punto da scagliare la nave sull'isola, dopo aver impattato contro la statua e finendo nella giungla.\nRicardo si sveglia, chiedendo aiuto. L'uomo che lo aveva comprato comincia ad uccidere i sopravvissuti legati nella stiva dicendo che se li avesse liberati avrebbe corso il rischio di essere ucciso. In quel momento arriva il mostro di fumo, che incomincia a uccidere tutti risparmiando Ricardo che ora si trova legato nella stiva senza acqua n\u00e9 cibo. Giorni dopo, ha una visione della moglie. Lui la fa scappare quando sente avvicinarsi il fumo ma la donna viene presa e trascinata via, tra grida e urla. In seguito arriva l'Uomo in Nero, che propone a Ricardo di liberarlo dalle catene di cui \u00e8 prigioniero se questi avesse promesso di obbedirgli. Ricardo acconsente e l'Uomo gli consegna un pugnale e gli chiede di uccidere \"il Diavolo\", che avrebbe preso sua moglie. L'Uomo in Nero gli rivela anche di essere il Fumo Nero, di essere stato tradito dal \"Diavolo\", perdendo cos\u00ec la propria umanit\u00e0, e di desiderare fortemente di andare via dall'Isola, che definisce come l'Inferno.\nRicardo si dirige alla statua ormai in pezzi ma viene assalito dal Diavolo, in realt\u00e0 Jacob. La colluttazione termina con Ricardo che chiede dove sia sua moglie, ma Jacob dice di non conoscerla. Per convincere Ricardo di non essere all'Inferno, gli infila la testa sott'acqua finch\u00e9 questi non dice di voler vivere. Prende poi il tappo di una bottiglia di vino e gli dice di immaginarla come l'isola su cui si trova: come il tappo trattiene il vino nella bottiglia, l'isola trattiene il male dal diffondersi nel mondo. A quanto dice Jacob, \u00e8 stato lui stesso ad attirare la nave sull'isola, per dimostrare al suo rivale che si sbaglia sul fatto che gli uomini siano tutti corruttibili ed incapaci di discernere il bene dal male. Molte altre persone sono state attirate inconsapevolmente da lui sull'isola, ma ora sono tutte morte. Propone poi a Ricardo di diventare il suo portavoce, non volendo lui interferire sulla vita delle persone che arrivano sull'isola, desiderando invece che questi compiano da soli e consapevolmente le loro scelte tra bene e male. In cambio, su richiesta di Ricardo, che in un primo momento aveva chiesto di poter riavere la moglie accanto a s\u00e9, desiderio impossibile da esaudire, gli dar\u00e0 la vita eterna. Ricardo ritorna quindi dall'uomo in nero dicendogli che ora lavora per Jacob, e gli consegna un sasso bianco, un regalo da parte dello stesso Jacob. L'Uomo in Nero, pur dispiaciuto, gli dice che la sua offerta \u00e8 sempre valida se un giorno cambier\u00e0 idea; gli rid\u00e0 il crocefisso che Richard aveva perso sulla nave, appartenuto alla moglie, e scompare. Ricardo lo seppellisce. In seguito, Jacob e l'Uomo in Nero si incontrano: il primo regala al secondo la bottiglia di vino, e dichiara che, finch\u00e9 rester\u00e0 in vita, non gli consentir\u00e0 di allontanarsi dall'isola; l'Uomo in Nero gli dichiara che quindi sar\u00e0 costretto ad ucciderlo. Rimasto solo, l'uomo in nero parlando tra s\u00e9 e s\u00e9 si dichiara convinto di poter lasciare l'isola prima di quanto Jacob possa immaginare.\nNel presente, Ilana \u00e8 sulla spiaggia con Jack, Hurley, Lapidus, Sun, Ben e Richard e spiega loro di aver incontrato Jacob in ospedale: l'uomo le aveva chiesto di proteggere i sei candidati rimasti, dopo di che le disse che, portati i candidati al Tempio, Richard avrebbe saputo cosa fare. Quest'ultimo per\u00f2 nega e scappa nella giungla. Nella giungla, Richard dissotterra il crocefisso e grida all'Uomo in Nero di aver cambiato idea. Arriva Hurley, che lo ha seguito, dicendo a Richard che in quel momento sta parlando con la moglie Isabella che gli \u00e8 accanto. Dopo avergli detto che la ama e che sono sempre rimasti insieme, lei scompare. Hurley comunque gli dice che prima di andare via Isabella gli ha detto che Richard deve fare un'ultima cosa: fermare l'Uomo in Nero impedendogli di lasciare l'isola, altrimenti tutti andranno all'Inferno. Nello stesso istante, come se li stesse ascoltando, il falso Locke li guarda da lontano.\nIl pacco.\nTrama.\nNella Los Angeles del 2004, Jin viene rilasciato, ma gli viene confiscata l'intera somma che aveva nella valigia. Non \u00e8 sposato con Sun, ma i due sono comunque amanti, di nascosto dal padre, e il piano della ragazza \u00e8 quello di fuggire insieme e lasciarsi alle spalle l'opprimente genitore. A complicare la situazione \u00e8 per\u00f2 Keamy, che arriva all'hotel dove i due risiedono per reclamare i soldi e l'orologio del signor Paik. Sun si offre di pagare di tasca propria la somma dovuta ma in banca, accompagnata da Mikhail Bakunin, che fa da traduttore per Keamy, scopre che il suo conto personale \u00e8 stato scoperto e prosciugato dal padre, il quale, venuto a conoscenza della relazione tra Jin e Sun, ha incaricato Keamy di porvi fine. \nNel frattempo al ristorante, Jin, viene salvato in extremis dall'intervento di Sayid che lo libera. Poco dopo Mikhail arriva con Sun, e Jin gli spara, colpendolo all'occhio che sull'isola aveva bendato. Sun, ferita a sua volta durante la colluttazione, si accascia sanguinante e rivela a Jin di essere incinta.\nSull'isola, nel 2007, Sun incontra il falso Locke, che le propone di andare con lui per ritrovare Jin. La ragazza scappa, ma sbatte la testa contro un albero. Pi\u00f9 tardi verr\u00e0 ritrovata da Ben: Sun non \u00e8 pi\u00f9 in grado di parlare inglese, pur continuando a capire questa lingua. Jack le diagnostica un'afasia, dicendole che non sa quanto potr\u00e0 durare. Nel frattempo Richard e Hurley tornano al campo, e il primo dice al resto del gruppo di prepararsi perch\u00e9 partiranno presto per l'isola Idra. Sun reagisce per\u00f2 male alla notizia, dicendo (in coreano) di non volerli seguire e di voler soltanto trovare Jin. Giunta la sera, \u00e8 Jack a convincerla a tornare nel gruppo.\nIntanto, il campo del falso Locke, durante l'assenza di quest'ultimo, viene attaccato dagli uomini di Widmore, capeggiati da Zoe: tutti i componenti del gruppo vengono narcotizzati, e Jin viene preso come prigioniero e portato all'isola dell'Idra. Tornato al campo, il falso Locke chiede a Sayid cosa sia successo e accortosi dell'assenza di Jin decide di andare a recuperarlo, accompagnato dall'iracheno. Dopo un breve scambio di battute con Widmore sulla seconda isola, il falso Locke ritorna al campo, ma Sayid non \u00e8 con lui. Nel frattempo, Jin si risveglia nella stanza 23 della stazione Idra e viene accompagnato, su sua richiesta, da Widmore, che gli mostra per la prima volta le foto di sua figlia Ji Yeon. Anche Charles ha una figlia, e capisce quindi come si sente Jin. A suo dire, \u00e8 arrivato sull'isola proprio per fermare il falso Locke. Quando Jin chiede come far\u00e0, Charles gli dice che \u00e8 giunta l'ora che il coreano veda \"il pacco\". \u00c8 per\u00f2 Sayid, emergendo dall'acqua nei pressi del sottomarino, a scoprire per primo l'identit\u00e0 del pacco: Desmond.\nE vissero felici e contenti.\nTrama.\nDesmond si risveglia ma non \u00e8 pi\u00f9 nell'ospedale dove si trovava dopo che Ben gli aveva sparato. Mentre cerca invano di farsi dire dove si trova Penny, appare Charles Widmore che lo informa di averlo ricondotto sull'isola e che i suoi cari stanno bene. Desmond non lascia finire Charles di parlare e lo colpisce con l'asta della flebo; Widmore, innervosito dall'accaduto, ordina di dare inizio al test. Utilizzando le strutture della stazione Idra della Dharma, viene creata una stanza in legno con dentro due enormi solenoidi per la creazione di un potente campo elettromagnetico. Durante il primo tentativo di avviare il generatore, un tecnico viene accidentalmente esposto al potente campo elettromagnetico e muore a seguito di ustioni e bruciature. Jin, stupito che Widmore voglia mettere Desmond nel pericoloso apparecchio, chiede spiegazioni e viene a sapere che Widmore vuole testare se \u00e8 vero che Desmond \u00e8 davvero in grado di sopravvivere, come ha sentito dire, a un tale evento (come quando ha usato la chiave \"failsafe\" nell'interrato della stazione Cigno). Cos\u00ec Hume viene legato ad una sedia all'interno della stanza con i solenoidi, e lo stesso Widmore aziona le leve di accensione al posto di un titubante tecnico.\nNella Los Angeles del 2004 Desmond \u00e8 il braccio destro di Widmore, non \u00e8 sposato e non conosce Penny. Tornato da un viaggio di lavoro dall'Australia, Desmond riceve l'incarico di recuperare il bassista dei Drive Shaft (Charlie Pace) arrestato per possesso di droga. Questi deve suonare ad una festa insieme al figlio di Widmore. Durante un loro colloquio Charlie dice a Desmond che mentre stava soffocando, in aereo, egli ha visto una bellissima ragazza bionda e se n'\u00e8 innamorato, sebbene non l'abbia mai vista. Durante il loro viaggio in macchina Charlie fa sbandare la loro auto in mare per far provare a Desmond la stessa sensazione. Mentre Desmond cerca di tirare fuori il chitarrista dall'auto ha un flash della morte di Charlie sull'isola e vede la scritta sulla mano: \"Not Penny's Boat (\"Non \u00e8 la nave di Penny\"). In ospedale Desmond si sottopone ad una risonanza magnetica, ma mentre \u00e8 dentro la macchina ha dei flash continui sulla sua vita con Penny. Esce dalla macchina e cerca Charlie per avere spiegazioni; quest'ultimo scappa dicendo che non deve preoccuparsi di lui, ma di trovare questa Penny. Desmond si dirige a casa di Widmore, e pi\u00f9 precisamente da Eloise Widmore, moglie di Charles, per avvertirla che i Drive Shaft non suoneranno con il figlio. Lei non si scompone n\u00e9 si arrabbia, ma quando Desmond sente che nella lista degli invitati c'\u00e8 una Penny, Eloise lo esorta a lasciar perdere perch\u00e9 lui non \u00e8 ancora pronto per incontrarla. Mentre se ne sta andando Desmond incontra il figlio di Charles ed Eloise, Daniel Widmore (il Daniel Faraday dell'isola), che gli spiega che anche lui ha avuto dei flash, e che di notte si \u00e8 ritrovato a scrivere equazioni di fisica quantistica senza sapere il perch\u00e9. Daniel suggerisce cos\u00ec che forse la vita che essi stanno conducendo non \u00e8 quella che in realt\u00e0 devono seguire, e gli indica dove trovare Penny, la sua sorellastra. Desmond si dirige allo stadio dove nell'altra vita aveva trovato Jack Shepard e trova Penny che si allena; nello stringerle la mano la storia riprende sull'isola.\nDesmond si risveglia dall'esperimento. Sembra molto pi\u00f9 mansueto e riferisce a Widmore che lo aiuter\u00e0 nell'impresa che deve compiere. Mentre Desmond viene portato da alcuni subordinati di Widmore in un luogo non specificato, Sayid attacca le tre persone portando via Desmond che lo segue senza far storie.\nNella Los Angeles del 2004, Desmond scopre di essere svenuto dopo aver dato la mano a Penny, si scusa e le chiede di poter prendere con lei un caff\u00e8; lei accetta e si salutano. Tornato nella limousine, Desmond chiede all'autista di procurargli la lista di tutti i passeggeri del suo volo perch\u00e9 sostiene di dover far vedere loro una cosa.\nTutti amano Hugo.\nTrama.\nNella realt\u00e0 del 2004, Hurley, che \u00e8 proprietario di una catena internazionale di fast food, si trova ad una festa con la sua famiglia dove viene elogiato per il suo talento imprenditoriale e per la sua filantropia. Proprio a seguito di una delle sue generose donazioni, in questo caso per permettere l'apertura di un museo archeologico, \u00e8 eletto Uomo dell'anno e gli viene consegnato un premio a forma di T-Rex. La madre gli fa notare che tutti amano Hugo ma quello che gli manca \u00e8 una ragazza al suo fianco, cos\u00ec gli propone un appuntamento al buio con una giovane donna in un ristorante. La sera stessa Hurley si reca al ristorante dove aspetta invano l'arrivo della ragazza.\nDopo un po' una donna si avvicina al suo tavolo: Libby. I due cominciano a parlare e lei afferma di conoscerlo e di aver gi\u00e0 passato del tempo insieme, ma lui non ricorda niente. I due vengono interrotti dal direttore di una casa di cure mentali che porta via Libby per poi farla salire sul furgoncino per il rientro all'istituto. Hugo ne rimane perplesso ma in fondo conscio della propria sfortuna, e addolorato\nIn seguito, Hugo incontra Desmond in uno dei suoi fast food. Quest'ultimo gli dice che se sente di avere qualche legame con Libby deve assolutamente parlarle. Hugo si reca dunque all'istituto di igiene mentale, dove grazie ad una generosa donazione convince il direttore della clinica a lasciarlo parlare con Libby. Hurley le chiede, se pu\u00f2, di uscire per fare qualcosa insieme: lei risponde di essere ricoverata di propria volont\u00e0 e poter quindi uscire, cos\u00ec i due vanno in spiaggia a fare un picnic e mentre lei lo bacia lui ha dei flash della loro vita sull'isola. Desmond intanto osserva da lontano.\nPi\u00f9 tardi, alla scuola di Locke, Desmond osserva il supplente da dentro l'auto quando viene interrotto da Ben che gli chiede cosa stia facendo: Hume si inventa una storia su suo figlio e sulla possibilit\u00e0 di iscriverlo a quella scuola. Si salutano e Desmond parte con la macchina, investe volutamente Locke che stava attraversando la strada con la sedia a rotelle e scappa. Ben arriva subito in soccorso di John e fa chiamare un'ambulanza.\nSull'isola, Sayid torna con il pacco segreto di Widmore dal falso Locke. Quest'ultimo resta perplesso nello scoprire che si tratta di Desmond, e chiede a quest'ultimo di seguirlo nella foresta per potergli mostrare qualcosa. Una volta giunti ad un pozzo, John, dopo una discussione sulla differenza tra chi cerca risposte e chi vuole potere, chiede a Desmond come mai lui non mostri segni di paura. Desmond risponde che non avrebbe senso avere paura e l'altro lo spinge di sotto.\nNel frattempo, Hugo \u00e8 sulla spiaggia sulla tomba di Libby, a parlarle, quando viene interrotto da Ilana decisa a far saltare in aria l'aereo come ha detto Richard. Hugo per\u00f2 ha una visione di Michael che gli rivela che \u00e8 un errore far esplodere la cabina di volo perch\u00e9 morirebbe tantissima gente. Il ragazzone corre quindi dagli altri per cercare di convincerli a fermarsi ma durante la discussione Ilana muore per l'accidentale esplosione della dinamite che aveva nella borsa. Incerti sul da farsi, gli altri restano l\u00ec a pensare finch\u00e9 Hugo, dopo aver trovato un sacchettino, sembra aver cambiato idea affermando che la proposta di Richard, di andare alla Roccia Nera a prendere altra dinamite sia la cosa giusta da fare. Il gruppo parte quindi in direzione dell'ottocentesco relitto arenato nell'entroterra. All'arrivo Hugo fa per\u00f2 esplodere la nave e il gruppo si divide in due: Miles, Ben e Richard vanno a cercare armi nei depositi DHARMA ancora convinti che distruggere l'aereo sia la cosa giusta; Hugo, Jack, Sun e Lapidus vanno a cercare Locke per parlargli e lo trovano grazie a Michael che appare a Hugo. Michael dice anche di essere uno spirito, di non essere solo e che non riesce ad andarsene dall'isola a causa di quello che ha fatto. Conclude chiedendo a Hugo di dire a Libby, se mai la rivedr\u00e0, che gli dispiace di averla uccisa.\nL'ultima recluta!\nTrama.\nNella Los Angeles del 2004, Locke e Sun vengono portati all'ospedale, mentre ci\u00f2 avviene Sun riconosce Locke e si spaventa. Alla stazione di polizia James Ford ha arrestato Kate mentre indaga insieme a Miles su un caso di omicidio in cui \u00e8 coinvolto Sayid. Claire si sta dirigendo ad un'agenzia di adozioni, ma incontra Desmond che la convince a fare un salto dal suo avvocato di fiducia, che \u00e8 Ilana. Destino vuole che Ilana stesse cercando Claire perch\u00e9 citata nel testamento del padre di Jack. Jack, accompagnato dal figlio David, cerca di sapere come Claire conoscesse suo padre e Claire spiega che era anche suo padre; Jack non fa in tempo a riprendersi che viene chiamato dall'ospedale per un caso urgente. Sayid torna a casa da Nadia e le annuncia che sta scappando a causa di ci\u00f2 che ha fatto (omicidio di Keamy e dei suoi scagnozzi) ma non fa in tempo perch\u00e9 Sawyer e Miles lo arrestano. Jack corre con urgenza all'ospedale dove lo hanno chiamato per curare Locke e vedendolo afferma di aver l'impressione di conoscerlo gi\u00e0, mentre Sun sta bene e riuscir\u00e0 ad avere il bambino.\nSull'isola il gruppo di Jack e Hurley si \u00e8 unito al gruppo del falso Locke: Jack ha una discussione con lui, dalla quale si scopre che il mostro di fumo aveva preso in passato le sembianze del padre di Jack. Sawyer ha intenzione di abbandonare Locke per raggiungere Widmore; nel frattempo l'assistente di Widmore, l'esobiologa Zoe, giunge al campo di Locke per chiedere indietro Desmond: hanno un giorno di tempo per consegnarlo altrimenti verranno fatti saltare in aria; in risposta Locke manda Sayid a uccidere l'uomo. Locke decide di andare subito sull'altra isola per salire sull'aereo e quindi manda Kate e Sawyer a prendere la barca a vela di Desmond per portarla in un punto di incontro. Appena Locke si allontana, Sawyer dice a Jack di portare tutti i compagni, tranne Sayid perch\u00e9 \u00e8 uno zombie e Claire perch\u00e9 \u00e8 pazza, ad un altro punto di incontro, dove con la barca a vela abbandonano Locke per raggiungere Widmore.\nSayid raggiunge Desmond nel luogo dove \u00e8 tenuto prigioniero per ucciderlo. Mentre lo tiene sotto tiro, Desmond gli chiede che cosa Locke gli dar\u00e0 in cambio e quando Sayid risponde: \"La donna che amavo\" Desmond controbatte: \"E che cosa le dirai quando scoprir\u00e0 cosa hai fatto per averla?\", Sayid non uccide Desmond ma dice a Locke di averlo fatto.\nJack e i suoi compagni raggiungono Sawyer e Kate alla barca: stanno per partire quando Claire li raggiunge con un fucile, Kate per\u00f2 la persuade ad andare con loro da Widmore e Claire avverte che quando Locke lo scoprir\u00e0 diventer\u00e0 una furia.\nLa barca parte e durante il viaggio Jack ha una discussione con Sawyer nella quale fa presente che secondo lui \u00e8 un errore lasciare l'isola; Sawyer non \u00e8 d'accordo e lo invita a scegliere se proseguire con lui o abbandonare la barca, cosa che Jack fa, tuffandosi in mare.\nSawyer e il suo gruppo raggiungono Widmore, finalmente Sun e Jin si incontrano ma Widmore viene meno all'accordo con Sawyer e li imprigiona.\nIl campo di Locke viene bombardato da Widmore, ma Locke salva Jack e gli dice di non preoccuparsi perch\u00e9 adesso \u00e8 con lui.\nIl candidato.\nTrama.\nJack si sveglia sull'isola dell'Idra con Sayid ed il falso Locke: i tre, intenzionati a liberare gli amici, si incamminano al campo di Widmore, che intanto cattura quelli sbarcati precedentemente (Kate, Sawyer, Sun che aveva ritrovato Jin, Hugo, Lapidus e Claire), ignorando il proprio patto con Sawyer.\nIntanto, nella Los Angeles del 2004, Jack viene chiamato per operare John Locke, quest'ultimo, dopo l'operazione, rifiuta l'aiuto del dottore non facendosi operare alla schiena per recuperare l'uso delle gambe ignorando di essere un candidato per la riuscita dell'intervento.\nIn seguito sull'Idra, Sayid spegne la fonte di energia che alimenta la barriera sonica di Widmore, cos\u00ec il fumo nero uccide i soldati e Jack libera Hugo, Kate, Sawyer, Jin, Sun, Claire e Lapidus, che erano stati rinchiusi nelle gabbie della base della Dharma.\nIntanto John scopre che sull'aereo vi \u00e8 dell'esplosivo e non fa salire nessuno, preferendo prendere il sottomarino. Ma arrivati al molo restano vittima di un'imboscata da parte degli uomini di Widmore. Kate viene ferita ad una spalla. Jack ne approfitta per lanciare il falso Locke in mare per poi salire sul sottomarino con i suoi amici, tranne Claire e Locke.\nAprendo il suo zaino Jack vi trova dentro dell'esplosivo C4 con un timer. Sayid e Sawyer vogliono disinnescarlo ma Jack si oppone: \u00e8 convinto che la bomba non esploder\u00e0, e questo perch\u00e9 probabilmente a Locke non \u00e8 \"permesso\" ucciderli, altrimenti lo avrebbe gi\u00e0 fatto. Forse invece Locke vuole che loro sei si uccidano l'un l'altro. Incapace di fidarsi di lui, Sawyer stacca i fili e il timer, dopo essersi fermato un istante, riparte pi\u00f9 velocemente, mostrando che il dottore aveva ragione. Sayid allora prende la bomba e, prima che esploda, si lancia il pi\u00f9 lontano possibile dagli amici, lasciando tutto nelle mani del dottore.\nNella vita del 2004, Jack cerca ulteriormente di convincere John a fare l'operazione, ma quest'ultimo rifiuta ancora ed esce dall'ospedale dando l'addio al dottore. Successivamente Jack, vedendo Claire andare al Motel da sola, la invita a restare a casa sua, essendo ora loro una famiglia e la ragazza accetta l'offerta del fratellastro.\nMentre nel sottomarino Sayid esplode con la bomba, Jin si lascia affogare insieme a Sun piuttosto che abbandonarla,dal momento che la donna \u00e8 incastrata tra i rottami della cabina e non pu\u00f2 essere portata in salvo; Lapidus sbatte la testa e il suo destino \u00e8 ignoto; Hugo salva Kate e Jack salva Sawyer ormai in fin di vita.\nIl falso Locke comprende che non sono morti tutti e dice a Claire che sarebbe andato a finire ci\u00f2 che aveva iniziato. Intanto i quattro sopravvissuti raggiungono la spiaggia dell'altra isola e decidono di andare a salvare Desmond, la loro ultima speranza per sopravvivere, ancora vivo nel pozzo dopo l'incontro con l'iracheno che lo aveva risparmiato.\nAl di l\u00e0 del mare.\nTrama.\nUna giovane donna incinta, di nome Claudia, approda sull'isola superstite di un naufragio. Mentre si disseta in un rivo d'acqua la soccorre e la accoglie una misteriosa donna, che vive da sola sull'isola. La donna \u00e8 molto schiva alle domande di Claudia che le chiede dove sia la sua gente e come sia arrivata sull'isola. La donna rivela di essere arrivata per caso, di vivere sola e di non aver incontrato alcuna persona. Ma il tempo \u00e8 arrivato e per Claudia \u00e8 il momento di dare alla luce un bambino, Jacob. Tuttavia si tratta di un parto gemellare, gemelli eterozigoti; Claudia confessa di non aver mai pensato ad un nome per il secondo bambino in quanto non sapeva di essere in attesa di due gemelli. La misteriosa donna non permette a Claudia neppure di vedere il secondo bambino perch\u00e9 la aggredisce e la uccide colpendola in testa con una pietra.\nLa donna, fingendosi loro madre, cresce i due ragazzi isolati, puri, e con la convinzione che al di l\u00e0 del mare non c'\u00e8 nulla. Fin dal principio si rivela la differenza tra i due fratelli: Jacob \u00e8 molto attaccato alla \"madre\" e crede ciecamente in lei; suo fratello, invece, si dimostra pi\u00f9 indipendente e schivo, e non sembra credere che oltre all'isola non ci sia nulla, tant'\u00e8 che pone continue domande alla \"madre\" sulla loro provenienza, domande che non trovano una chiara risposta. Un giorno, mentre i due fratelli sono a caccia, si imbattono in tre uomini: spaventati, si nascondono e corrono dalla loro \"madre\" per raccontarle cosa hanno visto. La donna non perde tempo e, dopo avergli fatto promettere che non sarebbero mai andati da quelle persone poich\u00e9 avrebbero fatto loro del male li benda e li porta in un posto dell'isola che non avevano mai visto. Alle domande del fratello di Jacob, che chiede perch\u00e9 quegli uomini siano cattivi, la \"madre\" risponde che \u00e8 perch\u00e9 sono persone, e le persone fanno tutte cos\u00ec: arrivano, combattono, distruggono, corrompono. Finisce sempre nello stesso modo. Loro due per\u00f2 sono diversi, lei ha \"fatto in modo\" che non possano farsi del male a vicenda. Ormai liberi dalle bende, i due ragazzi possono osservare il luogo dove la donna li ha condotti. Di fronte a loro appare uno spettacolo straordinario: da una grotta proviene una luce fortissima e bellissima, che la donna rivela essere l'anima dell'isola e che il suo compito \u00e8 di proteggerla, compito che sarebbe stato poi trasmesso ad uno di loro.\nPassato ormai del tempo, mentre i due ragazzi giocano assieme appare una donna, che solo il fratello di Jacob vede e che si rivela essere Claudia, la vera madre dei due ragazzi; ella porta il ragazzo fino all'accampamento degli uomini che erano naufragati sull'isola tempo addietro con lei, dicendogli che quella era la sua gente, proveniente da una terra al di l\u00e0 del mare. Tornato da Jacob, lo informa delle rivelazioni che ha ricevuto, ma Jacob non accoglie bene l'intenzione del fratello di unirsi agli \"altri\" uomini, per cercare un modo per lasciare l'isola.\nDa questo momento le loro strade si separano: Jacob continua a vivere con la donna che lo ha allevato e cresciuto (sebbene venga a sapere da essa stessa che le rivelazioni fatte dalla donna apparsa erano vere), mentre suo fratello cresce fra quegli uomini che sarebbero stati la sua gente se sua madre Claudia non fosse stata uccisa dalla custode dell'isola. Con un salto temporale di trent'anni troviamo i due ormai quarantenni, Jacob si reca a far visita al fratello, il quale gli rivela che la sua gente ha scoperto il notevole potere dell'isola e che sta studiando un modo per sfruttarlo per andarsene.\nTornato dalla donna le rivela le intenzioni del fratello e, durante la notte, la donna approfitta del sonno di Jacob per andare a far visita a colui che l'aveva abbandonata. Dopo che questi le rivela i progetti che la sua gente ha per sfruttare i poteri dell'isola, la donna lo spinge contro una roccia e lo fa svenire. Poi, tornata a svegliare Jacob, lo porta di nuovo con s\u00e9 alla grotta della sorgente della luce che aveva mostrato a lui e al fratello quando erano ragazzi. La donna, mormorando una specie di litania, versa in un calice un liquido scuro da una bottiglia di vetro e lo porge da bere a Jacob; gli viene affidato cos\u00ec il compito di proteggere la sorgente, con una raccomandazione: di non entrare mai dentro la grotta. Ci\u00f2 che succede a chi vi entra, dice, \u00e8 \"peggio della morte\". Jacob beve dal calice e la donna dice: \"Ora siamo la stessa cosa\".\nLa mattina dopo, il fratello di Jacob riprende i sensi e scopre che il suo unico modo per sfuggire all'isola \u00e8 distrutto; l'accampamento \u00e8 in fiamme e tutti i suoi compagni sono morti. Essendosi reso conto che tutti i progetti per lasciare l'isola sono andati in fumo, si reca dalla custode dell'isola e la uccide. \nQuando Jacob vede la donna morta colpisce il fratello e, portatolo alla sorgente della Luce, in preda all'ira lo scaraventa nella grotta: l'uomo viene come inghiottito dalla sorgente e dalla bocca della grotta, al suo posto, esce il \"fumo nero\". Jacob trova poi il cadavere del fratello a pochi passi da l\u00ec, lungo il fiume; pentitosi, lo porta nelle grotte in cui un tempo avevano vissuto e sistema i corpi, ormai senza vita, delle persone che aveva tanto amato una accanto all'altro e dice loro addio.\nLe immagini ci riportano ad uno dei primi episodi della serie in cui Jack e Kate scoprono i corpi di un uomo e una donna, che ora si sa essere della custode dell'isola e del fratello di Jacob, e John Locke che commenta: - I nostri Adamo ed Eva -.\nQuello per cui sono morti.\nTrama.\nJack, Kate, Sawyer e Hurley sono sulla spiaggia. Mentre Jack cura Kate, i due si mettono d'accordo sull'uccidere il falso Locke. Cos\u00ec si addentrano nella foresta. Il gruppo si divide, Hurley e Kate pi\u00f9 avanti e Jack e Sawyer pi\u00f9 indietro. Davanti a Hurley, compare il bambino biondo che ha fatto la sua apparizione davanti a Locke varie volte, una delle quali mentre quest'ultimo era in compagnia di Jack. Il bambino \u00e8 in realt\u00e0 Jacob che chiede a Hugo le ceneri raccolte da Ilana, affermando che gli appartengono. Hurley insegue il ragazzo, che, dopo aver afferrato le ceneri, fugge via. Quando lo raggiunge, si trova dinanzi Jacob con un fal\u00f2 acceso, alimentato dalle sue stesse ceneri. Jacob rivela ad Hurley che all'estinzione del fuoco lui sparir\u00e0 per sempre e gli ordina di richiamare l\u00ec tutti i sopravvissuti. Intanto la scena si sposta su Ben, Richard e Miles che giungono alle case della Dharma per recuperare del c4 nel nascondiglio in cui Ben credeva di poter evocare \"il mostro\". L\u00ec troveranno Zoe, la spia di Charles: quest'ultimo, che entra nella casa pi\u00f9 tardi, ordina a Zoe di controllare Locke, che nel frattempo \u00e8 appena sceso sull'isola principale grazie a una canoa. La spia ritorna alla casa dando le informazioni, cos\u00ec il gruppo appena formato decide di chiudersi dentro lo stanzino segreto nella casa di Ben, anche se quest'ultimo vorrebbe fare i conti con Locke a costo di rimanere ucciso. Cos\u00ec, mentre Miles fugge via, Richard rimane con Ben. I due escono dall'edificio aspettando l'inevitabile, ma Richard non \u00e8 preoccupato: sicuro del fatto che Locke lo voglia come alleato, vuole convincerlo a non fare del male a Ben. I due, ormai all'aperto, sentono il rumore del \"mostro\": questo, con una velocit\u00e0 impressionante, afferra Richard, che tra urla atroci viene portato via. Ben, spiazzato e impaurito, vede arrivare Locke, il quale gli propone un accordo: se Ben uccider\u00e0 per lui, nel momento in cui lascer\u00e0 l'isola egli conceder\u00e0 a Ben il diritto di viverci. Ben accetta e rivela il nascondiglio di Charles e Zoe: entrando dentro al ripostiglio vi trovano i due. Locke fa delle domande a Zoe, ma Charles le ordina di non rispondere: di colpo Locke le taglia il collo, affermando che la donna era divenuta inutile visto che non poteva parlare. Locke chiede al superstite cosa fosse venuto a fare sull'isola, minacciandolo di uccidere sua figlia Penelope se non avesse risposto alla domanda. Charles afferma qualcosa su Desmond, ma si rifiuta di continuare la conversazione di fronte a Ben. Charles aveva detto a Ben che era stato Jacob a chiedergli di tornare. Quando Ben si allontana, Charles sussurra qualcosa all'orecchio di Locke ma, mentre gli sta passando le informazioni, Ben gli spara, uccidendolo, poich\u00e9 non voleva dargli l'opportunit\u00e0 di salvare la figlia Penelope. Locke, comunque, ha ricevuto le informazioni che desiderava e Ben vuole sapere chi altro deve uccidere per completare l'accordo. Sull'isola \u00e8 giunta sera e si vede che Jack, Sawyer, Hugo e Kate arrivano da Jacob e che tutti quanti riescono a vederlo. Quest'ultimo dice di essere rammaricato e dispiaciuto della morte di Jin, Sun e Sayid e spiega che uno di loro sopravvissuti dovr\u00e0 essere il suo successore e continuare la sua missione di proteggere l'isola dal \"mostro\", e per questo parla loro della luce al centro dell'isola. Dice di aver scelto loro perch\u00e9 sono soli come lui e hanno bisogno dell'isola, ma che non sar\u00e0 lui a scegliere, bens\u00ec tra di loro dovranno decidere chi dovr\u00e0 proseguire la missione. Dopo un breve silenzio, Jack si offre volontario e viene portato a una sorgente. Dopo un rituale gli viene fatta bere dell'acqua da una coppa, proprio come aveva fatto Jacob. Jacob gli dice che ora sono uguali e gli rivela che quando Jack si era svegliato nella foresta dei Bamboo dopo il disastro aereo, era molto vicino alla luce. La scena ritorna a Locke, che ha portato Ben al pozzo dove era intrappolato Desmond. Quest'ultimo sarebbe dovuto essere stato ucciso da Sayid, ma scoprono che invece \u00e8 fuggito con una corda. Locke rivela a Ben ci\u00f2 che Charles gli ha detto: Desmond era l'ultima occasione per salvare l'isola, a causa delle sue doti di resistenza all'elettromagnetismo. Locke dice che lo trover\u00e0 e user\u00e0 le sue doti, invece, per distruggere l'isola.\nNella Los Angeles del 2004, John si presenta da Jack e accetta finalmente di sottoporsi all'operazione.\nNel frattempo Sayid, Kate e Desmond salgono su un furgone della polizia per essere trasferiti in un altro carcere. L'autista del furgone, Ana Lucia, d'accordo con Desmond e Hugo, li fa per\u00f2 fuggire dopo aver ricevuto da quest'ultimo un grosso compenso.\nLa fine - 1\u00aa e 2\u00aa parte.\nTrama.\nMiles ritrova Richard vivo, dopo che quest'ultimo era stato colpito dal fumo nero; essi decidono di andare a distruggere l'aereo e, mentre si trasferiscono sull'altra isola, trovano in mare Lapidus che si \u00e8 salvato dall'affondamento del sottomarino, aggrappandosi a dei salvagenti. Il falso Locke ritrova Desmond che nel frattempo era stato liberato dal pozzo da Rose e Bernard che si sono isolati da tutto e da tutti, vivendo in pace in una piccola zona dell'isola con Vincent, il cane di Walt. Locke minaccia di ucciderli se Desmond non lo avesse seguito, questi accetta a condizione che li lasci in vita. Jack si incontra con l'Uomo in Nero per caso in uno spiazzo erboso ed entrambi si accordano per dirigersi verso il centro dell'isola, insieme a Desmond. Jack \u00e8 convinto che questi sia la soluzione per uccidere il finto Locke, mentre quest'ultimo crede che sia la chiave per distruggere l'isola e poter finalmente scappare con la barca. Solo loro tre vanno alla sorgente, gli altri grazie al walkie-talkie di Ben apprendono da Miles che anzich\u00e9 distruggere l'aereo i tre vogliono farlo decollare, grazie all'aiuto di Lapidus. Desmond accetta di scendere nella grotta, dove si vede una potente luce provenire da una vasca, il cui centro \u00e8 chiuso da un sigillo, tutt'intorno \u00e8 pieno di scheletri perch\u00e9 evidentemente nessuno in passato \u00e8 riuscito a sopravvivere a quella forza magnetica. Quando Desmond entra nell'acqua inizia ad essere travolto da potenti ondate di elettromagnetismo, a cui lui per\u00f2 risulta essere immune, e infatti, seppure indebolito, riesce a raggiungere il centro della vasca e a togliere il sigillo, che provoca la disattivazione della sorgente e anche dei poteri dell'isola. L'uomo poco dopo si accascia svenuto. Improvvisamente la luce scompare e dal buco esce un fumo rosso ed iniziano dei terremoti, che preannunciano l'inabissamento dell'isola. Locke dimostra a Jack quindi di aver vinto, poich\u00e9 l'isola sta affondando, ma quando Jack in collera lo colpisce e lo ferisce al labbro, entrambi intuiscono di essere tornati mortali. Locke riesce a tramortire Jack e si dirige sulla scogliera, dove \u00e8 ormeggiata la sua barca. Il medico per\u00f2 lo raggiunge ed inizia una lotta feroce durante la quale Jack viene gravemente pugnalato all'addome. Locke per\u00f2, prima di uccidere Jack, viene colpito alla schiena da una fucilata sparata da Kate. Jack spinge il corpo di Locke oltre il precipizio sulla scogliera. L'Uomo in nero \u00e8 morto, e per evitare che l'isola affondi Jack decide di andare a rimettere il sigillo al centro della vasca.\nPrima di dirsi addio, Kate chiede a Jack se lo rivedr\u00e0, ma l'uomo scuote la testa. I due si lasciano dichiarandosi il reciproco amore. Sawyer e Kate prendono la barca e si dirigono verso l'aereo che nel frattempo viene rattoppato da Lapidus, Richard (che nel frattempo capisce di essere tornato mortale) e Miles. Hugo e Ben invece rimangono con Jack e lo accompagnano di nuovo al cuore dell'isola, consci del fatto che sono destinati a restare su di essa, qualsiasi cosa accada.\nDi l\u00ec a non molto Lapidus, Richard, Sawyer, Kate, Claire (che in un primo momento non voleva salire, per paura di non essere una buona madre a causa del suo stato mentale) e Miles riescono finalmente a fuggire dall'isola, decollando con l'aereo fortunosamente riparato da Lapidus. Arrivato alla sorgente, Jack capisce che il suo unico scopo era quello di fermare l'Uomo in nero e rimettere il sigillo sacrificandosi per salvare l'isola ma spetta a qualcun altro proteggerla: Hurley, che accetta a malincuore di sostituirsi a Jack, ormai morente, nel ruolo di Custode dell'isola. \nDopo questo accordo con Hurley, Jack torna nel pozzo al centro dell'isola, aiuta Desmond a tornare in superficie e ricolloca il sigillo al suo posto. Jack, sempre pi\u00f9 debole, si lascia cadere al centro della vasca, che torna a riempirsi di acqua e di luce. I terremoti si placano.\nDesmond \u00e8 vivo ed Hurley, nel suo ruolo di nuovo Custode dell'isola, non sa cosa deve fare ora. Benjamin gli suggerisce di fare ci\u00f2 gli riesce meglio, prendersi cura delle persone, incominciando con Desmond e facendolo tornare a casa. Ben suggerisce ad Hurley che ora \u00e8 lui a stabilire le regole dell'isola; Hurley chiede a Ben se lo aiuter\u00e0, questi risponde: \"Sarebbe un onore\", diventando cos\u00ec il suo braccio destro (come lo era stato Richard con Jacob), ottenendo in questo modo la tanto agognata possibilit\u00e0 di essere il portavoce del \"Custode\".\nPoco dopo il dottore, allo stremo delle forze, si ritrova all'esterno dell'abisso, vicino allo stesso canneto di bamb\u00f9 in cui aveva ripreso conoscenza dopo la caduta dell'aereo, all'inizio di tutto. L'ultima cosa che Jack vede prima di morire \u00e8 l'aereo che decolla dall'isola portando in salvo i suoi amici. Il suono dei motori del veicolo \u00e8 lo stesso che durante tutta la serie ha sempre preceduto i salti narrativi tra il presente e i tempi alternativi. Il cane di Walt, Vincent, resta al fianco del medico mentre questi chiude gli occhi e muore.\nDesmond ha continuato a radunare con s\u00e9 gli abitanti dell'isola e a farli incontrare tra loro. Alcuni, quando entrano in contatto fisico con gli altri, cominciano progressivamente a ricordare le vicende vissute sull'isola e dei rapporti avuti, e dopo un po' tutti si riuniscono in una chiesa. Tra essi ci sono personaggi scomparsi da tempo, come Boone, Shannon (tornata insieme a Sayid) e Charlie che \u00e8 insieme a Claire. Kate sopraggiunge tra gli ultimi, in compagnia di Jack, che ha da poco finito di operare Locke alla schiena, consentendogli di riprendere a camminare sulle sue gambe. La donna invita Jack ad entrare da una porta sul retro, dove l'uomo trova la bara di suo padre. Non appena la tocca, tutti i suoi ricordi tornano alla luce, com'era gi\u00e0 successo per gli altri abitanti dell'isola. \nJack apre la bara e la scopre vuota. Christian Shephard \u00e8 in piedi alle sue spalle e dopo un attimo di incertezza Jack capisce di essere morto. Chiede a suo padre se anche gli altri sono tutti morti e lui risponde che: \"Alcuni sono morti prima di te, mentre altri sono morti molto dopo\". \nQuindi il mondo che noi pensavamo parallelo in realt\u00e0 \u00e8 una sorta di limbo creato dalle anime dei protagonisti della storia per potersi ritrovare tutti assieme per poi trapassare. \nNel frattempo arriva anche Locke dall'ospedale ed incontra Ben: questi si scusa per averlo ucciso e Locke lo perdona, dopo si alza in piedi dalla sedia a rotelle e camminando entra in chiesa. Jack e Christian entrano nella chiesa per incontrare gli altri presenti: sono i protagonisti della storia, i sopravvissuti incontratisi con Jack sulla spiaggia, in particolare quelli che hanno costruito intensi rapporti reciproci di amicizia, di affetto, di solidariet\u00e0 e di amore; la loro avventura sull'isola quindi li ha legati a tal punto che anche da morti hanno aspettato di riunirsi tutti prima di andare nell'aldil\u00e0. \nSono presenti anche persone che non erano sull'aereo, come Juliet, che si \u00e8 ricongiunta a James, poi Desmond e Penelope. Mancano personaggi principali come Michael (che sappiamo essere bloccato con lo spirito sull'isola), Walt, altri come Mr. Eko (che si \u00e8 redento prima di morire, quindi gi\u00e0 trapassato), personaggi secondari come Ana Lucia, Daniel Faraday e Charlotte, e altri che \"non sono ancora pronti\". \nHurley esce un attimo dalla chiesa e trova Benjamin Linus il quale preferisce restare fuori, non sentendosi ancora pronto per il passo successivo. Hurley gli dice che per lui \u00e8 stato un grande \"numero due\" e Ben risponde \"E tu sei stato un fantastico numero uno\" (evidentemente dunque Hurley ha saputo essere un ottimo Custode dell'isola).\n Il padre di Jack spiega a suo figlio che tutto quello che ha vissuto \u00e8 successo veramente e che in quella chiesa si trovano tutti i suoi compagni d'avventura che sono deceduti prima o dopo la sua morte, smentendo la teoria secondo la quale \"sono morti tutti dall'inizio\".\nAll'interno della chiesa, dopo strette di mano, baci e abbracci, Christian Shephard fa strada a tutti ed esce dall'ingresso principale della chiesa. Quando le porte vengono spalancate, tutti sono inondati da una luce abbagliante e trapassano insieme.\nL'ultima inquadratura richiama la scena di apertura della prima serie, con una zoomata sull'occhio di Jack disteso, ma con l'occhio che stavolta si chiude. Il quadro si allarga ai rottami dell'aereo precipitato in tronconi. "}
{"id": "2912703", "revid": "767487", "url": "https://it.wikipedia.org/wiki?curid=2912703", "title": "Haykel Guemamdia", "text": ""}
{"id": "2912706", "revid": "498921", "url": "https://it.wikipedia.org/wiki?curid=2912706", "title": "Enrico (Patriarca di Aquileia)", "text": ""}
{"id": "2912709", "revid": "930062", "url": "https://it.wikipedia.org/wiki?curid=2912709", "title": "Musa Chiramanovi\u010d Manarov", "text": "Partecip\u00f2 alle missioni Sojuz TM-4 e Sojuz TM-11."}
{"id": "2912711", "revid": "729019", "url": "https://it.wikipedia.org/wiki?curid=2912711", "title": "Sindrome di Volkmann", "text": "La sindrome di Volkmann, detta anche contrattura di Volkmann o contrattura ischemica di Volkmann, \u00e8 una contrattura permanente della mano e del polso con conseguente deformit\u00e0 simile ad artigli della mano e delle dita, che rende l'estensione passiva delle dita stesse limitata e dolorosa. \u00c8 pi\u00f9 comune nei bambini.\nAll'esame obiettivo le dita appaiono di colorito bianco o bluastro e la pulsazione radiale \u00e8 assente.\nStoria.\nVenne classificata dopo che il dott. Richard von Volkmann (1830-1889), il medico tedesco del XIX secolo che per primo la descrisse in uno scritto sulle \"condizioni ischemiche non infettive di vari compartimenti fasciali negli arti\". Siccome la contrattura arriva insieme alla paralisi, egli considerava la causa neurologica improbabile.\nEziologia.\nQualsiasi frattura nella regione del gomito o della parte superiore del braccio pu\u00f2 portare alla contrattura ischemica di Volkmann, ma comunemente questa \u00e8 causata da una frattura sovracondiloidea di omero.\nLa contrattura di Volkmann deriva da un'ischemia acuta delle fibre muscolari del gruppo flessore dei muscoli dell'avambraccio, e in particolar modo del flessore digitorum profundus e del flessore pollicis longus che diventa corto e fibrotico.\n\u00c8 causata dall'ostruzione dell'arteria brachiale vicino al gomito, a volte per compressione ab extrinseco da parte di un ematoma, a volte a causa di un uso improprio del laccio emostatico, da un'errata ingessatura o dalla sindrome compartimentale.\nTrattamento.\nLa chirurgia permette di liberare i tessuti bloccati e quindi aiuta la deformit\u00e0 e la funzione della mano.\nTutte le stecche, i gessi e i bendaggi che potrebbero ostruire la circolazione dovrebbero essere rimossi e i compartimenti fasciali dovrebbero essere aperti (fasciotomia) allo stadio iniziale.\nPrevenzione:\nGestione:\nA livello fisioterapico:"}
{"id": "2912712", "revid": "1543377", "url": "https://it.wikipedia.org/wiki?curid=2912712", "title": "Niambia", "text": "Niambia \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2912717", "revid": "1543377", "url": "https://it.wikipedia.org/wiki?curid=2912717", "title": "Oualia", "text": "Oualia \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2912718", "revid": "1656773", "url": "https://it.wikipedia.org/wiki?curid=2912718", "title": "Bernardo Maria Conti", "text": "Biografia.\nFiglio del duca Carlo IV Conti e della duchesa donna Isabella Muti, sin da giovane fu avviato alla carriera ecclesiastica all'et\u00e0 di 16 anni nell'abbazia di San Paolo fuori le mura prendendo poi i voti come benedettino della Congregazione cassinese. Fu ordinato sacerdote all'et\u00e0 di venticinque anni. Divenne abate prima, dell'abbazia di S. Maria Nuova di Gangi in Sicilia dal 1704 al 1708, di Santa Flavia di Caltanissetta dal 1708 al 1710 e successivamente del monastero benedettino di Farfa.\nIl 1\u00ba dicembre 1710 fu eletto vescovo di Terracina, Sezze e Priverno, incarico che nel 1720 lasci\u00f2 per motivi di salute.\nIl 6 giugno 1721 il fratello Michelangelo, eletto papa un mese prima con il nome di Innocenzo XIII, lo nomin\u00f2 cardinale presbitero, assegnandogli il titolo di San Bernardo alle Terme.\nNel 1725 Ferdinando Piretti gli dedica la sua opera matematica \"Lumi aritmetici\".\nNel 1724 partecip\u00f2 al conclave che elesse papa Benedetto XIII e nel 1730 a quello che elesse Clemente XII. Mor\u00ec d'infarto durante le celebrazioni per questa elezione e fu sepolto a Guadagnolo, nella chiesa di Santa Maria della Mentorella.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2912722", "revid": "585241", "url": "https://it.wikipedia.org/wiki?curid=2912722", "title": "Paolino I", "text": "Successore dell'arcivescovo Macedonio verso il 557, fu uno dei maggiori esponenti dello scisma tricapitolino. Riusc\u00ec a resistere a vari tentativi da parte di papa Pelagio I di farlo rimuovere dalla carica di patriarca di Aquileia.\nNel 568, per sottrarsi alla occupazione longobarda dell'Italia, fugg\u00ec a Grado; port\u00f2 con s\u00e9 anche il tesoro della Chiesa e le reliquie dei martiri aquileiesi, fra cui quelle del secondo vescovo di Aquileia, Ilario, e del suo diacono, Taziano."}
{"id": "2912723", "revid": "1543377", "url": "https://it.wikipedia.org/wiki?curid=2912723", "title": "Sidib\u00e9la", "text": "Sidib\u00e9la \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2912724", "revid": "599013", "url": "https://it.wikipedia.org/wiki?curid=2912724", "title": "Kaies Ghodhbane", "text": ""}
{"id": "2912725", "revid": "287204", "url": "https://it.wikipedia.org/wiki?curid=2912725", "title": "Sidibela", "text": ""}
{"id": "2912727", "revid": "339392", "url": "https://it.wikipedia.org/wiki?curid=2912727", "title": "Camera dei Deputati della Romania", "text": ""}
{"id": "2912728", "revid": "339392", "url": "https://it.wikipedia.org/wiki?curid=2912728", "title": "Camera dei Deputati del Cile", "text": ""}
{"id": "2912729", "revid": "258125", "url": "https://it.wikipedia.org/wiki?curid=2912729", "title": "X Gran Premio di Gran Bretagna", "text": ""}
{"id": "2912730", "revid": "258125", "url": "https://it.wikipedia.org/wiki?curid=2912730", "title": "XVII Gran Premio d'Europa", "text": ""}
{"id": "2912737", "revid": "767487", "url": "https://it.wikipedia.org/wiki?curid=2912737", "title": "Anatolij Semenovi\u010d Lev\u010denko", "text": "\u00c8 stato selezionato astronauta il 3 luglio del 1980. Partecip\u00f2 alla missione Sojuz TM-4. \u00c8 deceduto a causa di un tumore cerebrale."}
{"id": "2912738", "revid": "92723", "url": "https://it.wikipedia.org/wiki?curid=2912738", "title": "Ecetra", "text": "Ecetra (grafia fonetica latina: \"\u0114c\u0115tra\"), antica citt\u00e0 italica del \"Latium\", fu capitale dei Volsci ecetrani, forse ubicata sui Monti Lepini a nord-est; prese parte (con ruolo preminente per tutto il V secolo a.C.) agli scontri tra Roma e i Volsci nell'et\u00e0 regia e agli inizi della Repubblica, poich\u00e9 adiacente al territorio degli Equi.\nStoria.\nViene citata una prima volta in relazione alla pace tra Roma e i Latini promossa da Tarquinio il Superbo, cui aderirino, oltre alle citt\u00e0 Latine, anche tutte le citt\u00e0 degli Equi, e solo due citt\u00e0 dei Volsci: Anzio ed Ecetra..\nNel 495 a.C., durante le campagne contro i Volsci condotte dai consoli Appio Claudio Sabino Inregillense e Publio Servilio Prisco Strutto, Ecetra dovette essere presa dai romani, se poi gli Aurunci inviarono a Roma un'ambasceria per chiedere che i territori di questa citt\u00e0 gli fossero restituiti, e i romani ritirassero la guarnigione che vi avevano lasciato a difesa dei propri coloni. \nI Romani ne invasero il territorio sconfitti gli Equi nella battaglia del monte Algido (459 a.C.). La citt\u00e0 fece allora da mediatrice fra i due popoli. \nLa decadenza di Ecetra, che fu colonia di \"Antium\", inizi\u00f2 a seguito dell'invasione gallica del 390 a.C., sebbene dodici anni prima ebbe ancora una rilevante importanza nella campagna di quell'anno. In Plinio il Vecchio figura tra le citt\u00e0 scomparse alla sua epoca.\nUbicazione.\nLa storiografia non si mostra coerente nel descrivere la posizione di Ecetra, collocabile in generale tra la Valle del Sacco, l'Agro Pontino ed Colli Albani. \nAlcuni studiosi hanno pensato a una collocazione in territorio pontino, tra Cora, Artena, Norba latina, Setia e Suessa Pometia. Tale ipotesi troverebbe sostegno in affermazioni dello storico romano Tito Livio: \u00abIl giorno seguente l'esercito [romano] fu condotto a \"Suessa Pometia\", dove si erano rifugiati i nemici: in pochi giorni la citt\u00e0 fu presa e abbandonata al saccheggio: col bottino fatto i soldati bisognosi si rimisero un poco in sesto. Il console condusse l'esercito vincitore a Roma con grandissima sua gloria personale. Mentre ritornava a Roma gli rivolsero gli ambasciatori dei Volsci Ecetrani, che temevano per la loro sorte dopo la presa di \"Pometia.\" Ad essi con deliberazione del senato fu concessa la pace, ma fu tolta una parte del territorio\u00bb(\"Ab Urbe condita libri\", II, 25).Per cui si \u00e8 pensato, per via del timore dei Volsci ecetrani, a una vicinanza geografica di Ecetra a \"Suessa Pometia\" e a una sua collocazione pi\u00f9 o meno intermedia tra Suessa Pometia e Roma. Per questo ne \u00e8 stata proposta anche l'identificazione con Cisterna di Latina anche per via del rinvenimento di un'estesa citt\u00e0 romana rinvenuta in localit\u00e0 Caprifico che ne potrebbe costituire la prosecuzione storica nei secoli successivi alla capitolazione volsca.\nSecondo alcuni lo stesso storico romano nella medesima opera suggerirebbe invece che Ecetra (distinta da Artena) fosse prossima a Ferentino, quindi nella valle del Sacco, tuttavia questa vicinanza non viene in realt\u00e0 mai affermata quanto piuttosto viene affermato che entrambe le localit\u00e0 fossero state luogo di contemporanea battaglia, il che non ne implica vicinanza. Secondo Massimiliano Mancini, autore ciociaro, tuttora non \u00e8 possibile la localizzazione di Ecetra anche se a suo avviso, deducendo dalla storiografia e per il ruolo politico avuto dai Volsci dell'interno, pu\u00f2 ritenersi la capitale dei Volsci ecetrani nella valle del Sacco e deve supporsi prossima a Supino e Morolo.\nSi \u00e8 infine anche proposta come localizzazione il luogo dell'attuale Civita di Artena, ove degli scavi, eseguiti a partire dal 1978 da una missione belga, hanno consentito di rilevare un insediamento il cui sviluppo risale almeno alla met\u00e0 del VII secolo a.C.: si \u00e8 riconosciuto il disegno di un impianto urbano in opera poligonale, la cui rifondazione \u00e8 databile tra gli ultimi decenni del IV e la met\u00e0 del III secolo a.C.. L'insediamento \u00e8 collocato all'ingresso della valle del Sacco e a controllo della \"Via Latina\", deve essere opera romana, conseguente alla prospettiva delle guerre sannitiche e dell'espansione territoriale in Campania. "}
{"id": "2912739", "revid": "1543377", "url": "https://it.wikipedia.org/wiki?curid=2912739", "title": "Tomora", "text": "Tomora \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2912741", "revid": "1452073", "url": "https://it.wikipedia.org/wiki?curid=2912741", "title": "Clostridium sticklandii", "text": "Il Clostridium sticklandii \u00e8 una specie di batterio appartenente alla famiglia delle Clostridiaceae."}
{"id": "2912743", "revid": "1452073", "url": "https://it.wikipedia.org/wiki?curid=2912743", "title": "Clostridium straminisolvens", "text": "Il Clostridium straminisolvens \u00e8 una specie di batterio appartenente alla famiglia delle Clostridiaceae."}
{"id": "2912744", "revid": "1452073", "url": "https://it.wikipedia.org/wiki?curid=2912744", "title": "Clostridium subterminale", "text": "Il Clostridium subterminale \u00e8 una specie di batterio appartenente alla famiglia delle Clostridiaceae."}
{"id": "2912746", "revid": "1452073", "url": "https://it.wikipedia.org/wiki?curid=2912746", "title": "Clostridium symbiosum", "text": "Il Clostridium symbiosum \u00e8 una specie di batterio appartenente alla famiglia delle Clostridiaceae."}
{"id": "2912747", "revid": "1452073", "url": "https://it.wikipedia.org/wiki?curid=2912747", "title": "Clostridium termitidis", "text": "Il Clostridium termitidis \u00e8 una specie di batterio appartenente alla famiglia delle Clostridiaceae."}
{"id": "2912748", "revid": "21880", "url": "https://it.wikipedia.org/wiki?curid=2912748", "title": "Clostridium tertium", "text": "Clostridium tertium \u00e8 una specie di batterio appartenente alla famiglia Clostridiaceae."}
{"id": "2912749", "revid": "1452073", "url": "https://it.wikipedia.org/wiki?curid=2912749", "title": "Clostridium tetanomorphum", "text": "Il Clostridium tetanomorphum \u00e8 una specie di batterio appartenente alla famiglia delle Clostridiaceae."}
{"id": "2912751", "revid": "1442080", "url": "https://it.wikipedia.org/wiki?curid=2912751", "title": "Clostridium thermoalcaliphilum", "text": "Il Clostridium thermoalcaliphilum \u00e8 una specie di batterio appartenente alla famiglia delle Clostridiaceae."}
{"id": "2912752", "revid": "1452073", "url": "https://it.wikipedia.org/wiki?curid=2912752", "title": "Clostridium thermobutyricum", "text": "Il Clostridium thermobutyricum \u00e8 una specie di batterio appartenente alla famiglia delle Clostridiaceae."}
{"id": "2912753", "revid": "122914517", "url": "https://it.wikipedia.org/wiki?curid=2912753", "title": "Clostridium thermocellum", "text": "Il Clostridium thermocellum \u00e8 una specie di batterio appartenente alla famiglia delle Clostridiaceae. Viene chiamato anche microrganismo cellulolitico e vive in diversi habitat, nel suolo ma anche nel sistema digerente di insetti o vermi e nel rumine degli erbivori.\nIl \"C. thermocellum\" ha ottenuto un notevole interesse nella ricerca dal momento che \u00e8 in grado di idrolizzare direttamente un substrato ricco di cellulosa e sintetizzare etanolo. Questa abilit\u00e0 lo rende utile per convertire la biomassa in una sorgente energetica adoperabile. La degradazione della cellulosa viene attuata dal batterio da una grande complesso di cellulasi extracellulare detto cellulosoma, il quale contiene circa 20 subunit\u00e0 catalitiche.\nIl sistema di cellulasi di questo batterio differisce in maniera significativa dalle cellulasi fungine poich\u00e9 possiede un'attivit\u00e0 molto pi\u00f9 elevata sulla cellulosa cristallina, a tal punto da riuscire a solubilizzare completamente le sorgenti di cellulosa come il cotone . Tuttavia ci sono alcune problematiche nell'applicazione di questo organismo, infatti ha rese di etanolo alquanto basse causate da metabolismi fermentativi secondari che producono acetato, formiato e lattato in contemporanea con l'etanolo.\nCi sono anche delle evidenze sperimentali che mostrano una qualche inibizione del processo produttivo mediata dalla presenza di idrogeno e influenzata dall'agitazione nel bioreattore. Alcune recenti ricerche mirano a ottimizzare la via metabolica di produzione dell'etanolo nella speranza di creare una conversione della biomassa pi\u00f9 efficiente."}
{"id": "2912754", "revid": "1452073", "url": "https://it.wikipedia.org/wiki?curid=2912754", "title": "Clostridium thermopalmarium", "text": "Il Clostridium thermopalmarium' \u00e8 una specie di batterio appartenente alla famiglia delle Clostridiaceae."}
{"id": "2912755", "revid": "1452073", "url": "https://it.wikipedia.org/wiki?curid=2912755", "title": "Clostridium thermopapyrolyticum", "text": "Il Clostridium thermopapyrolyticum \u00e8 una specie di batterio appartenente alla famiglia delle Clostridiaceae."}
{"id": "2912757", "revid": "1452073", "url": "https://it.wikipedia.org/wiki?curid=2912757", "title": "Clostridium thermosuccinogenes", "text": "Il Clostridium thermosuccinogenes \u00e8 una specie di batterio appartenente alla famiglia delle Clostridiaceae."}
{"id": "2912758", "revid": "767487", "url": "https://it.wikipedia.org/wiki?curid=2912758", "title": "Clostridium thiosulfatireducens", "text": "Il Clostridium thiosulfatireducens \u00e8 una specie di batterio appartenente alla famiglia delle Clostridiaceae."}
{"id": "2912759", "revid": "1452073", "url": "https://it.wikipedia.org/wiki?curid=2912759", "title": "Clostridium tyrobutyricum", "text": "Il Clostridium tyrobutyricum \u00e8 una specie di batterio appartenente alla famiglia delle Clostridiaceae."}
{"id": "2912760", "revid": "1452073", "url": "https://it.wikipedia.org/wiki?curid=2912760", "title": "Clostridium uliginosum", "text": "Il Clostridium uliginosum \u00e8 una specie di batterio appartenente alla famiglia delle Clostridiaceae."}
{"id": "2912761", "revid": "1452073", "url": "https://it.wikipedia.org/wiki?curid=2912761", "title": "Clostridium ultunense", "text": "Il Clostridium ultunense \u00e8 una specie di batterio appartenente alla famiglia delle Clostridiaceae."}
{"id": "2912762", "revid": "258125", "url": "https://it.wikipedia.org/wiki?curid=2912762", "title": "XXVII Gran Premio d'Italia", "text": ""}
{"id": "2912763", "revid": "1452073", "url": "https://it.wikipedia.org/wiki?curid=2912763", "title": "Clostridium vincentii", "text": "Il Clostridium vincentii \u00e8 una specie di batterio appartenente alla famiglia delle Clostridiaceae."}
{"id": "2912764", "revid": "1452073", "url": "https://it.wikipedia.org/wiki?curid=2912764", "title": "Clostridium viride", "text": "Il Clostridium viride \u00e8 una specie di batterio appartenente alla famiglia delle Clostridiaceae."}
{"id": "2912766", "revid": "1452073", "url": "https://it.wikipedia.org/wiki?curid=2912766", "title": "Clostridium xylanolyticum", "text": "Il Clostridium xylanolyticum \u00e8 una specie di batterio appartenente alla famiglia delle Clostridiaceae."}
{"id": "2912768", "revid": "258125", "url": "https://it.wikipedia.org/wiki?curid=2912768", "title": "XVI Gran Premio d'Europa", "text": ""}
{"id": "2912769", "revid": "1452073", "url": "https://it.wikipedia.org/wiki?curid=2912769", "title": "Clostridium xylanovorans", "text": "Il Clostridium xylanovorans \u00e8 una specie di batterio appartenente alla famiglia delle Clostridiaceae."}
{"id": "2912770", "revid": "1543377", "url": "https://it.wikipedia.org/wiki?curid=2912770", "title": "Diallan", "text": "Diallan \u00e8 un comune rurale del Mali facente parte del circondario di Bafoulab\u00e9, nella regione di Kayes."}
{"id": "2912771", "revid": "1442080", "url": "https://it.wikipedia.org/wiki?curid=2912771", "title": "Coprobacillus", "text": "Coprobacillus \u00e8 un genere di batterio appartenente alla famiglia delle Erysipelotrichaceae."}
{"id": "2912772", "revid": "1442080", "url": "https://it.wikipedia.org/wiki?curid=2912772", "title": "Coprobacillus cateniformis", "text": "Coprobacillus cateniformis \u00e8 una specie di batterio appartenente alla famiglia delle Clostridiaceae."}
{"id": "2912773", "revid": "1452073", "url": "https://it.wikipedia.org/wiki?curid=2912773", "title": "Dorea", "text": "Dorea \u00e8 un genere di batterio appartenente alla famiglia delle Clostridiaceae."}
{"id": "2912778", "revid": "123448855", "url": "https://it.wikipedia.org/wiki?curid=2912778", "title": "Aleksand\u0103r Panajotov Aleksandrov", "text": "Venne selezionato come cosmonauta il 1\u00ba marzo 1978 e scelto come riserva per il volo Sojuz 33. Fu scelto come cosmonauta scienziato per la Sojuz TM-5, partendo il 7 giugno 1988 e atterrando con la Sojuz TM-4 il 17 giugno dello stesso anno. Si ritir\u00f2 subito dopo dal corpo dei cosmonauti passando a lavorare in un centro di ricerche.\n\u00c8 sposato e ha un figlio."}
{"id": "2912780", "revid": "1590006", "url": "https://it.wikipedia.org/wiki?curid=2912780", "title": "Anidride carbonica", "text": "Il diossido di carbonio (noto anche come anidride carbonica o \"biossido di carbonio\"; formula chimica CO\u2082) \u00e8 un ossido acido la cui molecola \u00e8 formata da un atomo di carbonio (simbolo: C) legato a due atomi di ossigeno (O). \nIn particolare, di fondamentale importanza nei processi vitali di piante e animali, tale sostanza \u00e8 coinvolta nella fotosintesi (da cui ossigeno e vapore acqueo) e viene espulsa durante la respirazione, oltre a essere prodotta nella maggior parte delle combustioni.\nProdotto dalle attivit\u00e0 umane, \u00e8 ritenuta il principale gas serra nell'atmosfera terrestre (da una sua produzione incontrollata deriverebbe un aumento dell'effetto serra, il quale contribuisce al surriscaldamento globale per il 70%); sebbene esistano gas serra potenzialmente pi\u00f9 pericolosi (quali il metano, il trifluoruro di azoto e la perfluorotributilamina), essi sono presenti nell'atmosfera in concentrazioni molto minori rispetto all'anidride carbonica. In generale, la quantit\u00e0 di anidride carbonica nell'atmosfera terrestre deve essere a un livello equilibrato: se ce ne fosse troppa, la Terra si surriscalderebbe e potrebbe subire un effetto serra estremo e incontrollabile come quello di Venere, mentre se ce ne fosse troppo poca, le piante non potrebbero pi\u00f9 usare la fotosintesi per produrre ossigeno, rendendo il pianeta inabitabile.\nSi noti infine che, nell'odierna nomenclatura IUPAC, la locuzione \"anidride carbonica\" \u00e8 ormai obsoleta; il termine \"anidride\", invece, risulta designare una specifica classe di composti organici (ai quali l'anidride carbonica non appartiene, essendo un composto inorganico). \nStoria.\nIl comportamento del diossido di carbonio fu descritto per la prima volta dal chimico belga Jean Baptiste van Helmont nel 1638, che lo identific\u00f2 come un gas diverso dagli altri gas noti e prodotto durante processi di combustione e fermentazione.\nNel 1750 il chimico britannico Joseph Black determin\u00f2 il valore del calore latente e del calore specifico dell'anidride carbonica, chiamandola aria fissa (a causa del fatto che l'anidride carbonica a basse temperature pu\u00f2 diventare \"fissa\", cio\u00e8 solidificare). Nel 1772 Joseph Priestley svolse l'assorbimento dell'anidride carbonica in acqua, ottenendo per la prima volta l'acqua gassata. Nel 1781 Antoine-Laurent de Lavoisier scopre la reazione di formazione dell'anidride carbonica a partire da suoi componenti elementari carbonio e ossigeno. Nel 1866 Thaddeus Lowe mise a punto un ciclo frigorifero ad anidride carbonica, utilizzato per la produzione di ghiaccio.\nL'aumento dell'effetto serra imputabile alla produzione di anidride carbonica fu sottolineato nel 1896 da Svante Arrhenius, che mise in relazione la concentrazione di anidride carbonica nell'atmosfera con la temperatura dell'atmosfera. Tale relazione fu chiarita maggiormente da molti studi successivi; in particolare l'Organizzazione Mondiale della Meteorologia (OMM) ha evidenziato un costante aumento della concentrazione di anidride carbonica nell'atmosfera, dal valore di 280 ppm prima della seconda rivoluzione industriale fino al valore record di 407,8 ppm del 2018, mai raggiunto prima negli ultimi 800.000 anni.\nCaratteristiche chimico-fisiche.\nA temperatura e pressione ambiente il diossido di carbonio \u00e8 un gas incolore e inodore. Ad alte concentrazioni, reagendo parzialmente con l'acqua delle mucose della bocca, produce acido carbonico, per cui respirare un'atmosfera particolarmente ricca di CO\u2082 produce un sapore acidulo in bocca e un senso di irritazione nel naso, nella faringe e nella laringe.\nLa sua formula chimica \u00e8 CO\u2082. La molecola del diossido di carbonio \u00e8 lineare; ognuno dei due atomi di ossigeno \u00e8 legato tramite un doppio legame covalente all'atomo di carbonio. L'angolo di legame neutralizza i due momenti dipolari opposti di ciascun doppio legame C=O, quindi la molecola risulta essere globalmente apolare. L'atomo di carbonio nella molecola di diossido di carbonio ha numero di ossidazione +4, si trova quindi al suo massimo stato di ossidazione possibile. Di conseguenza, il diossido di carbonio non \u00e8 infiammabile e dal punto di vista chimico \u00e8 relativamente inerte alle temperature ordinarie.\nLa densit\u00e0 del diossido di carbonio a temperatura e pressione ambiente \u00e8 circa una volta e mezzo quella dell'aria; tende quindi a stratificare sul fondo degli ambienti chiusi e non ventilati. In fase solida, a temperature superiori a -78 \u00b0C e a pressione ambiente, non fonde, ma sublima. Il diossido di carbonio allo stato solido \u00e8 comunemente chiamato \"ghiaccio secco\" e in questa forma ha densit\u00e0 corrisponde a 1562\u00a0kg/m\u00b3. Il diossido di carbonio pu\u00f2 essere per\u00f2 liquefatto sottoponendolo ad alte pressioni (superiori almeno a 5,2 atmosfere) e a temperatura inferiore ai 31 \u00b0C e in questa forma ha una densit\u00e0 di 1022\u00a0kg/m\u00b3.\nPresenza in natura.\nAtmosfera.\nNonostante la sua piccola concentrazione, la CO\u2082 \u00e8 un componente fondamentale dell'atmosfera terrestre perch\u00e9 - insieme al vapore acqueo, al metano e altri gas serra - intrappola la radiazione infrarossa della luce solare riflettendola nuovamente verso la superficie terrestre (il cosiddetto \"effetto serra\"), impedendo che la superficie della Terra subisca le grandi variazioni termiche del ritmo giorno-notte. Inoltre l'anidride carbonica partecipa al ciclo del carbonio, che permette lo scambio di carbonio tra gli esseri viventi e l'ambiente. L'aumento della sua concentrazione nell'atmosfera causato delle attivit\u00e0 umane, al quale si \u00e8 assistito a partire dalla rivoluzione industriale, ha invece provocato gravi scompensi nel ciclo naturale, in particolare favorendo il surriscaldamento globale e i fenomeni ad esso collegati (quali ad esempio cambiamenti climatici catastrofici, lo scioglimento di ghiacciai, l'innalzamento del livello del mare, la modifica degli habitat naturali e la conseguenza estinzione di molte specie viventi).\nIl rilascio dell'anidride carbonica in atmosfera si deve a cause sia naturali (tra cui: vulcani, geyser, fumarole e dissoluzione di rocce carbonatiche) sia antropogeniche (tra cui centrali a combustibili fossili e inquinamento veicolare). Sono stati i vulcani le prime fonti di diossido di carbonio atmosferico della Terra neonata, grazie a essa si \u00e8 potuto instaurare un clima favorevole allo sviluppo della vita. \nNel marzo 2013 la concentrazione misurata di diossido di carbonio nell'atmosfera terrestre \u00e8 stata di circa 399 ppm. Per via della maggiore estensione delle terre emerse e quindi della maggiore superficie occupata da vegetazione, nell'emisfero nord della Terra si osserva una fluttuazione della concentrazione di diossido di carbonio di circa 5 ppm nell'arco dell'anno, che raggiunge il suo minimo a maggio, grazie all'intensa attivit\u00e0 fotosintetica delle piante, e il suo massimo a ottobre, al termine della stagione vegetativa dell'emisfero nord, quando la biomassa vegetale del pianeta \u00e8 al suo valore massimo. Si ipotizza che la concentrazione atmosferica di diossido di carbonio prima della rivoluzione industriale fosse 280 ppm, e che quindi sia aumentata del 35% dai tempi della rivoluzione industriale e del 20% dal 1958. La combustione dei combustibili fossili (carbone, petrolio, gas naturale) sarebbe la prima causa di questo aumento con il 64%, mentre la deforestazione sarebbe la seconda con il 34%.\nLa teoria del riscaldamento globale compare nella letteratura scientifica per la prima volta alla fine del XIX secolo. L'aumento della quantit\u00e0 di anidride carbonica nell'atmosfera incrementa l'effetto serra e contribuisce quindi all'aumento della temperatura media del pianeta, al quale gli ecosistemi non hanno il tempo necessario per adattarsi. L'entit\u00e0 di questo effetto \u00e8 ancora in discussione, ma la diffusa convinzione che stiamo in effetti attraversando una fase di riscaldamento generalizzato del clima terrestre ha portato molti paesi del mondo a siglare il protocollo di Ky\u014dto, un accordo in cui le nazioni si impegnano a limitare e ridurre le emissioni di diossido di carbonio, affinch\u00e9 la sua concentrazione resti al di sotto di 450 ppm: nell'ultimo decennio (1999-2009) il livello di diossido di carbonio nell'aria \u00e8 aumentato di 2 ppm all'anno, ed \u00e8 in costante accelerazione. Se le emissioni non saranno ridotte secondo gli accordi, il livello di soglia stabilito a Ky\u014dto verr\u00e0 quindi superato nel 2030 circa. Secondo i modelli climatologici pi\u00f9 seguiti il superamento di questa soglia porterebbe la temperatura media della terra ad aumentare di due gradi, e il livello dei mari a innalzarsi di almeno un metro entro il 2040. Altri studi, ritenuti oggi meno verosimili, prevedono fino a 6 gradi di aumento di temperatura e fino a 3 metri di innalzamento dei mari.\nOceani.\nGli oceani della Terra contengono quantit\u00e0 enormi di diossido di carbonio sotto forma di ioni bicarbonato e carbonato, pi\u00f9 di quanta ce ne sia nell'atmosfera.\nLo ione idrogenocarbonato viene prodotto per azione del diossido di carbonio libero sulle rocce calcaree - un esempio \u00e8 la reazione di dissoluzione del carbonato di calcio:\nAttraverso reazioni come questa, gli oceani vanno a tamponare le variazioni di concentrazione del diossido di carbonio nell'atmosfera; la reazione \u00e8 infatti reversibile.\nPer centinaia di milioni di anni questo processo ha prodotto enormi quantit\u00e0 di rocce costituite da carbonati che sono andati a depositarsi sui fondali marini. Con l'aumentare della concentrazione del diossido di carbonio nell'atmosfera, aumenta la quantit\u00e0 di ioni idrogenocarbonato presente nelle acque marine con conseguente abbassamento del pH, fenomeno noto come acidificazione degli oceani. Si ritiene che gli aumenti di temperatura e acidit\u00e0 siano all'origine della morte delle barriere coralline osservata negli ultimi anni in numerose zone tropicali del pianeta.\nDistribuzione nel sistema solare.\nL'anidride carbonica \u00e8 presente in concentrazioni elevate sul pianeta Venere, dove costituisce il 96,4% dell'atmosfera. A causa dell'anidride carbonica, su Venere l'effetto serra \u00e8 particolarmente intenso, e ci\u00f2 comporta che il pianeta sia il pi\u00f9 caldo del sistema solare, con ben 750 K (che corrispondono a 475 \u00b0C).\nL'atmosfera di Marte contiene invece una quantit\u00e0 minore di anidride carbonica rispetto a Venere, ma comunque considerevole, pari all'85,32%. Tuttavia, data la massa ridotta di questo pianeta, esso non riesce a trattenerla nella sua atmosfera rarefatta: infatti tale percentuale deriva in parte dalla concentrazione di questo gas nelle calotte polari, formate interamente da ghiaccio secco. L'anidride carbonica \u00e8 presente anche su alcuni satelliti dei pianeti maggiori, ad esempio l'atmosfera di Callisto (satellite di Giove) \u00e8 composta essenzialmente da anidride carbonica.\nProduzione.\nIl diossido di carbonio \u00e8 il risultato della combustione di un composto organico in presenza di una quantit\u00e0 di ossigeno sufficiente a completarne l'ossidazione. Pu\u00f2 essere inoltre prodotta facendo reagire un carbonato o un bicarbonato con un acido. In natura, viene anche prodotta da batteri aerobici durante il processo della fermentazione alcolica ed \u00e8 il sottoprodotto della respirazione.\nLe piante lo utilizzano per la fotosintesi che, combinandolo con l'acqua e per azione della luce solare e della clorofilla, lo trasforma in glucosio liberando ossigeno come sottoprodotto.\nIl diossido di carbonio viene prodotto principalmente a partire dai seguenti processi:\nReattivit\u00e0.\nA pressione ambiente, l'acqua \u00e8 in grado di assorbire un volume circa uguale di diossido di carbonio e ancora di pi\u00f9 sotto pressione. Circa l'1% del biossido di carbonio assorbito si converte in acido carbonico, un acido debole, il quale a sua volta si dissocia in ioni idrossonio, ioni idrogenocarbonato e ioni carbonato.\nChimicamente, il diossido di carbonio \u00e8 un reagente elettrofilo. Reagisce con i reattivi di Grignard e con altri composti organometallici a dare i corrispondenti acidi carbossilici\nReagisce inoltre con il fenolo nella reazione di Kolbe a dare l'acido 2-idrossibenzoico, ossia l'acido salicilico, il precursore dell'aspirina.\nA temperature superiori ai 1700 \u00b0C, il diossido di carbonio si converte parzialmente in monossido di carbonio (CO) e ossigeno (O).\nAspetto biologico.\nIl biossido di carbonio \u00e8 un prodotto di rifiuto degli organismi che ottengono l'energia dall'ossidazione degli zuccheri o dei grassi, sistema di reazioni che fa parte del loro metabolismo, in un processo chiamato respirazione cellulare. Quest'ultimo \u00e8 proprio di piante, animali, molti funghi e alcuni batteri. Negli animali superiori, il biossido di carbonio si muove nel sangue (in soluzione) andando dai tessuti del corpo ai polmoni, dove viene espirato.\nIl biossido di carbonio nell'aria \u00e8 presente in quantit\u00e0 dello 0,04% circa, mentre nell'aria esalata dopo un respiro \u00e8 circa il 4,5%.\nUn'atmosfera che contiene oltre il 5% di biossido di carbonio \u00e8 asfissiante per gli esseri umani e per gli animali, dato che va a saturare l'emoglobina del sangue impedendole di legarsi all'ossigeno e bloccando quindi l'ossigenazione dei tessuti. Per tale motivo, sia quando viene usato in forma gassosa, sia quando viene usato come ghiaccio secco, il biossido di carbonio va maneggiato in spazi ben aerati. I limiti fissati dall'OSHA (l'agenzia statunitense per la sicurezza sui luoghi di lavoro) per la concentrazione di biossido di carbonio sul posto di lavoro sono lo 0,5% (5000 ppm, 9000\u00a0mg/mc TLV-TWA) per un'esposizione continua. Il limite STEL \u00e8 pari al 3% (30000 ppm). \u00c8 velenoso invece l'ossido di carbonio (formula chimica: CO), che produce incoscienza nel giro di pochi minuti e la possibilit\u00e0 di danni irreversibili e morte in breve tempo perch\u00e9 fissa l'emoglobina mutandola in carbossiemoglobina, bloccando gli scambi gassosi.\nLa maggior parte del biossido di carbonio presente nel sangue (il 72%) \u00e8 presente in forma di ione idrogenocarbonato, HCO3-, dove funge da tampone per la regolazione del pH sanguigno, anche se secondaria rispetto al potere tampone delle proteine che copre i 3/4 del totale. Il livello ottimale dello ione idrogenocarbonato \u00e8 mantenuto attraverso la frequenza del respiro e la contrazione o la dilatazione dei vasi sanguigni e delle vie polmonari. Circa il 22% della CO\u2082 nell'organismo si trova sotto forma di carbaminoemoglobina e il 6% sotto forma di CO\u2082 libera. Esposte alla luce, le piante assorbono biossido di carbonio dall'atmosfera attraverso la fotosintesi, tramite la quale biossido di carbonio e acqua vengono convertiti in glucosio e ossigeno. Sia in presenza che in assenza di luce, anche le piante emettono biossido di carbonio in conseguenza della respirazione cellulare.\nUtilizzi.\nUtilizzi in forma solida.\nIl diossido di carbonio solido (anche detto ghiaccio secco o neve carbonica) viene usato come mezzo refrigerante, ad esempio per la conservazione degli alimenti, presentando il vantaggio di sublimare passando direttamente dallo stato solido allo stato gassoso e permettendo di mantenere la temperatura a valori pi\u00f9 bassi rispetto al ghiaccio. In particolare pu\u00f2 raggiungere temperature tra -70 \u00b0C e -80 \u00b0C se miscelato con alcol etilico, acetone o altri liquidi organici. Il diossido di carbonio viene inoltre utilizzato negli effetti speciali per creare l'effetto nebbia.\nIl diossido di carbonio allo stato solido viene utilizzato anche nella pulitura delle superfici attraverso il metodo della sabbiatura criogenica, durante la quale cristalli di anidride carbonica vengono lanciati contro la superficie da pulire da incrostazioni biologiche, patine minerali o altri depositi eliminandoli per il doppio effetto dell'abrasione e del forte raffreddamento localizzato che porta a una contrazione e un irrigidimento delle parti colpite. Un vantaggio di questo metodo rispetto alle sabbiature tradizionali \u00e8 legato al fatto che il ghiaccio secco utilizzato come sabbia sublima immediatamente riducendo fortemente la quantit\u00e0 di residuo da smaltire dopo l'intervento.\nUtilizzi in forma liquida.\nIn un'atmosfera ricca di biossido di carbonio il fuoco si spegne: per questo motivo alcuni tipi di estintore contengono biossido di carbonio liquido sotto pressione a 73 atm. Anche i giubbotti salvagente spesso contengono capsule di biossido di carbonio liquido, usate per ottenere un rapido gonfiaggio in caso di emergenza.\nUtilizzi in forma gassosa.\nLe acque minerali frizzanti e le bibite gassate devono la loro effervescenza all'aggiunta di biossido di carbonio. Alcune bibite, tra cui la birra e i vini frizzanti contengono biossido di carbonio come conseguenza della fermentazione che hanno subito.\nAncora, \u00e8 il biossido di carbonio che fa lievitare gli impasti; molti lieviti, naturali o chimici, sviluppano biossido di carbonio per fermentazione o per reazione chimica. Biossido di carbonio e acqua sono le materie prime della fotosintesi; spesso l'aria all'interno delle serre \u00e8 arricchita di biossido di carbonio per stimolare la crescita delle piante; inoltre un'atmosfera contenente circa l'1% di biossido di carbonio risulta letale per molti parassiti. La concimazione carbonica \u00e8 anche impiegata in acquariofilia per promuovere la crescita di piante acquatiche sommerse.\nIl biossido di carbonio \u00e8 utilizzato come fluido refrigerante in impianti di refrigerazione e di condizionamento a basso impatto ambientale,ed \u00e8 identificato dalla sigla R-744. L'utilizzo della CO\u2082 come fluido refrigerante \u00e8 soggetto a condizioni particolari poich\u00e9 si realizza un ciclo transcritico. Inoltre, il biossido di carbonio \u00e8 impiegato in alcuni tipi di laser industriali. Nell'industria, viene utilizzato come reagente assieme all'ammoniaca per la produzione di carbammato d'ammonio, a sua volta utilizzato per produrre urea, che trova applicazioni nell'ambito della produzione dei fertilizzanti e delle materie plastiche. Infine, nell'industria, miscelato all'argon o puro, \u00e8 adoperato come gas inerte per la protezione/penetrazione del bagno durante una saldatura (\"open-arc\"). Tra gli additivi alimentari \u00e8 identificato dalla sigla E 290.\nCattura e sequestro.\nIl principale metodo per smaltire enormi quantit\u00e0 di biossido di carbonio \u00e8 la fotosintesi clorofilliana svolta dai vegetali: questo processo coinvolge luce, biossido di carbonio e acqua trasformandoli in ossigeno e glucosio; consiste quindi nel piantare e/o preservare foreste da deforestazione e incendi. Questo \u00e8 il modo pi\u00f9 semplice, economico e spontaneo che praticamente avviene naturalmente sul nostro pianeta da quando esistono i vegetali. Esso fa parte inoltre delle misure adottabili secondo il Protocollo di Kyoto per rispettare i vincoli sulle emissioni di CO\u2082 da parte di ciascun paese.\nSono allo studio metodi artificiali, appartenenti alla cosiddetta \"geoingegneria\", per la cattura e sequestro del carbonio (in inglese \"Carbon Capture and Sequestration\", abbreviato in CCS) col fine di catturare, trasportare e stoccare la CO\u2082 per contrastare l'innalzamento della concentrazione di questo gas serra in atmosfera. In tal caso la cattura del biossido di carbonio si ha nei siti ove viene prodotta in grande quantit\u00e0: fumi di combustione (ad esempio centrali termoelettriche a carbone o a gas) o da residui di raffinazione; il \"sequestro\" consiste nell'iniezione nel sottosuolo ove l'anidride carbonica pu\u00f2 rimanere segregata grazie a diversi meccanismi chimico-fisici.\nOggi esistono tre principali siti di sperimentazione di sequestro geologico, tutti legati all'industria petrolifera: Weyburn in Canada, In Salah in Algeria e Sleipner nell'offshore norvegese. La quantit\u00e0 di biossido di carbonio sequestrato da questi progetti \u00e8 dell'ordine del milione di tonnellate all'anno, in realt\u00e0 una quantit\u00e0 molto modesta. Sleipner \u00e8 in funzione dal 1995. \nQuesti metodi formalmente non smaltiscono il biossido di carbonio ma prevedono il suo stoccaggio in sacche sotterranee che dovrebbero trattenere la molecola per migliaia di anni.\nSono state avanzate alcune proposte d'ingegneria per la cattura di biossido di carbonio direttamente dall'atmosfera ma gli sviluppi, se pur ben promettenti, sono solo agli inizi. Attualmente sono in corso esperimenti su dei prototipi, ma non \u00e8 ancora possibile predire se sar\u00e0 possibile applicarli su vasta scala."}
{"id": "2912781", "revid": "1442080", "url": "https://it.wikipedia.org/wiki?curid=2912781", "title": "Dorea formicigenerans", "text": "Dorea formicigenerans \u00e8 una specie di batterio appartenente alla famiglia delle Clostridiaceae."}
{"id": "2912782", "revid": "123230814", "url": "https://it.wikipedia.org/wiki?curid=2912782", "title": "Il Mondo (quotidiano)", "text": "Il Mondo \u00e8 stato un quotidiano politico del pomeriggio con sede a Roma. Nato nel 1922, fu uno degli ultimi quotidiani indipendenti ad essere soppresso dal regime fascista nell'ottobre 1926.\nStoria.\nIl primo numero usc\u00ec il 26 gennaio 1922 per iniziativa di Giovanni Amendola (deputato nittiano e, successivamente, ministro del governo Facta), Giovanni Ciraolo (uomo di fiducia di Francesco Saverio Nitti) e Andrea Torre. Il finanziamento per la fondazione del giornale giunse dall'industriale napoletano Francesco Matarazzo (1854-1937), esportatore di caff\u00e8. Ostile a Giovanni Giolitti, \"Il Mondo\" nacque come giornale della corrente di Francesco Saverio Nitti in seno al Partito Radicale Italiano. Nel panorama della stampa romana si pose in diretta concorrenza con \"Il Messaggero\" e in netta opposizione a \"Il Giornale d'Italia\" di Sidney Sonnino.\nIl quotidiano si presentava con un'impaginazione a sette colonne e una foliazione di sei pagine, lo standard dell'epoca. L'apertura della prima pagina era riservata all'articolo di fondo, mentre al centro apparivano le cronache parlamentari. Le notizie pi\u00f9 importanti occupavano anche la seconda pagina, mentre la terza, come tradizione nel giornalismo italiano, era riservata alla cultura. Il pezzo pregiato della Terza pagina del \"Mondo\" erano i sonetti di Trilussa, il noto poeta romano. La quarta pagina ospitava la cronaca di Roma e del Mezzogiorno. In quinta venivano collocate le notizie telegrafiche e le rubriche degli spettacoli. La rubrica teatrale era curata da Adriano Tilgher. Nella sesta e ultima pagina compariva il romanzo d'appendice, generalmente di un autore straniero. \nLa linea del giornale fu impressa dagli editoriali di Giovanni Amendola, che si altern\u00f2 ad Alberto Cianca, Meuccio Ruini, Guglielmo Ferrero e Mario Vinciguerra. Un mese dopo il debutto del quotidiano cadde il governo Bonomi. \"Il Mondo\", a differenza di altre testate liberali come il \"Corriere della Sera\" e \"La Stampa\", non sostenne il ritorno al governo di Giovanni Giolitti, ma auspic\u00f2 la designazione del Presidente della Camera Enrico De Nicola. Il quotidiano non nascose il proprio disappunto quando venne annunciata la formazione di un governo guidato dal giolittiano Luigi Facta. In giugno Amendola e Nitti fondarono il Partito Democratico Italiano. Nei loro piani \"Il Mondo\" era l'ideale organo ufficiale della nuova formazione politica. Andrea Torre, che non condivise il nuovo assetto, lasci\u00f2 la direzione, che venne assunta da Alberto Cianca.\nIl quotidiano amendoliano-nittiano fece un'opposizione convinta al nascente regime di Benito Mussolini. Nel 1923, nel pieno della lotta politica, raggiunse una diffusione stimata tra 95.000 e 110.000 copie, che mantenne anche nell'anno seguente, soprattutto durante la campagna elettorale. Nel 1924, dopo l'omicidio di Giacomo Matteotti (avvenuto il 10 giugno) \"Il Mondo\" pubblic\u00f2 un memoriale del segretario di Mussolini che era un vero atto d'accusa contro quest'ultimo. Inoltre pubblic\u00f2 i primi estratti del memoriale di Cesare Rossi (28 dicembre 1924) e il \u00abManifesto degli intellettuali antifascisti\u00bb (1\u00ba maggio 1925). Proprio negli ultimi mesi del 1924 si intensificarono i sequestri del quotidiano, iniziati gi\u00e0 l'anno precedente. L'azione del governo fu volta anche ad indebolire le basi economiche del giornale.\nIl 7 aprile 1926 Giovanni Amendola moriva per le conseguenze delle percosse subite in un'aggressione fascista. Il 31 ottobre del 1926, il fallito attentato contro Mussolini a Bologna diede al regime il pretesto per sospendere il giorno stesso tutti i giornali d'opposizione. Il 5 novembre il governo revoc\u00f2 della gerenza ai giornali non allineati con il regime. La famiglia Pecorajno, principale finanziatore del \"Mondo\", sub\u00ec la confisca di tutti i beni mobili e immobili.\nIl 26 luglio 1943, dopo 17 anni di silenzio, usc\u00ec un'edizione straordinaria in occasione della caduta del fascismo.\nIl quotidiano torn\u00f2 in edicola il 22 novembre 1945 con la direzione di Alberto Cianca. Dopo la nomina di Cianca a ministro per le relazioni con la Consulta (20 febbraio 1946), il giornale cess\u00f2 le pubblicazioni.\nLa Terza pagina del \u00abMondo\u00bb.\nLe riflessioni storiche e filosofiche e le recensioni letterarie ed artistiche furono firmate da Ernesto Buonaiuti (storico del cristianesimo), i filosofi Francesco De Sarlo, Antonio Aliotta, Giuseppe Rensi, Rodolfo Mondolfo, Giorgio Levi Della Vida (storico delle religioni), Giorgio Mortara (economista), i critici letterari Arturo Farinelli, Ettore Romagnoli ed Ettore Lo Gatto e il critico d'arte Roberto Papini. Il critico musicale era Domenico Alaleona, mentre la rubrica teatrale era affidata ad Adriano Tilgher. Tennero una rubrica anche Massimo Bontempelli e Corrado Alvaro. Ernesto Buonaiuti assunse per un certo periodo la responsabilit\u00e0 della pagina culturale del quotidiano.\nIl 1\u00ba aprile 1922 avvi\u00f2 la propria collaborazione Piero Gobetti con una recensione degli \"Scritti scelti\" di Giuseppe Toniolo. Il 22 dello stesso mese apparve il primo pezzo firmato da C.E. Suckert, non ancora Curzio Malaparte.\nPubblicarono racconti sul \u00abMondo\u00bb:\nNel numero di sabato 23 agosto 1924 apparve un articolo di presentazione di James Joyce, scrittore pressoch\u00e9 sconosciuto all'epoca in Italia.\nNel 1926, ultimo anno di vita del quotidiano, la Terza pagina si arricch\u00ec dei contributi di Benedetto Croce, Nicola Chiaromonte e dei giovani Rodolfo de Mattei e Ugo La Malfa.\nAssetto proprietario.\nLa societ\u00e0 editrice del giornale si costitu\u00ec il 5 ottobre 1919; Il capitale versato ammont\u00f2 inizialmente a 2.600.000 lire. Assunse il nome definitivo di \u00abSociet\u00e0 italiana di edizioni\u00bb nel febbraio 1922, quando il capitale fu portato a 3.100.000. Nel consiglio d'amministrazione sedevano, tra gli altri, Luigi Parodi, avvocato, legale della Banca italiana di sconto e Filippo Pecorajno, proprietario dell'Ora di Palermo.\nDirettori.\n\"Soppressione da parte del regime fascista\""}
{"id": "2912783", "revid": "1452073", "url": "https://it.wikipedia.org/wiki?curid=2912783", "title": "Dorea longicatena", "text": "Dorea longicatena \u00e8 una specie di batterio appartenente alla famiglia delle Clostridiaceae."}
{"id": "2912787", "revid": "124743571", "url": "https://it.wikipedia.org/wiki?curid=2912787", "title": "Jan Keizer", "text": "Biografia.\nDivenuto arbitro nel 1957, sarebbe diventato uno degli arbitri olandesi pi\u00f9 noti e considerati, forse il migliore nel periodo compreso tra l'attivit\u00e0 del pi\u00f9 anziano connazionale Charles Corver e di quella del pi\u00f9 giovane John Blankenstein.\nDebutta nella Eredivisie nel 1965 e nel 1974 guadagna i grada di arbitro internazionale. Con tale veste riesce a prendere parte a tutti i pi\u00f9 importanti tornei FIFA al mondo e ad emergere come uno dei direttori di gara pi\u00f9 affidabili anche nell'ambito delle competizioni per club, come confermato dal suo curriculum:\nNel bilancio finale dell'attivit\u00e0 sui campi, vanta 380 gare diretto a livello nazionale e 172 a livello internazionale."}
{"id": "2912788", "revid": "1442080", "url": "https://it.wikipedia.org/wiki?curid=2912788", "title": "Ethanoligenens", "text": "Ethanoligenens \u00e8 un genere di batterio appartenente alla famiglia delle Clostridiaceae."}
{"id": "2912789", "revid": "2006282", "url": "https://it.wikipedia.org/wiki?curid=2912789", "title": "Ethanoligenens harbinense", "text": "Ethanoligenens harbinense \u00e8 una specie di batterio appartenente alla famiglia delle Clostridiaceae."}
{"id": "2912790", "revid": "1442080", "url": "https://it.wikipedia.org/wiki?curid=2912790", "title": "Faecalibacterium", "text": "Faecalibacterium \u00e8 un genere di batterio appartenente alla famiglia delle Clostridiaceae."}
{"id": "2912791", "revid": "1442080", "url": "https://it.wikipedia.org/wiki?curid=2912791", "title": "Faecalibacterium prausnitzii", "text": "Faecalibacterium prausnitzii \u00e8 una specie di batterio appartenente alla famiglia delle Ruminococcaceae."}
{"id": "2912792", "revid": "258125", "url": "https://it.wikipedia.org/wiki?curid=2912792", "title": "XIII Gran Premio di Monaco", "text": ""}
{"id": "2912794", "revid": "258125", "url": "https://it.wikipedia.org/wiki?curid=2912794", "title": "XV Gran Premio d'Europa", "text": ""}
{"id": "2912795", "revid": "125632673", "url": "https://it.wikipedia.org/wiki?curid=2912795", "title": "Zoran Petrovi\u0107 (arbitro)", "text": "Carriera.\nHa arbitrato due partite al Campionato mondiale di calcio 1986 (- e l'ottavo di finale -) ed altrettante al Campionato mondiale di calcio 1990 (- e -). Nel 1992 ha diretto Ajax-, finale di ritorno della Coppa UEFA."}
{"id": "2912798", "revid": "200568", "url": "https://it.wikipedia.org/wiki?curid=2912798", "title": "B\u00e9ma", "text": "B\u00e9ma \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 24 nuclei abitati:"}
{"id": "2912802", "revid": "121841388", "url": "https://it.wikipedia.org/wiki?curid=2912802", "title": "David Socha", "text": "Biografia.\n\u00c8 noto per aver diretto in due edizioni dei Mondiali di calcio: in particolare, nel torneo iridato del 1982 in Spagna arbitra Scozia-Nuova Zelanda, mentre quattro anni dopo, in Messico, lo si vede all'opera in Italia-Corea del Sud.\nDebutta nella massima serie statunitense nel 1972, e viene nominato internazionale nel 1977.\nVanta anche la partecipazione al torneo calcistico dell'Olimpiade di Los Angeles nel 1984, in cui dirige ben tre gare: due del primo turno nella sub-sede di Boston (Norvegia-Cile 0:0 e Camerun-Iraq 1:0) e la semifinale giocata a Palo Alto vinta dal Brasile sull'Italia per 2 a 1 dopo i tempi supplementari.\nSi ritira dall'attivit\u00e0 nel 1986, subito dopo il Mondiale messicano."}
{"id": "2912803", "revid": "258125", "url": "https://it.wikipedia.org/wiki?curid=2912803", "title": "XVII Gran Premio di Germania", "text": ""}
{"id": "2912804", "revid": "258125", "url": "https://it.wikipedia.org/wiki?curid=2912804", "title": "XIV Gran Premio d'Europa", "text": ""}
{"id": "2912805", "revid": "1543377", "url": "https://it.wikipedia.org/wiki?curid=2912805", "title": "Diangount\u00e9 Camara", "text": "Diangount\u00e9 Camara \u00e8 un comune rurale del Mali facente parte del circondario di Di\u00e9ma, nella regione di Kayes."}
{"id": "2912806", "revid": "287204", "url": "https://it.wikipedia.org/wiki?curid=2912806", "title": "Diangounte Camara", "text": ""}
{"id": "2912807", "revid": "889336", "url": "https://it.wikipedia.org/wiki?curid=2912807", "title": "Carlos Esposito", "text": "\u00c8 noto soprattutto per aver diretto al Campionato mondiale di calcio 1986 due partite, -, durante il primo turno, e l'ottavo di finale -.\nLa sua carriera internazionale, inaugurata nel 1978, ha visto d'altra parte la sua partecipazione come arbitro in altre importanti manifestazioni calcistiche:\n- nel 1979 \u00e8 convocato per la Copa Am\u00e9rica, di cui dirige la semifinale Brasile-Paraguay;\n- nel 1983 \u00e8 selezionato per i Mondiali Under-20 in Messico;\n- nel 1985 \u00e8 protagonista dei Mondiali Under-17 in Cina.\nTermina l'attivit\u00e0 agonistica nel 1989."}
{"id": "2912808", "revid": "77990", "url": "https://it.wikipedia.org/wiki?curid=2912808", "title": "Octobrachia", "text": ""}
{"id": "2912810", "revid": "889336", "url": "https://it.wikipedia.org/wiki?curid=2912810", "title": "Carlos Silva Valente", "text": "Carriera.\n\u00c8 stato selezionato per il Campionato mondiale di calcio 1986 e per il Campionato mondiale di calcio 1990, arbitrando il quarto di finale -."}
{"id": "2912812", "revid": "924361", "url": "https://it.wikipedia.org/wiki?curid=2912812", "title": "Progressive Hyperspace", "text": "Progressive Hyperspace, pubblicata nel 1997, \u00e8 una compilation composta da 23 tracce di vari autori, mixate dal dj italiano Gigi D'Agostino. A distanza di anni dalla pubblicazione risulta un CD raro, e i pochi esemplari in vendita hanno prezzi da collezionisti."}
{"id": "2912813", "revid": "79227", "url": "https://it.wikipedia.org/wiki?curid=2912813", "title": "Bogdan Do\u010dev", "text": "Carriera.\nDopo aver debuttato nel proprio campionato nazionale nel 1970, nel 1977 ottenne il patentino FIFA per dirigere all'estero. Durante la sua carriera internazionale ha partecipato a due campionati del modo - quello del 1982 in Spagna dove ha diretto la partita -, terminata 1-1, ed \u00e8 stato guardialinee della famosa Italia-Brasile 3:2; e al Campionato mondiale di calcio 1986 in Messico, dove ha diretto -, finita 2-2.\nNella edizione in Messico \u00e8 stato guardialinee durante la partita -, non segnalando all'arbitro tunisino Ali Bin Nasser la Mano de Dios di Diego Armando Maradona. Nel 2007, quindi oltre vent'anni dopo, in un'intervista il fischietto bulgaro avrebbe ammesso di aver visto l'irregolarit\u00e0 di Maradona, ma di non averla potuta indicare al capoterna, poich\u00e9 le disposizioni di allora non lo consentivano; tra l'altro, dell'episodio Dotchev ritiene principale responsabile il direttore di gara africano, non abituato alla pressione delle partite europee e mondiali.\nVanta anche la direzione in una semifinale di Coppa delle Coppe (nel 1983 -) e nella finale di andata della Coppa UEFA 1982-1983 tra Anderlecht e Benfica. Subito dopo i Mondiali 1986 conclude la propria carriera, avendo gi\u00e0 compiuto cinquant'anni, allora limite d'et\u00e0 per i direttori di gara."}
{"id": "2912821", "revid": "258125", "url": "https://it.wikipedia.org/wiki?curid=2912821", "title": "XIV Gran Premio del Belgio", "text": ""}
{"id": "2912822", "revid": "258125", "url": "https://it.wikipedia.org/wiki?curid=2912822", "title": "XIII Gran Premio d'Europa", "text": ""}
{"id": "2912823", "revid": "1964823", "url": "https://it.wikipedia.org/wiki?curid=2912823", "title": "Associazione Calcio Pisa 1909 2009-2010", "text": "Questa pagina raccoglie i dati riguardanti l'Associazione Calcio Pisa 1909 nelle competizioni ufficiali della stagione 2009-2010.\nStagione.\nIl 7 agosto 2009 la neonata societ\u00e0 \"AC Pisa 1909\" viene ceduta dall'amministrazione comunale pisana al gruppo Battini-Aringhieri-Camilli.\nA Carlo Battini (che sar\u00e0 presidente e amministratore unico) va il 35%, a sua figlia Carla Battini il 9%, ad Umberto Aringhieri (che ricopre anche il ruolo di direttore generale) il 35%, e al presidente del Grosseto, Piero Camilli, il 20%. L'1% lo ha comprato l'avvocato Andrea Bottone in qualit\u00e0 di garante della tifoseria e lo \"vender\u00e0\" a un comitato che sar\u00e0 creato \"ad hoc\".\nL'11 agosto 2009 il Pisa viene iscritto nel girone D della Serie D 2009-2010. Gli abbonamenti sottoscritti dalla tifoseria locale supereranno le 3.000 unit\u00e0. Vengono ingaggiati, tra gli altri, Lucas Maximilian Cantoro, Vitaliano Bonuccelli, Gianluca Porro, Alberto Francesconi, Manuele Guzzo e poi in ottobre anche Marco Carparelli.\nIl 17 settembre 2009 l'assetto societario si evolve: con l'ingresso dell'avv. Enrico Valentini al quale va il 39%, esce di scena Carla Battini e si riducono al 20% sia la quota del presidente Carlo Battini che la quota del dg Umberto Aringhieri. Invariate le quote di Piero Camilli (20%) e Andrea Bottone (1%). Nella prima assemblea dei soci del 30 settembre 2009, Carlo Battini \u00e8 confermato presidente, Umberto Aringhieri viene nominato vice presidente, Enrico Valentini e Andrea Bottone vengono nominati consiglieri unitamente ai nuovi arrivati Roberto Cerboni e Fabrizio Berna. Viene inoltre nominato l'amministratore delegato nella figura di Angelo Palmas il quale ricoprir\u00e0 anche la carica di nuovo direttore generale.\nSuccessivamente si dimette da vice presidente Umberto Aringhieri cedendo le proprie quote al presidente Carlo Battini che quindi deterr\u00e0 il 40% delle azioni.\nSul piano sportivo, nonostante abbia iniziato la preparazione in ritardo rispetto alle altre squadre, il Pisa parte bene e nelle prime 8 giornate ottiene 6 vittorie e 2 pareggi che lo conducono alla vetta solitaria del girone D della Serie D. Nelle tre partite successive arrivano la sconfitta interna con il Russi, un pareggio esterno 3-3 ed un nuovo ko sul campo del che fa scendere la squadra al quarto posto; quindi la sera del 1\u00ba novembre 2009 la dirigenza decide di esonerare mister Paolo Indiani e di sostituirlo con Stefano Cuoghi; gi\u00e0 il 22 novembre seguente il Pisa torna da solo in vett\u00e0 al girone e poi chiude in testa il girone d'andata.\nL'inizio del girone d'andata \u00e8 promettente e, anche grazie alla vittoria a tavolino per 0-3 contro il Riccione (poich\u00e9 la squadra locale aveva schierato un giocatore squalificato), la squadra inizia a tenere un discreto vantaggio sulle dirette inseguitrici.\nIl 18 aprile 2010 la squadra batte 1-0 i cugini del e conquista, con quattro giornate di anticipo, la vittoria del campionato e la promozione in Lega Pro Seconda Divisione, segnando il rientro della citt\u00e0 nel calcio professionistico.\nPoule Scudetto dilettanti.\nAl termine della stagione regolare la squadra partecipa alla Poule scudetto, venendo inserita nel gironcino a tre con Gavorrano e Chieti. Nel primo incontro i pisani vincono 1-0 in Maremma, mentre nel secondo battono 3-1 in casa gli abruzzesi, cos\u00ec accedono alla semifinale Scudetto, dove vengono sconfitti per 3-1 dal Savona."}
{"id": "2912835", "revid": "767487", "url": "https://it.wikipedia.org/wiki?curid=2912835", "title": "Bruno Mariani", "text": "Biografia.\nAll'et\u00e0 di 19 anni si trasferisce a Bologna per laurearsi al DAMS.\nQui entra nel gruppo di rock progressivo Orchestra Njervudarov, che \u00e8 il complesso che accompagna dal vivo ed in concerto Claudio Lolli: Mariani partecipa cos\u00ec all'incisione di \"Disoccupate le strade dai sogni\" nel 1977, collaborando anche alla realizzazione degli arrangiamenti, e di \"Extranei\" nel 1980.\nCon il gruppo inoltre incide alla fine del 1976 un album, \"Con le orecchie di Eros\", che per alcune vicissitudini viene pubblicato solo nel 1979.\nAccumula esperienze da chitarrista e arrangiatore, produttore e critico musicale per riviste specializzate.\nNel 1984 entra nella band di Ron (ai tempi del 45 giri \"Joe Temerario\") con cui rimane quattro anni nei quali ha occasione di svolgere un'intensa attivit\u00e0 di \"session man\" per studi di registrazione, suonando anche per Lucio Dalla, Luca Carboni, Mango, Gianni Morandi e gli Stadio. Ha anche cantato in alcune canzoni di Dalla fra cui la celebre \"Attenti al lupo\", che era la sigla dell'omonima trasmissione di Edoardo Raspelli andata in onda su Rete 4.\nNel 1988 entra nella band di Lucio Dalla come chitarrista e collaboratore agli arrangiamenti per il disco \"Dalla/Morandi\", seguendolo in tour in Italia, Europa e Stati Uniti.\nNegli otto anni di permanenza con Dalla, affianca al ruolo di chitarrista e arrangiatore quello di produttore artistico, sia per Dalla negli album \"Cambio\" e \"Henna\", sia per altri artisti quali Luca Carboni, Samuele Bersani, Angela Baraldi, Ornella Vanoni e Bracco Di Graci.\nNel 1992 \u00e8 tornato a collaborare con Claudio Lolli per l'album \"Nove pezzi facili\".\nDal 1997 si dedica esclusivamente all'attivit\u00e0 in studio di registrazione e all'attivit\u00e0 live con Dalla.\nDal 2019 \u00e8 un membro della giuria del Premio internazionale Lexenia Arte e Giustizia, assieme a Frank Nemola, Rigel Bellombra, Carlos Branca ed Enrico Deregibus."}
{"id": "2912838", "revid": "712828", "url": "https://it.wikipedia.org/wiki?curid=2912838", "title": "Gaio Giulio Cesare", "text": "Ebbe un ruolo fondamentale nella transizione del sistema di governo dalla forma repubblicana a quella imperiale. Fu dittatore \"(dictator)\" di Roma alla fine del 49 a.C., nel 47 a.C., nel 46 a.C. con carica decennale e dal 44 a.C. come dittatore perpetuo, e per questo ritenuto da Svetonio il primo dei \"dodici Cesari\", in seguito sinonimo di imperatore romano. Con la conquista della Gallia estese il dominio della \"res publica\" romana fino all'oceano Atlantico e al Reno; port\u00f2 gli eserciti romani a invadere per la prima volta la Britannia e la Germania e a combattere in Spagna, Grecia, Egitto, Ponto e Africa.\nIl primo triumvirato, l'accordo privato per la spartizione del potere con Gneo Pompeo Magno e Marco Licinio Crasso, segn\u00f2 l'inizio della sua ascesa. Dopo la morte di Crasso (Carre, 53 a.C.), Cesare si scontr\u00f2 con Pompeo e la fazione degli \"optimates\" per il controllo dello Stato. Nel 49 a.C., di ritorno dalla Gallia, guid\u00f2 le sue legioni attraverso il Rubicone, pronunciando le celebri parole \"\u00abAlea iacta est\u00bb\", e scaten\u00f2 la guerra civile, con la quale divenne capo indiscusso di Roma: sconfisse Pompeo a Farsalo (48 a.C.) e successivamente gli altri \"optimates\", tra cui Catone l'Uticense, in Africa e in Spagna.\nCon l'assunzione della dittatura a vita diede inizio a un processo di radicale riforma della societ\u00e0 e del governo, riorganizzando e centralizzando la burocrazia repubblicana. Il suo operato provoc\u00f2 la reazione dei conservatori, finch\u00e9 un gruppo di senatori, capeggiati da Marco Giunio Bruto, Gaio Cassio Longino e Decimo Bruto, cospir\u00f2 contro di lui uccidendolo a pugnalate, alle Idi di marzo del 44 a.C. (15 marzo 44). Nel 42 a.C., appena due anni dopo il suo assassinio, il Senato lo deific\u00f2 ufficialmente, elevandolo a divinit\u00e0. L'eredit\u00e0 riformatrice e storica di Cesare fu quindi raccolta da Ottaviano Augusto, suo pronipote e figlio adottivo.\nLe campagne militari e le azioni politiche di Cesare sono da lui stesso dettagliatamente raccontate in terza persona nei \"Commentarii de bello Gallico\" e nei \"Commentarii de bello civili\". Numerose notizie sulla sua vita sono presenti negli scritti di Appiano di Alessandria, Svetonio, Plutarco, Cassio Dione e Strabone. Altre informazioni possono essere rintracciate nelle opere di autori suoi contemporanei, come nelle lettere e nelle orazioni del suo rivale politico Cicerone, nelle poesie di Catullo e negli scritti storici di Sallustio.\nL\u2019apparenza fisica.\nUna dettagliata descrizione dell\u2019aspetto fisico di Cesare fu scritta da Svetonio, all\u2019interno del \"De vita Caesarum\":\nFonti e storiografia.\nLe principali fonti per la vita e il ruolo di Gaio Giulio Cesare sono rappresentate dalle biografie:\n\u00c8 nominato in:\nCesare stesso poi scrisse due opere storiografiche sulle proprie imprese, narrando di s\u00e9 in terza persona: il \"De bello gallico\" e il \"De bello civili\".\nBiografia.\nOrigini familiari.\nCesare nacque il 13 luglio del 101 o il 12 luglio del 100 a.C. nella Suburra, un quartiere di Roma, da un'antica e nota famiglia patrizia, la \"gens\" Iulia, che, secondo il mito, annoverava tra gli antenati anche il primo e grande re romano, Romolo, e discendeva da Iulo (o \"Ascanio\"), figlio del principe troiano Enea, figlio a sua volta della dea Venere.\nIl ramo della \"gens\" Iulia che portava il \"cognomen\" \"Caesar\" discendeva, secondo il racconto di Plinio il Vecchio, da un uomo venuto alla luce in seguito a un parto cesareo (dal verbo latino 'tagliare', \"caedo, -\u0115re, caesus sum\", pron. ). La Storia Augusta suggerisce invece altre tre possibili spiegazioni sull'origine del nome: che il primo Cesare avesse ucciso un elefante (\"caesai\" in berbero) in battaglia durante la prima guerra punica, che fosse nato con una folta capigliatura (dal latino \"caesaries\"), oppure con occhi di colore celeste particolarmente vivo (dal latino \"oculis caesiis\").\nNonostante le origini aristocratiche, la famiglia di Cesare non era ricca per gli standard della nobilt\u00e0 romana, n\u00e9 particolarmente influente. Ci\u00f2 rappresent\u00f2 inizialmente un grande ostacolo alla sua carriera politica e militare, e Cesare dovette contrarre ingenti debiti per ottenere le sue prime cariche politiche. Inoltre, negli anni della giovinezza dello stesso Cesare, lo zio Gaio Mario si era attirato le antipatie della \"nobilitas\" repubblicana (anche se successivamente Cesare riusc\u00ec a riabilitarne il nome) e questo metteva anche lo stesso Cesare in cattiva luce agli occhi degli \"optimates\".\nIl padre, suo omonimo, era stato pretore nel 92 a.C. e aveva probabilmente un fratello, Sesto Giulio Cesare, che era stato console nel 91 a.C., e una sorella, Giulia, che aveva sposato Gaio Mario intorno al 110 a.C. La madre era Aurelia Cotta, proveniente da una famiglia che aveva dato a Roma numerosi consoli. Il futuro dittatore ebbe due sorelle, entrambe di nome Giulia: Giulia maggiore, probabilmente madre di due dei nipoti di Cesare, Lucio Pinario e Quinto Pedio, menzionati insieme a Ottaviano nel suo testamento, e Giulia minore, sposata con Marco Azio Balbo, madre di Azia minore e di Azia maggiore, a sua volta madre di Ottaviano.\nLa famiglia viveva in una modesta casa della popolare e malfamata Suburra, dove il giovane Giulio Cesare fu educato da Marco Antonio Gnifone, un illustre grammatico nativo della Gallia. Cesare trascorse il suo periodo di formazione in un'epoca tormentata da gravi disordini. Mitridate VI, re del Ponto, minacciava le province orientali; contemporaneamente, era in corso in Italia la guerra sociale e la citt\u00e0 di Roma era divisa in due fazioni contrapposte: gli \"optimates\", favorevoli al potere aristocratico, e i \"populares\" o democratici, che sostenevano la possibilit\u00e0 di rivolgersi direttamente all'elettorato. Pur se di nobili origini, fin dall'inizio della sua carriera Cesare si schier\u00f2 dalla parte dei \"populares\", scelta sicuramente condizionata dalle convinzioni dello zio Gaio Mario, capo dei \"populares\" e rivale di Lucio Cornelio Silla, sostenuto da aristocrazia e Senato.\nLa giovent\u00f9.\nNell'86 a.C. lo zio Gaio Mario mor\u00ec, e nell'85 a.C., quando Cesare aveva solo quindici anni, mor\u00ec il padre Gaio Giulio Cesare il Vecchio. L'anno seguente Cesare ripudi\u00f2 la sua promessa sposa Cossuzia per sposare Cornelia minore, figlia di Lucio Cornelio Cinna, alleato di Gaio Mario nella guerra civile. Il nuovo legame con una famiglia notoriamente schierata con i popolari, oltre alla parentela con Mario, causarono problemi non indifferenti al giovane Cesare negli anni della dittatura di Silla. Questi cerc\u00f2 di ostacolarne in tutti i modi le ambizioni, bloccando la sua nomina a \"Flamen Dialis\"; la situazione poi si aggrav\u00f2 quando il dittatore, avuta la meglio su Mitridate VI, nell'82 a.C. rientr\u00f2 in Italia, sconfisse i seguaci di Mario nella battaglia di Porta Collina, e si autoproclam\u00f2 \"dittatore perpetuo per la riforma delle leggi e la restaurazione della repubblica\", e cominci\u00f2 a eliminare i suoi avversari politici; ordin\u00f2 a Cesare di divorziare da Cornelia poich\u00e9 non era patrizia, ma Cesare rifiut\u00f2. Silla medit\u00f2 allora di farlo uccidere, ma dovette poi desistere dopo i numerosi appelli rivoltigli dalle Vestali e da Gaio Aurelio Cotta. In quell'occasione esclam\u00f2:\nCesare, temendo per la sua vita, lasci\u00f2 comunque Roma, prima ritirandosi in Sabina (dove fu costretto a cambiare alloggio ogni giorno) e poi, raggiunta la giusta et\u00e0, partendo per il servizio militare in Asia, come legato del pretore Marco Minucio Termo.\nFu Minucio a ordinare al giovane legato di recarsi presso la corte di Nicomede IV, sovrano del piccolo Stato della Bitinia. Di questa missione si parl\u00f2 a lungo a Roma, ove si diffuse la voce che Cesare avesse avuto una relazione amorosa con il sovrano, come testimoniano i canti intonati dai legionari dello stesso Cesare oltre trentacinque anni dopo. In ogni modo, come legato di Minucio durante l'assedio di Mitilene, Cesare partecip\u00f2 per la prima volta a uno scontro armato, distinguendosi per il suo coraggio, tanto che gli fu conferita la corona civica, che veniva concessa a chi, in combattimento, avesse salvato la vita a un cittadino. In seguito alle riforme promulgate da Silla, a chi fosse stata conferita una corona militare sarebbe stato garantito l'accesso al Senato.\nRientrato a Roma Minucio, Cesare rimase in Cilicia, partecipando come patrizio romano a diverse operazioni militari che si svolsero in quella zona, come l'azione contro i pirati (che proprio in Cilicia avevano il loro punto di forza) sotto il comando di Servilio Isaurico. In quanto di famiglia patrizia, l\u00ec fu associato con alcuni incarichi a vari comandanti romani.\nIl ritorno a Roma e le prime esperienze politiche (78-69 a.C.).\nDopo due anni di potere assoluto, Silla si dimise dalla carica di dittatore, ristabilendo il normale governo consolare. Cesare rientr\u00f2 a Roma solo quando ebbe notizia della morte di Silla (78 a.C.), e il suo ritorno coincise con il tentativo di ribellione anti-sillana capeggiato da Marco Emilio Lepido e bloccato da Gneo Pompeo. Cesare, non fidandosi delle capacit\u00e0 di Lepido, che pure lo aveva contattato, non partecip\u00f2 alla ribellione, e cominci\u00f2 invece a dedicarsi alla carriera forense come pubblico accusatore e a quella politica come esponente dei popolari e nemico dichiarato degli ottimati. In questa fase, bench\u00e9 ancora giovanissimo, egli dimostr\u00f2 gi\u00e0 una grandissima intelligenza politica, evitando di rimanere implicato in un'insurrezione male organizzata e destinata a naufragare nell'insuccesso.\nCesare, che non si era apertamente schierato contro la politica sillana, evitando di partecipare all'insurrezione di Lepido, decise di sostenere l'accusa di concussione contro Gneo Cornelio Dolabella, per atti durante il suo mandato di governatore in Macedonia e quella di estorsione contro Gaio Antonio Ibrida. Entrambi gli accusati erano membri influenti del partito degli ottimati e in entrambi i casi, anche se l'accusa fu pronunciata con perizia, perse le cause: Dolabella, che probabilmente si era macchiato anche di vari crimini durante le proscrizioni sillane, fu assolto dall'accusa di concussione grazie all'abilit\u00e0 oratoria dei suoi avvocati Lucio Aurelio Cotta e Quinto Ortensio Ortalo. Il discorso di Cesare, che non si \u00e8 conservato, dovette per\u00f2 essere di ottima fattura, come testimonia il fatto che fosse ancora oggetto di studio nel II secolo. Anche nel processo ad Antonio Ibrida, Cesare pronunci\u00f2 un discorso particolarmente efficace, tanto da costringere lo stesso Ibrida, per ottenere l'assoluzione, ad appellarsi ai tribuni della plebe tramite \"provocatio ad populum\", sostenendo che non gli erano garantite delle eque condizioni processualistiche. Bench\u00e9 l'esito del processo non compaia nell'opera di nessuno storico, \u00e8 probabile che anche Ibrida riusc\u00ec a evitare la condanna.\nCesare, che sapeva fin dal principio che le sue azioni legali non avevano alcuna possibilit\u00e0 di riuscita, attraverso l'esordio nel mondo forense si accredit\u00f2 come importante rappresentante della fazione dei \"populares\", anche se l'esito negativo dei processi lo convinse a lasciare Roma una seconda volta per evitare le vendette della \"nobilitas\" sillana.\nCesare decise allora, nel 74 a.C., di recarsi a Rodi, vera e propria meta di pellegrinaggio per i giovani romani delle classi pi\u00f9 alte, desiderosi di apprendere la cultura e la filosofia greca. Durante il viaggio fu per\u00f2 rapito dai pirati, che lo portarono sull'isola di Farmacussa, una delle Sporadi meridionali a sud di Mileto. Quando questi gli chiesero di pagare venti talenti, Cesare rispose che ne avrebbe consegnati cinquanta e mand\u00f2 i suoi compagni a Mileto perch\u00e9 ottenessero la somma di denaro con cui pagare il riscatto, mentre lui sarebbe rimasto a Farmacussa con due schiavi e il medico personale. Durante la permanenza sull'isola, che si protrasse per trentotto giorni, Cesare compose numerose poesie e le sottopose poi al giudizio dei suoi carcerieri; pi\u00f9 in generale, mantenne un comportamento piuttosto particolare con i pirati, trattandoli sempre come se fosse lui ad avere in mano le loro vite e promettendo pi\u00f9 volte che una volta tornato libero li avrebbe fatti uccidere tutti. Quando i suoi compagni ritornarono, portando con s\u00e9 il denaro che le citt\u00e0 avevano offerto loro per pagare il riscatto, Cesare si rifugi\u00f2 nella provincia d'Asia, governata dal propretore Marco Iunco. Giunto a Mileto, Cesare arm\u00f2 delle navi e torn\u00f2 in tutta fretta a Farmacussa, dove cattur\u00f2 senza difficolt\u00e0 i pirati; poi si rec\u00f2 con i prigionieri al seguito in Bitinia, dove Iunco stava sovrintendendo all'attuazione delle volont\u00e0 espresse da Nicomede IV nel suo testamento. Qui chiese al propretore di provvedere alla punizione dei pirati, ma questi si rifiut\u00f2, tentando invece di impadronirsi del denaro sottratto ai pirati stessi, e decise poi di rivendere i prigionieri. Cesare allora, prima che Iunco potesse mettere in atto i suoi progetti, si rimise in mare lasciando la Bitinia e procedette egli stesso all'esecuzione dei prigionieri: li fece crocifiggere dopo averli strangolati, in modo da evitare loro una lunga e atroce agonia. In questo modo, secondo le fonti filocesariane, egli non fece altro che adempiere ci\u00f2 che aveva promesso ai pirati durante la prigionia, e pot\u00e9 anzi restituire i soldi che i suoi compagni avevano dovuto richiedere per il riscatto.\nTerminata la vicenda dei pirati, Cesare prese parte alla guerra contro Mitridate VI del Ponto (terza guerra mitridatica), combattendo nella provincia d'Asia e arruolando navi e milizie ausiliarie. Nel 73 a.C., mentre ancora si trovava in Asia, fu eletto nel collegio dei pontefici, per compensare il fatto che avesse perso la carica del flaminato per fuggire da Silla.\nTornato a Roma, fu eletto tribuno militare alle elezioni del 72 a.C. per l'anno seguente, risultando addirittura il primo degli eletti. Si impegn\u00f2 dunque nelle battaglie politiche sostenute dai \"populares\", ovvero l'approvazione della \"Lex Plotia\" (che avrebbe permesso il rientro in patria di coloro che erano stati esiliati dopo aver partecipato all'insurrezione di Lepido) e il ripristino dei poteri dei tribuni della plebe, il cui diritto di veto era stato notevolmente ridimensionato da Silla, per evitare colpi di mano da parte dei \"populares\". Il ripristino della \"tribunicia potestas\" fu per\u00f2 ottenuto soltanto nel 70 a.C., l'anno del consolato di Gneo Pompeo Magno e Marco Licinio Crasso. Entrambi avevano acquisito un grande prestigio portando a termine, rispettivamente, la guerra sertoriana contro Quinto Sertorio in Spagna e la terza guerra servile contro gli schiavi guidati da Spartaco. Crasso in particolare era in stretti rapporti con Cesare (lo aiut\u00f2 infatti pi\u00f9 volte finanziandone le campagne elettorali) ma, per quanto incredibilmente ricco grazie alle proscrizioni sillane, dovette far appoggio durante la sua campagna elettorale sul carisma del nascente \"leader\" popolare.\nAscesa politica: dalla questura al consolato (69-59 a.C.).\nDalla questura al pontificato (69-63 a.C.).\nCesare fu eletto questore per il 69 a.C. Dopo il consolato di Pompeo e Crasso, il clima politico romano si stava avviando al cambiamento, grazie al quasi totale smantellamento della costituzione sillana che i due consoli avevano operato. Nel 69 a.C. Cesare pronunci\u00f2 dai Rostri del Foro, secondo l'antico costume, gli elogi funebri per la zia Giulia, vedova di Gaio Mario, e per la moglie Cornelia, figlia di Lucio Cornelio Cinna. Nel farlo, mostr\u00f2 per la prima volta in pubblico dal periodo sillano le immagini di Gaio Mario e del figlio Gaio Mario il giovane, e il popolo le accolse plaudente. Nell'elogio per Giulia, Cesare esaltava la discendenza della zia per parte di madre da Anco Marzio, evidenziando come negli esponenti della \"gens\" Iulia scorresse ora anche il sangue regale accanto a quello divino.\nL'elogio di Cornelia parve invece piuttosto insolito, perch\u00e9 non era uso pronunciare discorsi in memoria di donne morte giovani, ma fu fortemente apprezzato dal popolo, in quanto celebrava una figura femminile ben lontana da quella della classica matrona romana.\nSempre nel corso del 69 a.C., Cesare si rec\u00f2 nella Spagna ulteriore, governata dal propretore Antistio Vetere. L\u00ec si dedic\u00f2 a un'intensa attivit\u00e0 giudiziaria e grazie al suo grande impegno pot\u00e9 anche accattivarsi le simpatie della popolazione, che liber\u00f2 dai pesi fiscali che Metello aveva imposto.\nPrima della fine dell'anno, Cesare torn\u00f2 a Roma, a seguito di due episodi probabilmente leggendari ma particolarmente significativi: durante la notte sogn\u00f2 di avere un rapporto incestuoso con la madre. Il sogno indicava infatti la necessit\u00e0 di ritornare in patria ed era allo stesso tempo un presagio di dominio del mondo. Mentre osservava poi la statua di Alessandro Magno a Cadice (\"Gades\"), Cesare fu folgorato e scoppi\u00f2 in lacrime, commentando: \"Non vi sembra che ci sia motivo di addolorarsi se alla mia et\u00e0 Alessandro regnava gi\u00e0 su tante persone, mentre io non ho fatto ancora nulla di notevole?\"\nCesare, dopo aver votato per l'approvazione della \"Lex Gabinia\" e della \"Lex Manilia\", fu eletto edile curule (\"aedilis curulis\") nel 65 a.C. Grazie al suo comportamento pot\u00e9 consacrarsi definitivamente come nuovo \"leader\" del movimento popolare, conquistandosi le simpatie di tutta la popolazione romana. Egli fece esporre le sue personali collezioni d'arte nel Foro e sul Campidoglio, e organizz\u00f2 dei giochi di gladiatori in memoria di suo padre. Per la loro magnificenza (vi presero parte oltre trecentoventi coppie di gladiatori), i giochi suscitarono le preoccupazioni degli \"optimates\", che non vedevano di buon occhio l'affermazione di Cesare; essi promulgarono una legge che prevedeva che non si potesse avere alle proprie dipendenze pi\u00f9 di un certo numero (a noi sconosciuto) di gladiatori. Cesare si propose come continuatore della politica antisillana: fece infatti rimettere in piedi i trofei ottenuti da Mario per le vittorie contro i Cimbri e i Teutoni, e decise, quando fu a capo del tribunale, di considerare come omicidi le uccisioni dei proscritti sotto Silla.\nAltro grandissimo successo per Cesare fu l'elezione nel 63 a.C. a pontefice massimo, dopo la morte di Quinto Cecilio Metello Pio, che era stato nominato da Silla. Cesare, per quanto scettico, si era battuto perch\u00e9 il pontificato tornasse a essere, dopo la riforma sillana, una carica elettiva, e comprendeva perfettamente quale aspetto avrebbe avuto la sua figura se insignita della carica di tutore del diritto e del culto romano. A sfidarlo c'erano per\u00f2 rappresentanti della fazione degli \"optimates\" molto pi\u00f9 anziani e gi\u00e0 da tempo giunti al culmine del \"cursus honorum\", quali Quinto Lutazio Catulo e Publio Servilio Vatia Isaurico. Cesare allora, aiutato anche da Marco Licinio Crasso, si procur\u00f2 grandi somme di denaro che us\u00f2 per corrompere l'elettorato, e fu dunque costretto a pagare un prezzo altissimo per la sua elezione: il giorno del voto, uscendo di casa, promise infatti alla madre che ella lo avrebbe rivisto pontefice oppure esule. La nettissima vittoria di Cesare gett\u00f2 nel panico gli \"optimates\", mentre costitu\u00ec per il neoeletto pontefice una nuova acquisizione di prestigio, in grado di assicurargli la nomina a pretore per l'anno seguente. Nel frattempo, per evidenziare l'importanza della sua carica, lasci\u00f2 la casa natale nella Suburra per trasferirsi sulla via Sacra, cominciando ad attuare una politica volta ad accattivarsi anche le simpatie di Pompeo Magno.\nDalla congiura di Catilina alla propretura in Spagna (63-61 a.C.).\nNel 63 a.C. irruppe sulla scena politica Lucio Sergio Catilina. Nobile decaduto, egli tent\u00f2 pi\u00f9 volte di impadronirsi del potere: organizz\u00f2 una prima congiura nel 66 o nel 65 a.C., a cui Cesare prese probabilmente parte. La congiura, che avrebbe portato all'elezione di Crasso come dittatore e dello stesso Cesare come suo \"magister equitum\", fall\u00ec per l'improvviso abbandono del progetto da parte di Crasso, o forse perch\u00e9 Cesare si rifiut\u00f2 di dare il segnale convenuto che avrebbe dovuto dare inizio al programmato assalto al Senato. \nQuando nel 63 la seconda congiura di Catilina fu scoperta da Marco Tullio Cicerone (pur non avendo prove certe), Lucio Vezio, amico di Catilina, fece i nomi di alcuni congiurati, includendo tra essi anche Cesare. Questi fu scagionato dalle accuse grazie al tempestivo intervento di Cicerone, ma resta assai probabile che avesse partecipato, almeno inizialmente, anche a questa seconda congiura. Ad avvalorare l'ipotesi \u00e8 il discorso che lo stesso Cesare pronunci\u00f2 in Senato in difesa dei congiurati Lentulo e Cetego: dopo la sua fuga, Catilina aveva lasciato a loro le redini della congiura, ma i due erano stati scoperti grazie a un abile piano congegnato da Cicerone, principale accusatore di Catilina e responsabile del fallimento della congiura. Discutendo sulla pena cui condannare Lentulo e Cetego, molti senatori avevano proposto la condanna a morte; Cesare, invitando tutti a non prendere decisioni avventate e dettate dalla paura, propose invece di confinare i congiurati e di confiscare loro i beni. Il discorso di Cesare, che aveva convinto molti senatori, fu per\u00f2 seguito da altri: uno, molto acceso, pronunciato da Marco Porcio Catone Uticense e un altro di Quinto Lutazio Catulo riuscirono a reindirizzare il Senato verso la condanna a morte dei congiurati. Lentulo e Cetego furono quindi condannati a morte senza che fosse concessa loro la \"provocatio ad populum\". Il discorso di Cesare, grazie al quale egli si present\u00f2 come un uomo saggio e poco vendicativo, fu molto gradito al popolo, che sperava nei benefici che Catilina gli avrebbe concesso; \u00e8 per\u00f2 probabile che con le sue parole il futuro dittatore tentasse anche di salvare dalla morte degli amici e compagni politici con i quali aveva probabilmente collaborato, o anche di tenerli come capri espiatori di problemi di cui in futuro lui stesso avrebbe potuto essere artefice.\nDopo la morte della moglie Cornelia nel 68 a.C., Cesare aveva sposato Pompea, nipote di Silla. Ma nel 62 a.C. Publio Clodio Pulcro, amante di Pompea, s'introdusse in casa di Cesare, dove la stessa Pompea stava preparando le celebrazioni per la festa di Bona Dea. Scoperto mentre era travestito da ancella, Clodio venne processato per lo scandalo, e Cesare ripudi\u00f2 Pompea, pur rifiutando di testimoniare contro Clodio al processo. \nNel 62 a.C. fu pretore e un avvenimento particolare durante quell'anno fu la proposta di legge, da parte del tribuno della plebe Metello Nepote, di far tornare Pompeo dall'Oriente per ristabilire l'ordine nell'Urbe. Cesare supportava questa proposta di legge, mentre Catone si era apertamente opposto. Metello espose comunque la proposta ai Concili della plebe, ma l'arrivo di Catone alla seduta fece scoppiare disordini in merito alla questione e, dopo che anche il Senato appoggi\u00f2 e giustific\u00f2 legalmente Catone, Metello si dimise e si rec\u00f2 da Pompeo. Anche Cesare rinunci\u00f2 alla propria carica per solidariet\u00e0; il giorno seguente una folla inferocita si rec\u00f2 davanti a casa sua, invitandolo a marciare contro il Senato, ma egli riusc\u00ec a calmarla. Il Senato, a seguito di quest'episodio, lo riabilit\u00f2 nella carica di pretore.\nNel 61 a.C. fu poi governatore con l\"'imperium\" di propretore della provincia della Spagna ulteriore, dove condusse operazioni contro i Lusitani; acclamato \"imperator\", gli fu tributato il trionfo una volta tornato a Roma. Cesare fu tuttavia costretto a rinunciarvi, in quanto per celebrare il trionfo avrebbe dovuto mantenere le sue vesti di militare e restare fuori dalla citt\u00e0 di Roma: il propretore chiese dunque al Senato il permesso di candidarsi al consolato \"in absentia\", attraverso i suoi legati, ma, anche se il Senato non osteggiava del tutto la proposta, Catone l'Uticense fece in modo che la richiesta fosse respinta, parlando a lungo e temporeggiando. Cesare, posto di fronte a una scelta particolarmente importante per la sua carriera futura, prefer\u00ec dunque salire il gradino successivo del \"cursus honorum\" e candidatosi nel 60 a.C. fu eletto console per l'anno 59 a.C.\nIl triumvirato e il consolato (60-59 a.C.).\nNel 60 a.C., Cesare stipul\u00f2 un'alleanza strategica con due tra i maggiori capi politici dell'epoca: Crasso e Pompeo. Questo accordo privato fu successivamente chiamato dagli storici primo triumvirato; non si trattava di una vera magistratura, ma di un accordo tra privati che, data l'influenza dei firmatari, ebbe poi notevolissime ripercussioni sulla vita politica, dettandone gli sviluppi per quasi dieci anni.\nCrasso era l'uomo pi\u00f9 ricco di Roma (aveva infatti finanziato la campagna elettorale di Cesare per il consolato) ed era un esponente di spicco della classe dei cavalieri. Pompeo, dopo aver brillantemente risolto la guerra in Oriente contro Mitridate e i suoi alleati, era il generale con pi\u00f9 successi alle spalle. Il rapporto tra Crasso e Pompeo non era dei pi\u00f9 idilliaci, ma Cesare con la sua fine abilit\u00e0 diplomatica seppe riappacificarli, vedendo in un'alleanza tra i due l'unico modo in cui egli stesso avrebbe potuto raggiungere i vertici del potere. Crasso serbava infatti verso Pompeo un certo rancore, da quando quegli aveva celebrato il trionfo per la guerra contro Sertorio in Spagna e per la vittoria contro gli schiavi ribelli, che soffocata la rivolta di Spartaco cercavano di fuggire dall'Italia per attraversare l'arco alpino: ogni merito era andato a Pompeo, mentre Crasso, vero artefice della sofferta vittoria su Spartaco, aveva potuto celebrare soltanto un'ovazione.\nPompeo avrebbe dovuto sostenere la candidatura al consolato di Cesare, mentre Crasso l'avrebbe dovuta finanziare. In cambio di quest'appoggio, Cesare avrebbe fatto in modo che ai veterani di Pompeo venissero distribuite delle terre, e che il Senato ratificasse i provvedimenti presi da Pompeo in Oriente; al contempo, com'era desiderio di Crasso e dei cavalieri, fu ridotto di un terzo il canone d'appalto delle imposte della provincia d'Asia. A rinsaldare ulteriormente quanto previsto dal triumvirato, Pompeo spos\u00f2 Giulia, la figlia di Cesare.\nNel 59 a.C., l'anno del suo consolato, Cesare port\u00f2 al servizio dell'alleanza la sua popolarit\u00e0 politica e il suo prestigio, e si adoper\u00f2 per portare avanti le riforme concordate con gli altri triumviri. Nonostante la forte opposizione del collega Marco Calpurnio Bibulo, che tent\u00f2 in ogni modo di ostacolare le sue iniziative, Cesare ottenne comunque la ridistribuzione degli appezzamenti di \"ager publicus\" per i veterani di Pompeo, ma anche per alcuni dei cittadini meno abbienti. Bibulo, una volta accortosi del fallimento della sua sterile politica volta esclusivamente alla conservazione dei privilegi da parte della \"nobilitas\" senatoriale, si ritir\u00f2 dalla vita politica: in questo modo pensava di frenare l'attivit\u00e0 del collega, che invece pot\u00e9 attuare in tutta tranquillit\u00e0 il suo rivoluzionario programma. Cesare infatti programm\u00f2 la fondazione di nuove colonie in Italia e per tutelare i provinciali riform\u00f2 le leggi sui reati di concussione (\"lex Iulia de repetundis\"), facendo approvare allo stesso tempo delle leggi che favorissero l\"'ordo equestris\": con la \"lex de publicanis\" egli ridusse di un terzo la somma di denaro che i cavalieri dovevano pagare allo Stato, favorendo cos\u00ec le loro attivit\u00e0. Fece infine promulgare una legge che imponeva al Senato di stilare le relazioni di ogni seduta (gli \"Acta Senatus\"). In questo modo Cesare si assicurava l'appoggio di tutta la popolazione romana, ponendo le basi per il suo futuro successo.\nGuerra in Gallia (58-50 a.C.).\nDurante il consolato, grazie all'appoggio dei triumviri, Cesare ottenne con la \"lex Vatinia\" del 1\u00ba marzo il proconsolato delle province della Gallia Cisalpina e dell'Illirico per cinque anni, con un esercito composto da tre legioni (VII, VIII e VIIII). Poco dopo un senatoconsulto gli affid\u00f2 anche la vicina provincia della Narbonense, il cui proconsole, Quinto Cecilio Metello Celere, era morto all'improvviso, e la X legione.\nIl fatto che a Cesare fosse stata attribuita inizialmente la provincia dell'Illirico nel suo \"imperium\", con la dislocazione all'inizio del 58 a.C. di ben tre legioni ad Aquileia, potrebbe significare che egli intendeva recarvisi in cerca di gloria e ricchezze, con cui accrescere il suo potere, la sua influenza militare e politica con campagne oltre le Alpi Carniche fin sul Danubio, sfruttando la crescente minaccia delle trib\u00f9 della Dacia che si erano riunite sotto il loro re Burebista.\nBurebista aveva infatti guidato il suo popolo alla conquista dei territori a occidente del fiume Tisza, oltrepassando il Danubio e sottomettendo l'intera area dove si estende l'attuale pianura ungherese, ma soprattutto avvicinandosi pericolosamente all'Illirico e alla stessa Italia. La sua avanzata si arrest\u00f2 improvvisamente, forse per il timore di un possibile intervento diretto romano nell'area balcano-carpatica. E cos\u00ec, invece di continuare nella sua marcia verso Occidente, Burebista torn\u00f2 nelle sue basi in Transilvania. Il cessato allarme sul fronte orientale, indusse Cesare a rivolgere le proprie attenzioni verso la Gallia.\nIl Senato sperava con le sue mosse di allontanare il pi\u00f9 possibile Cesare da Roma, proprio mentre egli stava acquisendo una sempre maggiore popolarit\u00e0. Quando lo stesso Cesare promise di fronte al Senato di compiere grandi azioni e riportare splendidi trionfi in Gallia, uno dei suoi detrattori, per insultarlo, url\u00f2 che ci\u00f2 non sarebbe stato facile per una donna, alludendo ai costumi sessuali dell'avversario; il proconsole designato rispose allora ridendo che l'essere donna non aveva impedito a Semiramide di regnare sulla Siria e alle Amazzoni di dominare l'Asia. Cesare seppe comprendere le potenzialit\u00e0 che l'incarico affidatogli presentava: in Gallia egli avrebbe potuto conquistare immensi bottini di guerra (con i quali saldare i debiti contratti nelle campagne elettorali), e avrebbe acquisito il prestigio necessario per attuare la sua riforma della \"res publica\".\nPrima di lasciare Roma, nel marzo del 58 a.C., Cesare incaric\u00f2 il suo alleato politico Publio Clodio Pulcro, tribuno della plebe, di fare in modo che Cicerone fosse costretto a lasciare Roma. Clodio fece allora approvare una legge con valore retroattivo che puniva tutti coloro che avevano condannato a morte dei cittadini romani senza concedere loro la \"provocatio ad populum\": Cicerone fu quindi condannato per il suo comportamento in occasione della congiura di Catilina, venne esiliato, e dovette lasciare Roma e la vita politica. In questo modo Cesare cercava di assicurarsi che, in sua assenza, il Senato non prendesse decisioni che compromettessero la realizzazione dei suoi piani. Allo stesso scopo, Cesare si liber\u00f2 anche di un altro esponente dell'aristocrazia senatoriale, Marco Porcio Catone, che venne allontanato da Roma inviandolo propretore a Cipro. Per evitare inoltre di divenire oggetto delle accuse legali dei suoi avversari, si appell\u00f2 alla \"lex Memmia\", secondo la quale nessun uomo che si trovava fuori dall'Italia a servizio della \"res publica\" poteva subire un processo giuridico. Infine, affid\u00f2 la gestione dei suoi affari a Lucio Cornelio Balbo, un \"eques\" di origine spagnola; per evitare che i messaggi che gli spediva cadessero nelle mani dei suoi nemici Cesare adoper\u00f2 un codice cifrato, che prese il nome di cifrario di Cesare.\nLe questioni interne dei Galli: gli Elvezi e i Germani di Ariovisto (58 a.C.).\nMentre si trovava ancora a Roma, Cesare venne a sapere che gli Elvezi, stanziati tra il lago di Costanza, il Rodano, il Giura, il Reno e le Alpi retiche, si accingevano ad attraversare il territorio della Gallia Narbonense. C'era dunque il pericolo che essi, al loro passaggio sul territorio romano, compissero razzie e incitassero alla rivolta il popolo che ivi risiedeva, gli Allobrogi; i territori che si sarebbero svuotati, potevano poi divenire meta delle migrazioni di altri popoli germanici, che si sarebbero trovati a vivere al confine con lo Stato romano, dando origine a un pericolo da non sottovalutare.\nIl 28 marzo Cesare, avuta notizia che gli Elvezi, bruciate le loro citt\u00e0, erano giunti sulle rive del Rodano, fu costretto a precipitarsi in Gallia, dove giunse il 2 aprile, dopo pochissimi giorni di viaggio. Disponendo solo della decima legione, insufficiente a contrastare un popolo di 368\u00a0000 individui (tra cui si contavano 92\u00a0000 uomini in armi), fece distruggere il ponte sul Rodano per impedire che gli Elvezi lo attraversassero, e cominci\u00f2 a reclutare in tutta la provincia forze ausiliarie, disponendo, inoltre, la creazione di due nuove legioni nella Gallia Cisalpina e ordinando a quelle stanziate ad Aquileia di raggiungerlo al pi\u00f9 presto.\nGli Elvezi inviarono a Cesare dei messaggeri che chiesero l'autorizzazione ad attraversare pacificamente la Gallia Narbonense; Cesare, per\u00f2, temendo che una volta in territorio romano quelli si abbandonassero a razzie, gliela rifiut\u00f2, dopo aver fatto fortificare la riva del Rodano. Gli Elvezi, allora, decisero di attraversare il territorio dei Sequani; Cesare tuttavia, non si disinteress\u00f2 della questione e, adducendo tra i vari pretesti le devastazioni compiute dagli Elvezi stessi ai danni degli Edui, alleati dei Romani, si decise ad affrontarli, e li sconfisse irreparabilmente nella battaglia di Bibracte.\nUna volta sconfitti, agli Elvezi fu dato ordine di tornare nel loro territorio d'origine, in modo da evitare che questo venisse occupato da popoli germanici provenienti dalle zone del Reno e del Danubio.\nI Galli chiesero allora a Cesare la possibilit\u00e0 di riunirsi in un'assemblea generale per fronteggiare il problema dell'invasione dei Germani guidati da Ariovisto. Questi aveva gi\u00e0 invaso la Gallia in precedenza ma, pur avendo ottenuto la vittoria, era stato convinto dal Senato a rientrare entro i propri confini, ottenendo il titolo di \"rex atque amicus populi Romani\". Quando i Galli, al termine dell'assemblea, chiesero a Cesare di aiutarli a ricacciare l'invasore oltre il Reno, lo stesso Cesare propose ad Ariovisto di stipulare un accordo. Il re germano rifiut\u00f2, e Cesare decise di affrontarlo. Le legioni, per\u00f2, intimorite dalla fama di imbattibilit\u00e0 che i Germani avevano guadagnato, sembravano sul punto di rifiutare il combattimento e ammutinarsi; Cesare, allora, disse che avrebbe sfidato Ariovisto portando con s\u00e9 solo la fedelissima decima legione, e le altre, per dimostrare il loro valore, accettarono allora di seguirlo.\nIl generale romano avanz\u00f2 verso Ariovisto, che aveva attraversato il Reno e l'Ill e, dopo un ultimo fallimentare negoziato, si decise a dare battaglia, presso l'odierna Mulhouse, ai piedi dei Vosgi. I Germani furono duramente sconfitti e massacrati dalla cavalleria romana mentre tentavano di salvarsi attraversando il fiume.\nCon la vittoria su Ariovisto, Cesare, fermate le invasioni germaniche e posto il Reno come confine tra la Gallia e la Germania stessa, salv\u00f2 le popolazioni galliche dal pericolo dell'invasione, stabilendo cos\u00ec una propria egemonia sul territorio.\nLa sottomissione dei Belgi e dei popoli della costa atlantica (57-56 a.C.).\nDopo aver svernato nella Gallia Cisalpina, nel 57 a.C., avvalendosi dell'aiuto degli alleati Edui e delle due nuove legioni che aveva fatto arruolare, Cesare decise di portare la guerra nel nord della Gallia. Qui i Belgi erano da tempo pronti all'attacco, consci del fatto che se Cesare si fosse completamente impossessato della Gallia avrebbero perso la loro autonomia.\nIl generale, radunate le forze, marci\u00f2 allora verso il nord, dove i Belgi si erano radunati in un unico esercito di oltre 300\u00a0000 uomini. Raggiuntili, diede battaglia e li sconfisse una prima volta vicino a Bibrax presso il fiume Axona, provocando loro molte perdite.\nCesare avanz\u00f2 ancora, quando altri Belgi, in massima parte Nervi, decisero di unirsi nuovamente per combattere l'esercito romano. Essi attaccarono di sorpresa l'esercito romano, ma Cesare seppure con grandi difficolt\u00e0 riusc\u00ec a respingerli e a contrattaccare, capovolgendo le sorti della battaglia: ottenne infatti la vittoria, riuscendo a uccidere moltissimi nemici. Portate a termine altre brevi operazioni, Cesare pot\u00e9 dirsi padrone dell'intera Gallia Belgica, e all'arrivo dell'inverno torn\u00f2 nuovamente nella Gallia Cisalpina.\nNel 56 a.C. a insorgere furono i popoli della costa atlantica, dopo che Cesare aveva mandato il giovane Publio Licinio Crasso a esplorare le coste della Britannia, lasciando cos\u00ec intuire il suo progetto di espansione verso nord-ovest. Per contrastare gli insorti, Cesare fece allestire una flotta di navi da guerra sulla Loira e dopo aver inviato i propri uomini nei punti nevralgici della Gallia per evitare ulteriori ribellioni si diresse verso la Bretagna, per combattere i Veneti. Dopo aver espugnato alcune citt\u00e0 nemiche, egli decise di attendere la flotta appena costruita, che giunse al comando di Decimo Giunio Bruto Albino. Con essa pot\u00e9 facilmente avere la meglio sui Veneti presso Quiberon, e, dopo averli sconfitti, li fece uccidere o ridurre in schiavit\u00f9, per punire la condotta incresciosa che avevano tenuto nei riguardi degli ambasciatori romani.\nLe spedizioni in Germania e in Britannia e i primi segnali di rivolta (55-53 a.C.).\nNel 55 a.C. i popoli germanici degli Usipeti e dei Tencteri, che assieme costituivano una massa di 430\u00a0000 uomini, si spinsero fino al Reno e occuparono le terre dei Menapi. Cesare, allertato dalla possibilit\u00e0 di un'avanzata germanica in Gallia, si affrett\u00f2 a raggiungere la Belgica, e impose loro di tornare oltre il Reno. Quando questi si ribellarono agli accordi, Cesare ne fece imprigionare a tradimento gli ambasciatori e ne assalt\u00f2 a sorpresa gli accampamenti, uccidendo quasi 200\u00a0000 tra uomini, donne e bambini. L'azione, particolarmente cruenta, suscit\u00f2 la sdegnata reazione di Catone, che propose al Senato di consegnare Cesare ai Galli, in quanto colpevole di aver violato i diritti degli ambasciatori. Il Senato, invece, proclam\u00f2 una lunghissima \"supplicatio\" di ringraziamento di ben quindici giorni. Subito Cesare, costruito in gran fretta un ponte di legno sul Reno, condusse una breve spedizione in Germania per intimidire gli abitanti del luogo e scoraggiare altri eventuali tentativi di invasione.\nNell'estate del 55 a.C., Cesare decise di invadere la ricca e misteriosa Britannia. Dopo alcune operazioni preventive, salp\u00f2 con ottanta navi e due legioni per sbarcare nei pressi di Dover, poco lontano da dove lo attendeva l'esercito nemico. Dopo un duro combattimento, i Britanni furono sconfitti e decisero di sottomettersi a Cesare, ma tornarono quasi subito alla ribellione, non appena appresero che parte della flotta romana era stata danneggiata dalle tempeste, che impedivano l'arrivo di rinforzi. Attaccati di nuovo i Romani, i Britanni risultarono, per\u00f2, nuovamente sconfitti, e furono costretti a chiedere la pace e a consegnare numerosi ostaggi. Cesare torn\u00f2 allora in Gallia, dove disloc\u00f2 le legioni negli accampamenti invernali; intanto, per\u00f2, molti dei Britanni si rifiutarono di inviare gli ostaggi promessi, e Cesare cominci\u00f2 a programmare una nuova campagna.\nNel 54 a.C., assicuratosi la fedelt\u00e0 della Gallia, il generale salp\u00f2 nuovamente verso la Britannia con ottocento navi e cinque legioni. Sbarc\u00f2 senza incontrare nessuna resistenza, ma, non appena si fu accampato, venne attaccato dai Britanni guidati da Cassivellauno, che sconfisse in due diverse battaglie. Cesare decise allora di portare la guerra nelle terre dello stesso Cassivellauno, oltre il Tamigi, e attacc\u00f2 fulmineamente i nemici: dopo che ebbe riportato delle facili vittorie, molte trib\u00f9 gli si sottomisero e Cassivellauno, sconfitto, fu costretto ad avviare le trattative di pace, che stabilirono che egli avrebbe offerto ogni anno un tributo e degli ostaggi a Roma. Cesare si ritir\u00f2 allora dalla Britannia stabilendo numerosi rapporti di clientela che posero la base per la conquista dell'isola nel 43 d.C.\nIl proconsole disloc\u00f2 le sue legioni negli \"hiberna\", quando gi\u00e0 in pi\u00f9 zone si respirava aria di rivolta. Il capo degli Eburoni, Ambiorige, in particolare, decise di prendere d'assedio un accampamento e, convinti con l'inganno i soldati a uscire allo scoperto, li aggred\u00ec, massacrando quindici coorti. Spinto dal successo, attacc\u00f2 un altro accampamento, retto da Quinto Cicerone; questi si comport\u00f2 in modo prudente, e attese l'arrivo di Cesare, che mise in fuga l'esercito nemico di 60\u00a0000 uomini. Contemporaneamente, anche il luogotenente di Cesare, Tito Labieno, fu attaccato dai Treviri, guidati da Induziomaro ma, sebbene in svantaggio numerico, li sconfisse, uccidendo anche lo stesso capo Induziomaro.\nAll'inizio del 53 a.C., Cesare port\u00f2 il numero delle sue legioni a dieci, arruolandone una \"ex novo\" e ricevendone un'altra da Pompeo. Fermata una rivolta nella Belgica, marci\u00f2 contro Treviri, Menapi ed Eburoni, affidando parte delle truppe al luogotenente Tito Labieno. Lo stesso Cesare sottopose a crudeli razzie le terre dei Menapi, che furono costretti a sottometterglisi, mentre Labieno, mediante vari stratagemmi, pot\u00e9 avere facilmente la meglio sui Treviri e sugli Eburoni. Venuto a conoscenza delle vittorie del suo luogotenente, Cesare decise di passare di nuovo il Reno, costruendovi un nuovo ponte, per punire i Germani che avevano appoggiato la rivolta gallica ed evitare che dessero ospitalit\u00e0 ai promotori della rivolta stessa. Accortosi del rischio che avrebbe corso inoltrandosi in territori a lui sconosciuti, decise di tornare indietro lasciando in piedi il ponte (con l'eccezione della parte terminale) come monito della potenza romana. Decise dunque di condurre l'intero esercito contro gli Eburoni e il loro capo Ambiorige; i popoli limitrofi, impauriti dall'entit\u00e0 delle forze dei Romani, accettarono di sottomettersi a Cesare, e Ambiorige si ritrov\u00f2 cos\u00ec isolato. Molti Galli, anzi, si unirono ai Romani e cominciarono a combattere gli Eburoni; questi, non senza reagire, furono gradualmente sconfitti e massacrati, cos\u00ec che alla fine dell'estate Cesare pot\u00e9 ritenere vendicate le sue quindici coorti.\nDalla rivolta di Vercingetorige alla definitiva sottomissione della Gallia (52-50 a.C.).\nUltimo atto della guerra di Gallia fu la rivolta guidata dal capo degli Arverni Vercingetorige, attorno al quale si strinsero tutti i popoli celti, inclusi gli \"storici\" alleati dei Romani, gli Edui.\nLa rivolta ebbe inizio dalle azioni dei Carnuti, ma ben presto a prenderne il comando fu Vercingetorige che, eletto re degli Arverni, si guadagn\u00f2 l'alleanza di tutti i popoli limitrofi. Cesare, allertato, si affrett\u00f2 a tornare in Gallia, lasciando la Pianura Padana dove si trovava a svernare. Vercingetorige decise di marciargli contro, ma il proconsole in risposta cinse d'assedio la citt\u00e0 di Avarico: riusc\u00ec a espugnarla dopo quasi un mese con l'ausilio di imponenti opere di ingegneria militare, mentre il re degli Arverni, bench\u00e9 potesse contare su un esercito ben pi\u00f9 numeroso di quello di Cesare, si sottrasse allo scontro. Fu quindi costretto ad assistere impotente al massacro di tutta la popolazione della citt\u00e0 (oltre 40\u00a0000 Galli tranne 800 persone che riuscirono a fuggire), ma riusc\u00ec a ottenere l'appoggio di altre popolazioni galliche.\nAffidato ai luogotenenti l'incarico di occuparsi del resto della Gallia, Cesare punt\u00f2 su Gergovia, capitale degli Arverni, dove Vercingetorige si era asserragliato. Sconfitto, anche se di misura, in uno scontro, Cesare fu costretto a togliere l'assedio, preoccupato dalle voci che gli annunciavano una defezione degli Edui, suoi storici alleati. Intanto Vercingetorige, che si vide confermare il comando della guerra dall'assemblea pangallica, evit\u00f2 nuovamente una vera battaglia in campo aperto, e decise di rinchiudersi nella citt\u00e0 di Alesia.\nL\u00ec Cesare lo raggiunse e fece costruire una doppia linea di fortificazione che si estendeva per oltre 17 chilometri: egli, infatti, si aspettava l'arrivo di un esercito di rinforzo, e temeva che i suoi 50\u00a0000 legionari potessero rimanere schiacciati tra le forze nemiche. Difatti, dopo oltre un mese, a sostegno dei 60\u00a0000 assediati giunsero altri 240\u00a0000 armati, che attaccarono le dieci legioni di Cesare: egli, guidando l'esercito in prima persona assieme a Labieno, ottenne una decisiva vittoria e costrinse Vercingetorige a consegnarsi.\nFiniva cos\u00ec la ribellione gallica, e Roma poteva dirsi ormai padrona di una nuova immensa estensione territoriale. Tra il 51 e il 50 a.C., Cesare non ebbe infatti che da sedare alcune rivolte locali, e pot\u00e9 riconciliarsi con le trib\u00f9 che aveva combattuto: nel 50, infine, dichiar\u00f2 la Gallia, ormai totalmente in suo possesso, provincia romana, e nel 49 a.C. le sue legioni poterono finalmente tornare in Italia.\nLa guerra civile (49-45 a.C.).\nDopo aspri dissensi con il Senato, Cesare varc\u00f2 in armi il fiume Rubicone, che segnava il confine politico dell'Italia; il Senato, di contro, si strinse attorno a Pompeo e, nel tentativo di difendere le istituzioni repubblicane, decise di dichiarare guerra a Cesare (49 a.C.). Dopo alterne vicende, i due contendenti si affrontarono a Farsalo, dove Cesare sconfisse irreparabilmente il rivale. Pompeo cerc\u00f2 quindi rifugio in Egitto, ma l\u00ec fu ucciso (48 a.C.). Anche Cesare si rec\u00f2 perci\u00f2 in Egitto, e l\u00ec rimase coinvolto nella contesa dinastica scoppiata tra Cleopatra VII e il fratello Tolomeo XIII: risolta la situazione, riprese la guerra, e sconfisse il re del Ponto Farnace II a Zela (47 a.C.). Part\u00ec dunque per l'Africa, dove i pompeiani si erano riorganizzati sotto il comando di Catone, e li sconfisse a Tapso (46 a.C.). I superstiti trovarono rifugio in Spagna, dove Cesare li raggiunse e li sconfisse, questa volta definitivamente, a Munda (45 a.C.).\nDal Rubicone a Farsalo (49-48 a.C.).\nIl patto triumvirale, che aveva legato Cesare a Pompeo e Crasso, era ormai del tutto inesistente, da quando Crasso, come era stato deciso nel 55 a.C. in un incontro tra i tre triumviri a Lucca (dove Cesare si era visto prorogare per un altro quinquennio il proconsolato nelle Gallie), si era recato in Siria a combattere i Parti ed era morto a Carre (53 a.C.).\nIl Senato, intimorito dai successi di Cesare, aveva dunque deciso di favorire Pompeo, nominandolo \"consul sine collega\" nel 52 a.C., perch\u00e9 frenasse le ambizioni del suo vecchio alleato. Anche negli anni seguenti il Senato aveva fatto in modo che i consoli eletti fossero sempre appartenenti alla \"factio\" dei pompeiani e che osteggiassero dunque le mosse del proconsole di Gallia; Cesare, di contro, aveva in mente di ottenere il consolato per il 49 a.C., in modo da poter tornare a Roma senza divenire oggetto di procedure penali e, una volta rientrato nell'Urbe, impadronirsi del potere. Per questo, nel 50 a.C., gestendo le sue scelte politiche dalla Gallia Cisalpina, richiese al Senato la possibilit\u00e0 di candidarsi al consolato \"in absentia\", ma se la vide nuovamente negare, come gi\u00e0 era successo nel 61 a.C. Comprese le intenzioni del Senato, Cesare \"neutralizz\u00f2\" il console pompeiano Lucio Emilio Paolo, e fece avanzare ai suoi tribuni della plebe Marco Antonio e Gaio Scribonio Curione (che aveva attirato a s\u00e9 saldandone i debiti) una proposta che prevedeva che tanto lui quanto Pompeo avrebbero sciolto le loro legioni entro la fine dell'anno. Il Senato, invece, ingiunse a entrambi i generali di inviare una legione per la progettata spedizione contro i Parti, mentre elesse consoli per il 49 a.C. Lucio Cornelio Lentulo Crure e Gaio Claudio Marcello, feroci avversari di Cesare. Questi fu dunque costretto a lasciare andare una delle sue legioni, che si radun\u00f2 con quella offerta da Pompeo nel Sud dell'Italia; gli uomini di Cesare, tuttavia, svolsero un importante lavoro di disinformazione, convincendo Pompeo che il loro amato generale era in realt\u00e0 odiato dai suoi soldati per il suo comportamento dispotico. Cesare, intanto, ordin\u00f2 ad Antonio e Curione di avanzare una nuova proposta in Senato, chiedendo di poter restare proconsole delle Gallie conservando solo due legioni e candidandosi \"in absentia\" al consolato. Sebbene Cicerone fosse favorevole alla ricerca di un compromesso, il Senato, spinto da Catone, rifiut\u00f2 la proposta di Cesare, ordinando anzi che sciogliesse le sue legioni entro la fine del 50 a.C. e tornasse a Roma da privato cittadino per evitare di divenire \"hostis publicus\". Cesare ordin\u00f2 allora ai tribuni della plebe di osteggiare, tramite il diritto di veto, il Senato, ma questi, al principio del 49 a.C., furono costretti a scappare da Roma. Cesare allora decise di varcare con le sue legioni il confine politico della penisola italiana, il fiume Rubicone. Il 9 gennaio ordin\u00f2 a cinque coorti di marciare fino alla riva del fiume, e il giorno successivo lo attravers\u00f2, pronunciando la storica frase \"Alea iacta est\".\nCon quest'atto Cesare dichiar\u00f2 ufficialmente guerra al Senato e alla \"res publica\", divenendo nemico dello Stato romano. Si diresse verso sud spostandosi lungo la costa adriatica, nella speranza di poter raggiungere Pompeo prima che lasciasse l'Italia, per tentare di riconciliarsi con lui; Pompeo, al contrario, allarmato anche dalla caduta di numerose citt\u00e0, tra cui Corfinio, che si erano opposte a Cesare, si rifugi\u00f2 in Apulia, con l'obiettivo di raggiungere assieme alla sua flotta la penisola balcanica. L'inseguimento da parte dello stesso Cesare fu inutile, in quanto Pompeo riusc\u00ec a scappare assieme ai consoli in carica e a gran parte dei senatori a lui fedeli, e a mettersi in salvo a Durazzo. Cesare allora, rientrato il 1\u00ba aprile a Roma dopo anni di assenza, s'impossess\u00f2 delle ricchezze contenute nell'erario e, a una sola settimana dal ritorno, decise poi di marciare contro la Spagna (che gli accordi di Lucca avevano assegnato a Pompeo); giunto in Provenza, lasci\u00f2 tre legioni al comando di Decimo Bruto e Gaio Trebonio con l'incarico di assediare Marsiglia, che cadde in mano ai cesariani solo dopo mesi di assedio. Egli invece prosegu\u00ec verso la penisola iberica, dove combatt\u00e9 contro i tre legati di Pompeo che amministravano la regione: dopo mesi di scontri riusc\u00ec ad avere la meglio e pot\u00e9 tornare in Italia.\nRetta per soli undici giorni, all'inizio di dicembre, la dittatura e ottenuta l'elezione al consolato per il 48 a.C., Cesare decise di attaccare Pompeo nella penisola balcanica, salpando da Brindisi nel gennaio del 48 a.C. assieme al suo luogotenente Marco Antonio. Il primo scontro con i pompeiani si ebbe a Durazzo, dove Cesare sub\u00ec una pericolosa sconfitta di cui Pompeo non seppe approfittare. Si arriv\u00f2 allo scontro in campo aperto, per\u00f2, solo il 9 agosto, presso Farsalo: qui le forze di Pompeo, ben pi\u00f9 numerose, furono sconfitte, e i pompeiani furono costretti a consegnarsi a Cesare, sperando nella sua clemenza, o a fuggire.\nPompeo cerc\u00f2 rifugio in Egitto, presso il faraone Tolomeo XIII, suo vassallo, ma il 28 settembre, per ordine dello stesso faraone, fu ucciso. Cesare, che si era lanciato all'inseguimento del rivale, se ne vide presentare pochi giorni dopo la testa imbalsamata.\nDal \"Bellum Alexandrinum\" a Munda (48-45 a.C.).\nIn Egitto era in corso una contesa dinastica tra lo stesso Tolomeo XIII e la sorella Cleopatra VII. Cesare, nell'intento di punire il faraone per l'uccisione di Pompeo, decise di riconoscere come sovrana del Paese Cleopatra, con la quale intrattenne una relazione amorosa e gener\u00f2 un figlio, Tolomeo XV, meglio noto come Cesarione. La scelta di Cesare non fu ben accolta dalla popolazione di Alessandria d'Egitto, che lo costrinse a rinchiudersi con Cleopatra nel palazzo reale; qui il generale romano, disponendo di pochissimi soldati, fu costretto a costruire opere di fortificazione, e a rimanere bloccato nel palazzo fino all'arrivo dei rinforzi. Tent\u00f2 pi\u00f9 volte di rompere l'assedio usando le poche navi che aveva a disposizione, ma fu sempre respinto e durante uno di questi combattimenti, addirittura, saltato gi\u00f9 dalla sua nave distrutta, fu costretto a mettersi in salvo a nuoto, tenendo un braccio, in cui reggeva i suoi \"Commentari\", fuori dall'acqua. Per evitare che Achilla (generale alessandrino) si potesse impossessare delle poche navi rimaste le fece incendiare, nell'incendio venne probabilmente danneggiata la famosa biblioteca di Alessandria, che conteneva testi unici e d'inestimabile valore. Dopo mesi di assedio, Cesare fu liberato e pot\u00e9 riprendere attivamente la guerra contro i pompeiani, che si erano ormai riorganizzati: il re del Ponto Farnace II, a suo tempo alleato di Pompeo, aveva attaccato i possedimenti romani, mentre molti esponenti della \"nobilitas\" senatoriale si erano rifugiati, sotto il comando di Catone l'Uticense, in Africa.\nCesare decise di recarsi nel Ponto per combattere Farnace II, che aveva sconfitto le scarne guarnigioni romane: dopo alcuni fallimentari tentativi di trattativa, Cesare mosse contro Farnace a Zela, dove lo sconfisse senza nessuna fatica, costringendolo a ritirarsi verso nord. Qui Farnace tent\u00f2 di riorganizzarsi reclutando nuove truppe, ma fu sconfitto e ucciso da un suo ex collaboratore.\nRistabilita la pace in Oriente, nell'ottobre del 47 a.C. Cesare torn\u00f2 a Roma, dove alcune legioni al comando di Marco Antonio si stavano ribellando, in attesa della somma di denaro che lo stesso Cesare aveva promesso loro prima della battaglia di Farsalo. Con un'abile mossa, Cesare fece leva sull'orgoglio dei legionari e sull'attaccamento che provavano verso di lui per convincerli a rimanere al suo servizio, e con essi part\u00ec per l'Africa dove giunse il 28 dicembre.\nQui i pompeiani, che erano sotto la guida di Catone, avevano radunato un grande esercito, affidato a Tito Labieno e Quinto Cecilio Metello Pio Scipione Nasica, e avevano stretto alleanza con il re di Numidia Giuba I. Dopo alcune scaramucce, Cesare diede battaglia presso Tapso, dove il 6 aprile 46 a.C. sconfisse l'esercito avversario. Catone, venuto a sapere della sconfitta, si suicid\u00f2 a Utica. Labieno e i due giovani figli di Pompeo, Gneo e Sesto, riuscirono invece a evitare la cattura e a rifugiarsi in Spagna.\nPacificata l'Africa, Cesare pot\u00e9 tornare a Roma il 25 luglio del 46 a.C., dove fu gioiosamente accolto dalla popolazione: la pace sembrava essere tornata, e l'Italia non aveva dovuto essere il teatro di nuove violenze, come lo era stata durante le precedenti guerre civili. Di Cesare, anzi, si lodava la clemenza, che lo aveva spinto a risparmiare e accogliere presso di s\u00e9 tutti i pompeiani che gli si erano presentati dopo Farsalo, e a evitare nuovi eccidi come le proscrizioni sillane, di cui aveva rischiato di rimanere vittima nella giovinezza. Giunto a Roma, inoltre, pot\u00e9 annunciare l'annessione delle Gallie e della Numidia e la conferma del protettorato sull'Egitto, assicurando cos\u00ec all'Urbe un migliore rifornimento di generi alimentari (tra cui il grano e l'olio), che allontanava il pericolo di carestie e altri eventuali problemi di approvvigionamento.\nTra l'agosto e il settembre del 46 a.C., celebr\u00f2 quattro trionfi, uno per ciascuna campagna militare che aveva con successo portato a termine: quella di Gallia, quella in Egitto, quella nel Ponto contro Farnace II e quella in Africa. In ciascuna occasione Cesare, vestito di abiti di porpora, percorse sul carro trionfale la via Sacra, mentre dietro di lui scorrevano i legionari, il bottino e i prigionieri. I soldati, in particolare, durante la processione, declamavano versi di lode e scherno nei confronti del generale, prendendone ora in giro i costumi sessuali e celebrandone ora le vittorie: sono un esempio il \"carmen triumphale\" di cui sotto o il cartello che recava la scritta \"Veni, vidi, vici\" (Venni, vidi, vinsi), e che descriveva la fulminea vittoria nel Ponto. Particolarmente suggestiva fu la celebrazione del trionfo sulle Gallie, durante la quale Cesare sal\u00ec sul Campidoglio sfilando tra quaranta elefanti che reggevano dei candelabri. A ornare il corteo, in quell'occasione, ci fu Vercingetorige che, catturato da Cesare ad Alesia, era da cinque anni rinchiuso in prigione; terminata la celebrazione fu subito strangolato.\nIn occasione dei trionfi, Cesare offr\u00ec agli abitanti di Roma rappresentazioni teatrali, corse, giochi di atletica, lotte tra gladiatori e ricostruzioni di combattimenti terrestri e navali (si tratt\u00f2 delle prime naumachie mai rappresentate a Roma), e organizz\u00f2 dei banchetti ai quali presero parte oltre duecentomila persone. Utilizzando i bottini delle varie campagne, che ammontavano a oltre 600\u00a0000 sesterzi, pot\u00e9 finalmente elargire le somme di denaro che aveva da tempo promesso al popolo e ai legionari: ogni abitante dell'Urbe benefici\u00f2 di 75 denari, a cui se ne aggiunsero altri 25 come indennizzo per il ritardo nella consegna dei denari stessi; ogni legionario, invece, ricevette 24\u00a0000 sesterzi e un lotto di terra. Cesare, infine, annull\u00f2 le pigioni che ammontavano, a Roma, a meno di 1\u00a0000 sesterzi, e quelle che ammontavano, in tutto il resto dell'Italia, a meno di 500.\nContemporaneamente, Cesare pot\u00e9 soddisfare le rivendicazioni dei \"populares\", avviando la riorganizzazione del mondo romano (vedi La dittatura). Ordin\u00f2 un censimento degli abitanti di Roma in modo da poter migliorare la gestione cittadina, e fond\u00f2 nuove colonie nelle province dove fece insediare oltre 80\u00a0000 tra esponenti del sottoproletariato urbano di Roma e soldati in congedo: in questo modo pot\u00e9 rifondare citt\u00e0 come Cartagine e Corinto, distrutte in guerra un secolo prima.\nLa pace ristabilita dopo Tapso si rivel\u00f2 quanto mai precaria, e gi\u00e0 sul finire del 46 a.C. Cesare fu costretto a recarsi in Spagna, dove i pompeiani si erano ancora una volta riorganizzati sotto il comando dei superstiti della guerra d'Africa, i due figli di Pompeo e Tito Labieno. Si tratt\u00f2 della pi\u00f9 difficile e sanguinosa di tutte le campagne della lunga guerra civile, dove l'abituale clemenza lasci\u00f2 il passo a efferate crudelt\u00e0 da ambo le parti. La guerra si concluse con la battaglia di Munda, nell'aprile del 45 a.C., dove Cesare affront\u00f2 finalmente i suoi avversari sul campo, e li sconfisse irreparabilmente. Si tratt\u00f2, comunque, della pi\u00f9 pericolosa delle battaglie combattute da Cesare, che arriv\u00f2 persino a disperare della vittoria e a pensare di darsi la morte. Tito Labieno cadde sul campo, mentre Gneo Pompeo fu ucciso poco tempo dopo; solo Sesto riusc\u00ec a salvarsi, rifugiandosi in Sicilia. Alla vittoria contribu\u00ec, seppure in minima parte, il giovane pronipote dello stesso Cesare, Ottavio, che, giunto in Spagna dopo un lungo periodo di malattia, diede prova del suo valore, spingendo lo zio ad adottarlo nel testamento.\nTornato a Roma nell'ottobre, Cesare, eliminato finalmente ogni oppositore, celebr\u00f2 il trionfo sui figli di Pompeo che aveva appena sconfitto nella campagna ispanica: si trattava di un qualcosa che non era affatto contemplato dalla tradizione romana, che permetteva la celebrazione di un trionfo solo su genti esterne e non su cittadini romani. Anche Silla, che pure aveva riformato la \"res publica\" secondo il suo volere, non aveva celebrato alcun trionfo per le vittorie nella guerra civile contro i \"populares\". Cesare, inoltre, decise di concedere il trionfo anche al nipote Quinto Pedio, infrangendo cos\u00ec anche la tradizione che prevedeva che a ottenere il sommo riconoscimento delle proprie azioni belliche fossero esclusivamente i generali, e non i loro luogotenenti. Il comportamento di Cesare, che apparve anche ai suoi contemporanei come un pericoloso errore politico, turb\u00f2 profondamente il popolo romano, che vide cos\u00ec festeggiare le distruzione della stirpe \"del pi\u00f9 forte e pi\u00f9 sventurato tra i Romani\".\nLa dittatura.\nAlla fine della prima campagna di Spagna, nel 49 a.C., Cesare prese il potere a Roma come \"dictator\", titolo che mantenne fino alla morte nel 44 a.C., e ottenne il consolato per l'anno successivo.\nDopo esser stato nominato \"dictator\" con carica decennale nel 47 a.C., e detenendo anche il titolo di \"imperator\", fu ripetutamente eletto console nel 46, nel 45 e nel 44 a.C., quando, il 14 febbraio, ottenne anche la carica di dittatore a vita, che sanc\u00ec definitivamente il suo totale controllo su Roma.\nFurono erette sue statue a fianco di quelle degli antichi re ed ebbe un trono d'oro in Senato e in Tribunato. Una mattina su una sua statua d'oro collocata presso i rostri venne posto un diadema, ritenuto simbolo di regalit\u00e0 e di schiavit\u00f9. Due tribuni della plebe, Lucio e Gaio, sconcertati, fecero togliere il diadema e accusarono Cesare di volersi proclamare re di Roma, ma questi convoc\u00f2 immediatamente il Senato e accus\u00f2 a sua volta i tribuni di aver posto il diadema per screditarlo e renderlo odioso agli occhi del popolo, che lo avrebbe percepito come il detentore di un potere illegale: i due tribuni vennero dunque destituiti e sostituiti. Ancora pi\u00f9 importante fu l'episodio dei \"Lupercali\", un'antica festa durante la quale uomini di ogni et\u00e0, in vesti succinte, percorrevano le strade dell'Urbe muniti di strisce di pelle di capra con cui colpire chi si trovavano di fronte. Mentre Antonio guidava la processione per il Foro, Cesare vi assisteva dai rostri: gli si avvicin\u00f2 dunque Licinio, che depose ai suoi piedi un diadema d'oro; il popolo, allora, esort\u00f2 il \"magister equitum\" Lepido a incoronare Cesare, ma questi esitava. Allora, Gaio Cassio Longino, che era a capo della congiura che si andava tessendo contro lo stesso Cesare, fingendosi benevolo, glielo pose sulle ginocchia assieme a Publio Servilio Casca Longo. Al gesto di rifiuto di Cesare, accorse infine Antonio, che gli pose il diadema sul capo e lo salut\u00f2 come re; Cesare lo rifiut\u00f2 e lo gett\u00f2 via, dicendo di chiamarsi \"Cesare\" e non \"re\", ricevendo cos\u00ec gli applausi del popolo, ma Antonio lo ripose per una seconda volta. Visto il turbamento che si era nuovamente diffuso nel popolo tutto, Cesare ordin\u00f2 di mettere il diadema sul capo della statua di Giove Ottimo Massimo, la maggiore divinit\u00e0 romana.\nUna \"vexata quaestio\" \u00e8 costituita dall'interpretazione delle volont\u00e0 e delle aspirazioni politiche di Cesare degli ultimi anni di vita: non \u00e8 chiaro se la dittatura perpetua dovesse essere nelle sue intenzioni la \"fase suprema\" del suo potere o se invece fossero da lui nutrite anche ambizioni monarchiche. A partire dalla tesi classica di Eduard Meyer, il quale intravedeva nelle mire cesariane la volont\u00e0 di istituire una monarchia di tipo ellenistico, ovvero una monarchia assoluta di diritto divino, gli studiosi si sono divisi tra i sostenitori di questa teoria, coloro che invece pensano a un modello monarchico di tipo romuleo e vetero-romano, e quelli che, infine, negano decisamente qualsiasi progetto regale. La questione \u00e8 difficilmente risolvibile, anche se alcuni elementi fanno pensare a un Cesare affascinato dai modelli monarchici orientali; si pensi al prolungato soggiorno alessandrino e al rapporto con Cleopatra (alla quale aveva fra l'altro dedicato un'immagine d'oro nel suo Foro), o alla politica edilizia di chiaro stampo dinastico o, infine, al progetto di matrice alessandrina (e anche pergamena) di apertura di una biblioteca pubblica a Roma. Va anche considerato che al centro del foro di Cesare troneggiava una statua equestre di Alessandro Magno con il volto del dittatore romano e che prima della spedizione contro i Parti nel Mediterraneo orientale, venne fatto circolare un oracolo secondo il quale quel popolo avrebbe potuto essere sconfitto solo da un re.\nNuovo corso amministrativo.\nAssunta la dittatura, Cesare continu\u00f2 l'attuazione di alcune di quelle riforme che erano state portate avanti da Silla quasi cinquant'anni prima. Decise di estendere la cittadinanza romana agli abitanti della Gallia Transpadana, e port\u00f2 a novecento il numero dei senatori, inserendo nell'assemblea degli uomini a lui fedeli. Intese, inoltre, rafforzare le assemblee popolari a detrimento del Senato stesso, che avrebbe dovuto gradualmente perdere la propria autonomia decisionale. Fu il primo, poi, a tentare di adattare la burocrazia della \"res publica\" alle nuove esigenze che essa mostrava di avere: dopo la conquista della Gallia e l'espansione a Oriente c'era bisogno di una migliore gestione del potere e di un apparato statale pi\u00f9 efficiente. Egli, perci\u00f2, con il duplice obiettivo di risolvere i neonati problemi e di offrire cariche ai suoi sostenitori politici:\nRinnov\u00f2 l'organizzazione dei municipi italiani e, per quanto riguarda l'amministrazione provinciale, decise di limitare la durata degli incarichi dei governatori (che, per i proconsoli, poteva raggiungere i cinque anni) a un anno per i propretori e due anni per i proconsoli. Tutti questi provvedimenti rimasero in vigore anche dopo la morte di Cesare grazie a un accordo tra il leader del Senato Cicerone e quello cesariano Antonio che, in cambio, dovette accettare la concessione di un'amnistia ai cesaricidi.\nRealizzazioni architettoniche.\nPi\u00f9 volte nel corso della sua lunga carriera politica Cesare favor\u00ec la nascita di nuove opere architettoniche, sempre con l'obiettivo di stupire la plebe e acquisire cos\u00ec una popolarit\u00e0 sempre maggiore. Al termine della guerra di Gallia (51 a.C.), Cesare cominci\u00f2 una campagna elettorale con l'obiettivo di ottenere il consolato; poco tempo prima, Pompeo aveva donato a Roma il primo teatro stabile, costruito in pietra, e aveva fatto edificare una nuova curia per il Senato. A sua volta, dunque, Cesare lanci\u00f2 un vasto programma di opere pubbliche che prevedeva la costruzione di un nuovo foro presso l'Argileto. L'opera doveva essere finanziata con il bottino ricavato durante la guerra in Gallia, e solo l'acquisto dei terreni necessari comport\u00f2 la spesa di oltre cento milioni di sesterzi. Questo foro Giulio aveva una forte somiglianza con quello della citt\u00e0 di Pompei, realizzato nello stesso periodo: era costituito, infatti, da una lunga spianata di forma rettangolare chiusa sui lati da una serie di portici, alla cui fine si ergeva il tempio di Venere Genitrice. Secondo Appiano, questo tempio sarebbe stato una sorta di ringraziamento rivolto alla dea da parte di Cesare per avergli consentito di uscire vincitore dallo scontro di Farsalo. Davanti a questo tempio, Cesare stesso si fece rappresentare in una statua equestre, a cavallo del suo destriero personale, per il quale aveva una grande predilezione.\nLa costruzione di questo foro diede vita a una nuova e originale tipologia architettonica, che univa lo schema greco ed ellenistico dell'agor\u00e0 alla classica struttura romana del tempio su \"podium\". \u00c8 in questo stile che furono poi realizzati tutti i successivi fori imperiali.\nCon la dittatura, raggiunto il culmine del potere, Cesare pot\u00e9 adoperare ogni mezzo per la costruzione di opere sempre pi\u00f9 grandiose: con il pretesto della celebrazione dei giochi per il suo trionfo, fece ingrandire il circo costruendovi nuovi settori di scalinate, in modo che vi potessero prendere posto pi\u00f9 persone; ordin\u00f2 la realizzazione di uno stadio per i lottatori nel Campo Marzio e fece scavare sulla riva del Tevere un bacino che ospitasse naumachie.\nCerc\u00f2 anche di rinnovare il vecchio foro, programmando la costruzione di una nuova curia, in quanto la \"Curia Hostilia\" era stata distrutta nel 52 a.C. da un incendio appiccato durante i funerali di Publio Clodio Pulcro dai sostenitori del defunto, fortemente ostili all'aristocrazia senatoria. Cesare diede il via alla costruzione di una nuova struttura, la \"Curia Iulia\", la cui realizzazione si interruppe durante il lungo periodo delle guerre civili per essere poi ripresa da Augusto e completata nel 29 a.C. Quando fu portato a termine il grande bacino per le naumachie, Cesare progett\u00f2 anche la costruzione di un tempio di Marte, che doveva essere pi\u00f9 grande di qualsiasi altro, di una nuova basilica che doveva sorgere nell'area della vecchia basilica Sempronia, e di un nuovo immenso teatro stabile in pietra, ai piedi del monte Tarpeo. Cesare non pot\u00e9 vedere realizzati i suoi progetti a causa della sua prematura morte, ma essi furono portati a termine da Augusto, che costru\u00ec, infatti, il tempio di Marte Ultore, la basilica Giulia e il teatro di Marcello. Non fu invece mai realizzata la biblioteca che Cesare intendeva costruire per raccogliervi le opere in lingua latina e greca, per la cui realizzazione si stava gi\u00e0 adoperando, prima della morte del dittatore, Marco Terenzio Varrone.\nLa riorganizzazione di Roma.\nPer decongestionare la citt\u00e0 di Roma, che con il continuo arrivo di nuovi abitanti che andavano a ingrossare le file del sottoproletariato urbano era ormai decisamente sovrappopolata, Cesare decise di modificarne i confini amministrativi, allargando il perimetro del \"pomerium\" a un miglio romano (1.480 metri) dalle antiche mura. Questa misura fu appena sufficiente, tanto che Augusto, pochi anni pi\u00f9 tardi, dovette rimettere mano all'organizzazione dell'Urbe allargandone il perimetro e stabilendone la suddivisione in quattordici rioni.\nPer migliorare la gestione cittadina, Cesare decise di censirne la popolazione, escogitando per questo un metodo innovativo, che soppiantasse il vecchio procedimento che prevedeva il passaggio dei cittadini, divisi per trib\u00f9, presso gli \"uffici\" di coloro che si occupavano del censimento. Cesare dispose che il censimento fosse organizzato nei singoli quartieri, e che se ne dovessero occupare i proprietari degli immobili che ospitavano le case. Il metodo dovette essere efficace, perch\u00e9 anche Augusto lo adott\u00f2 per censire la popolazione, una volta preso il potere. Svetonio, senza riferire il risultato di questo censimento, dice che esso permise di abbassare da 320\u00a0000 a 150\u00a0000 il numero di coloro che, in quanto nullatenenti, beneficiavano delle assegnazioni di grano da parte dello stato. Inoltre, per evitare che si creasse occasione di malcontento, Cesare decise che, anno per anno, i pretori avrebbero tirato a sorte i nomi di coloro che, morto un beneficiario delle assegnazioni, ne avrebbero preso il posto.\nUn ultimo progetto, che Cesare attu\u00f2 con l'obiettivo di migliorare quanto pi\u00f9 possibile la circolazione in una citt\u00e0 dalle strade strette e spesso ingombre, fu quello di vietare durante il giorno la circolazione a tutti i veicoli a ruote, a eccezione dei carri per le processioni e di quelli adoperati per il trasporto di materiali da costruzione nei cantieri. Questa legge fu votata e approvata soltanto dopo la morte di Cesare, ma rest\u00f2 in vigore per molti secoli, dimostrando quindi che la necessit\u00e0 di migliorare la circolazione per le vie di Roma continu\u00f2 a lungo a farsi sentire. A partire da Cesare, dunque, il trasporto delle merci avvenne durante la notte, e il rumore che esso causava, fonte di grande disturbo per tutti coloro che dormivano, fu oggetto delle recriminazioni di Marziale e Giovenale.\nPolitica economica.\nLe guerre civili che Cesare condusse suscitarono forti difficolt\u00e0 economiche: c'era, per esempio, il bisogno di stipendiare tutti i legionari che seguivano il loro generale in giro per il mondo. A partire dal 49 a.C., allora, Cesare si dot\u00f2 di una propria zecca personale, che lo seguiva sul teatro di ogni sua operazione e coniava le monete di cui c'era un bisogno sempre crescente. Non si trattava di una pratica nuova: il Senato, infatti, l'aveva autorizzata gi\u00e0 in precedenza per i grandi corpi di spedizione di Lucio Licinio Lucullo o di Pompeo Magno in Oriente, ma Cesare prese l'iniziativa spontaneamente, impossessandosi, senza alcuna autorizzazione, delle riserve auree contenute nell'erario. Egli apport\u00f2, comunque, due grandi innovazioni alla monetazione, che furono poi riprese da Ottaviano e Marco Antonio per divenire d'uso comune in tutta l'epoca imperiale. Cesare per primo, infatti:\nA Roma non erano mai state emesse monete in oro se non temporaneamente e in momenti di grandissimo pericolo (come le fasi cruciali della seconda guerra punica) dietro la decisione del Senato. L'emissione dell\"'aureus\", dunque, si ricollegava all'idea di attingere alle riserve d'oro per salvare la \"res publica\" in pericolo; inoltre, l'elevato valore della moneta (un \"aureus\" valeva 25 denari o 100 sesterzi) facilitava l'assegnazione di gratifiche ai soldati.\nI soggetti rappresentati sulle facce delle monete, infine, avevano un forte valore propagandistico: oltre al ritratto di Cesare accompagnato dal suo nome, apparivano principalmente le seguenti figure:\nPolitica estera.\nCesare, una volta divenuto unico padrone di Roma, sebbene avesse ormai raggiunto un'et\u00e0 venerabile, era deciso ad attuare nuove campagne di espansione, sempre sull'esempio dell'uomo che ne aveva ispirato le imprese militari, Alessandro Magno, creatore di un vero impero universale. Intendeva quindi vendicare la sconfitta di Crasso a Carre contro i Parti e sottomettere l'intera Europa continentale, attuando una campagna nella zona danubiana contro i Daci di Burebista, una in Dalmazia e un'altra contro le popolazioni della Germania libera, che troppo spesso avevano interferito nel corso della difficile conquista della Gallia.\nA causa della sua morte violenta e prematura, Cesare non pot\u00e9 attuare nessuna delle campagne che aveva programmato. Bench\u00e9 fossero gi\u00e0 stati nominati coloro che avrebbero condotto la campagna contro i Parti, della cui organizzazione si stava occupando anche il giovane Ottaviano, e fossero gi\u00e0 stati incaricati i magistrati che avrebbero retto lo stato durante l'assenza di Cesare, essa non fu mai realmente portata a termine, tanto che la zona orientale dell'impero rimase sempre una delle pi\u00f9 instabili. Tuttavia, pi\u00f9 tardi, nel 20 a.C., Augusto si accord\u00f2 con i Parti e ottenne la restituzione delle insegne sottratte a Crasso a Carre.\nLe altre imprese che Cesare preparava furono invece portate a termine in tempi successivi: la Dalmazia fu completamente assoggettata da Augusto dopo la rivolta dalmato-pannonica del 6-9; la Germania fu occupata solo per un ventennio sotto Augusto, e i confini romani rimasero dove li aveva lasciati Cesare, sul Reno; la Dacia, infine, fu conquistata da Traiano nel 106, dopo due campagne militari.\nA Cesare va comunque il merito di aver sottomesso il mondo celtico, che costituiva uno dei principali pericoli per l'espansione romana in Europa: sebbene si trattasse di civilt\u00e0 meno complesse di quella di Roma, la loro forza militare, riposta soprattutto nella cavalleria, era notevole, e la loro presenza ai confini dell'Italia causava una situazione di costante pericolo. Per contro i Galli, una volta entrati a far parte dello stato romano, furono tra le prime popolazioni provinciali a ricevere la cittadinanza, accettando di buon grado il processo di romanizzazione.\nLa riorganizzazione dell'esercito.\nGiulio Cesare \u00e8 considerato, tanto dagli autori moderni quanto dai suoi contemporanei, il pi\u00f9 grande genio militare della storia romana. Egli seppe stabilire con i suoi soldati un rapporto tale di stima e devozione appassionata, da poter mantenere la disciplina evitando sempre il ricorso alla violenza contro i suoi stessi uomini. Nel corso della campagna di Gallia, Cesare non viet\u00f2 mai ai suoi soldati di far bottino, ma il legionario doveva aver sempre ben chiaro l'obiettivo finale, e le sue azioni non dovevano in nessun modo condizionare i piani operativi della campagna del suo comandante. Conscio della situazione disagiata dei soldati, che venivano di solito ricompensati al congedo con una concessione di \"ager publicus\" ma che fino a quel momento erano costretti a vivere con poco, di sua iniziativa, tra il 51 e il 50 a.C. decise di raddoppiarne la paga, che pass\u00f2 da 5 a 10 assi al giorno (pari a 225 denarii annui). La riforma fu cos\u00ec ben accolta che la paga del legionario rimase invariata fino a quando l'imperatore Domiziano (81-96) prese nuovi provvedimenti.\nEgli fu, inoltre, il primo a comprendere che una dislocazione di parte delle forze militari repubblicane (legioni e truppe ausiliarie) doveva costituire la base per un nuovo sistema strategico di difesa globale lungo tutti i confini, e in particolare in quelle aree \"a rischio\". Durante la campagna di Gallia, infatti, negli inverni posizionava le sue legioni in aree strategiche, in modo che la situazione rimanesse tranquilla nei momenti in cui non ci fosse la possibilit\u00e0 di intervenire prontamente in caso di necessit\u00e0.\nCre\u00f2 un \"cursus honorum\" per il centurionato, che si basava sui meriti del singolo individuo, tanto che a seguito di gesti particolari di eroismo, alcuni soldati potevano essere promossi ai \"primi ordines\", dove al vertice si trovava il \"primus pilus\" o \"primipilare\" di legione. Inoltre, poteva anche avvenire che un \"primus pilus\" venisse promosso a \"tribunus militum\". Si andava indebolendo, pertanto, la discriminazione tra ufficiali e sottufficiali, e si rafforzava lo spirito di gruppo e la professionalit\u00e0 delle unit\u00e0.\nEgli, contrariamente a quanto avevano fatto molti dei suoi predecessori, che fornivano alle truppe donativi occasionali, reput\u00f2 fosse necessario dare continuit\u00e0 al servizio che i soldati prestavano, e istitu\u00ec il diritto a un premio per il congedo: era da tempo in uso la consuetudine di donare appezzamenti di terreno ai veterani, ma si trattava di qualcosa che, almeno fino ad allora, era sempre avvenuto a discrezione dei generali e del Senato.\nA proposito del rapporto personale di Cesare con i suoi legionari, Svetonio scrive:\nLa congiura e la morte.\nCesare nomin\u00f2 consoli per il 44 a.C. s\u00e9 stesso e il fidato Marco Antonio, e attribu\u00ec invece la pretura a Marco Giunio Bruto e Gaio Cassio Longino. Quest'ultimo si fece interprete dell'insofferenza di ampia parte della \"nobilitas\", e incominci\u00f2 a organizzare una congiura anticesariana. Trov\u00f2 l'appoggio di molti uomini, tra cui molti dei pompeiani passati dalla parte di Cesare, e anche alcuni tra coloro che erano sempre stati al fianco dello stesso Cesare a partire dalla guerra di Gallia, come Gaio Trebonio, Decimo Giunio Bruto Albino, Lucio Minucio Basilo e Servio Sulpicio Galba.\nI congiurati, e primo tra loro lo stesso Cassio, decisero di cercare l'appoggio di Marco Bruto: egli era infatti un lontanissimo discendente di quel Lucio Giunio Bruto che nel 509 a.C. aveva scacciato il re Tarquinio il Superbo e istituito la repubblica, e poteva rappresentare il capo ideale per una congiura che si proponeva di uccidere un nuovo tiranno. Bruto era inoltre nipote e grande ammiratore di Catone Uticense, e poteva infine trovare nella propria filosofia, a met\u00e0 tra lo stoicismo e la dottrina accademica, le convinzioni per combattere Cesare, al quale era comunque legato.\nIl pi\u00f9 influente tra i personaggi romani a non aderire alla congiura fu Cicerone, che, pur essendo amico di Bruto e sperando nell'eliminazione del tiranno Cesare, decise di tenersi fuori dal complotto; egli tuttavia, auspic\u00f2 che assieme a Cesare fosse ucciso anche Marco Antonio che, non a torto, vedeva come un possibile successore del dittatore.\nLe Idi di marzo.\nSecondo la tradizione, la morte di Cesare fu preceduta da un incredibile numero di presagi: da pi\u00f9 parti si videro bruciare fuochi celesti, uccelli solitari giunsero nel foro, e si udirono strani rumori notturni. Pochi giorni prima del suo omicidio, Cesare, mentre compiva un sacrificio, non riusc\u00ec a trovare il cuore della vittima, il che costituiva un presagio di malaugurio. Nello stesso periodo fu scoperta la sepoltura del fondatore di Capua, Capi, e sulla lapide tombale fu trovata la scritta: \"Quando verranno scoperte le ossa di Capi, un discendente di Iulo verr\u00e0 assassinato per mano dei suoi consanguinei, e subito sar\u00e0 vendicato con grandi stragi e lutti per l'Italia\". Le mandrie di cavalli che Cesare aveva fatto liberare al momento del passaggio del Rubicone cominciarono a piangere a dirotto, e uno scricciolo (che \u00e8 anche chiamato \"uccellino regale\"), che era entrato nella Curia di Pompeo (dove il Senato si riuniva dopo che la Curia era andata distrutta nell'incendio di cui sopra) portando un ramoscello d'alloro, fu subito attaccato e ucciso da parecchi uccelli che sopraggiunsero all'istante. Alla vigilia dell'omicidio, Calpurnia, la moglie di Cesare, donna del tutto priva di superstizioni religiose, fu sconvolta da sogni in cui la casa le crollava addosso, e lei stessa teneva tra le braccia il marito ucciso. Lo stesso Cesare sogn\u00f2 di librarsi nell'etere, volando sopra le nubi e stringendo la mano a Giove. Il giorno successivo, quello delle Idi di marzo, il 15 del mese, Calpurnia preg\u00f2 dunque Cesare di restare in casa, ma egli, che la sera prima a casa di Lepido aveva detto che avrebbe preferito una morte improvvisa allo sfinimento della vecchiaia, sebbene si sentisse poco bene, fu convinto dal congiurato Decimo Bruto Albino a recarsi comunque in Senato, in quanto sarebbe sembrato sconveniente che non salutasse neppure tutti i senatori che si erano riuniti per nominarlo, proprio quel giorno, re. Cesare, che poco pi\u00f9 di un mese prima aveva imprudentemente deciso di congedare la scorta che sempre lo accompagnava, usc\u00ec dunque in strada, e qui fu avvicinato da un indovino, Artemidoro di Cnido, che gli consegn\u00f2 un libello in cui lo ammoniva del pericolo che stava per rischiare. L'indovino si sincer\u00f2 che Cesare lo leggesse quanto prima, ma il dittatore, che pi\u00f9 volte si apprest\u00f2 a farlo, non vi riusc\u00ec per colpa della folla che lo circondava. Giunto alla Curia di Pompeo, Cesare fu avvicinato da un aruspice di nome Spurinna, che lo aveva avvisato di guardarsi dalle Idi di marzo: a questi il dittatore disse, con aria beffarda, che le Idi erano arrivate, ma l'indovino gli rispose che non erano ancora passate.\nEntrato in Senato, si and\u00f2 a sedere ignaro al suo seggio, dove fu subito attorniato dai congiurati che finsero di dovergli chiedere grazie e favori. Mentre Decimo Bruto intratteneva il possente Antonio fuori dalla Curia, per evitare che prestasse soccorso, al segnale convenuto, Publio Servilio Casca Longo sfoder\u00f2 il pugnale e colp\u00ec Cesare al collo, causandogli una ferita superficiale e non mortale. Cesare invece, per nulla indebolito, cerc\u00f2 di difendersi con lo stilo che aveva in mano, e apostrof\u00f2 il suo feritore dicendo \"Scelleratissimo Casca, che fai?\" o gridando \"Ma questa \u00e8 violenza!\". Casca, allora, chiese aiuto al fratello (\"\u1f00\u03b4\u03b5\u03bb\u03c6\u03ad, \u03b2\u03bf\u03ae\u03b8\u03b5\u03b9\"), e tutti i congiurati che si erano fatti attorno a Cesare si scagliarono con i pugnali contro il loro obiettivo. \nSvetonio racconta: \u00abQuando si accorse che lo aggredivano da tutte le parti con i pugnali nelle mani, si avvolse la toga attorno al capo e con la sinistra ne fece scivolare l\u2019orlo fino alle ginocchia, per morire pi\u00f9 decorosamente, con anche la parte inferiore del corpo coperta. Cos\u00ec fu trafitto da ventitr\u00e9 pugnalate, con un solo gemito, emesso sussurrando dopo il primo colpo; secondo alcuni avrebbe gridato a Marco Bruto, che si precipitava contro di lui: \"Anche tu, Bruto, figlio mio!\". Rimase l\u00ec per un po\u2019 di tempo, privo di vita, mentre tutti fuggivano, finch\u00e9, caricato su una lettiga, con il braccio che pendeva fuori, fu portato a casa da tre schiavi.\u00bb Cadde ai piedi della statua di Pompeo. \nLe ultime parole di Cesare sono state riferite in vario modo:\nSvetonio riferisce che, secondo il medico Antistio, nessuna delle ferite subite da Cesare fu mortale, con l'eccezione della seconda, in pieno petto.\nLa successione.\nCome erede principale a cui spettavano i tre quarti delle sue ricchezze, Cesare lasci\u00f2 il giovane pronipote diciottenne Ottaviano, che si trovava nell'Illirico, ad Apollonia, poich\u00e9 doveva sovraintendere all'organizzazione dei preparativi per le due grandi spedizioni che Cesare aveva intenzione di intraprendere: quella contro i Daci di Burebista e l'altra contro i Parti, in Oriente. Ottavio, una volta informato dell'uccisione del prozio, decise di tornare a Roma per reclamare i suoi diritti di figlio adottivo e di erede di Cesare. Assieme a lui erano stati nominati eredi Lucio Pinario e Quinto Pedio, a cui spett\u00f2 il restante quarto del patrimonio di Cesare; solo Ottavio, per\u00f2, pot\u00e9 prendere, in quanto suo figlio adottivo, il nome del defunto, divenendo cos\u00ec Gaio Giulio Cesare Ottaviano. Cesare lasci\u00f2 inoltre agli abitanti di Roma trecento sesterzi ciascuno e i suoi giardini sulle rive del Tevere.\nIl 20 marzo il corpo di Cesare fu cremato nel foro: i cesaricidi avevano inizialmente pensato di buttarlo nel Tevere subito dopo l'assassinio, ma il proposito era rimasto incompiuto in quanto molti senatori, spaventati da quanto era successo, avevano subito lasciato il Senato. Marco Antonio, che era divenuto il nuovo leader cesariano (Ottaviano era ancora in Illirico), fece costruire la pira nel campo Marzio, in prossimit\u00e0 della tomba della figlia di Cesare, Giulia, e fece collocare nel foro, vicino ai Rostri, un'edicola dove fece esporre la toga insanguinata che Cesare indossava al momento della morte. Innumerevoli persone sfilarono nel campo Marzio per portare doni e si celebrarono dei \"ludi\" in memoria del defunto, dove si recitarono alcuni toccanti versi di Pacuvio. Antonio, lesse poi, come \"laudatio funebris\", il decreto con cui il Senato aveva conferito a Cesare tutti gli onori umani e divini e con cui gli stessi senatori si erano impegnati a proteggere Cesare. Decise, poi, di far trasportare il corpo del defunto per il foro, portato a braccio da magistrati su un lenzuolo, in modo che fossero ben visibili le pugnalate che egli aveva ricevuto: mentre alcuni cominciarono a chiedere che il corpo fosse cremato nella curia di Pompeo o nella cella di Giove Capitolino, alcuni uomini diedero fuoco al cataletto, e le fiamme furono subito alimentate dalla folla degli astanti, che cominciarono a buttarvi fascine, oggetti di legno e gli stessi doni che portavano. I veterani di Cesare, anzi, arrivarono a buttare nel rogo armi e gioielli, e a rendere omaggio giunsero anche gli stranieri, tra cui gli Ebrei, che erano grati a Cesare perch\u00e9 aveva sconfitto Pompeo, colpevole di aver violato il Tempio di Gerusalemme, entrando nel Sancta sanctorum. Nel luogo della cremazione fu eretto in seguito il Tempio del Divo Giulio.\nNessun diritto di successione pot\u00e9 mai reclamare Cesarione, figlio naturale di Cesare, concepito con la regina d'Egitto, Cleopatra VII, durante il suo soggiorno del 48 a.C. La regina egiziana rimase famosa per essere stata non solo l'amante di Marco Antonio dopo la morte del dittatore, ma soprattutto per aver collaborato con lui al fine di creare un nuovo impero in Oriente che potesse contrastare il crescente potere di Ottaviano in Occidente. Il dissenso nato cos\u00ec tra Antonio e Ottaviano determin\u00f2 una nuova guerra civile che culmin\u00f2 con la morte degli stessi Antonio e Cleopatra nel 30 a.C. e la trasformazione, attuata da Ottaviano, della Repubblica romana in impero.\nNel 42 a.C., quando gli eserciti di Marco Antonio e Ottaviano si apprestavano ad attaccare quelli dei cesaricidi Bruto e Cassio a Filippi, la leggenda racconta che la figura di un uomo di incredibile grandezza e d'aspetto spaventoso apparve nella tenda di Bruto. Questi, riconosciuta la figura di Cesare, chiese all'ombra chi fosse. Essa rispose: \"Il tuo cattivo demone, Bruto. Mi rivedrai a Filippi\", e Bruto coraggiosamente rispose a sua volta: \"Ti vedr\u00f2\". Pochi giorni dopo, a Filippi, quando la vittoria dei cesariani era ormai certa, Cassio si suicid\u00f2 con il pugnale con cui aveva trafitto Cesare, e poco dopo anche lo stesso Bruto, per non cadere in mano nemica, si diede la morte. Cos\u00ec, a due anni dall'assassinio di Cesare, tutti coloro che avevano preso parte alla congiura avevano perso la vita, e la vendetta del \"divus\" era compiuta.\nCesare storico, scrittore, oratore.\nLa sua opera di scrittore - racchiusa principalmente nei suoi commentari sulla guerra in Gallia \"(De bello Gallico)\" e sulla guerra civile contro Pompeo e il Senato \"(De bello civili)\" - pone Giulio Cesare tra i pi\u00f9 grandi maestri di stile della prosa latina.\nLe narrazioni, apparentemente semplici e in stile diretto, sono di fatto un annuncio molto sofisticato del suo programma politico, in modo particolare per i lettori di media cultura e per la piccola aristocrazia sia d'Italia sia delle province.\nLe sue principali opere letterarie giunte sino a noi sono:\nLe opere perdute includono: diverse orazioni (in una di esse - l'elogio funebre della zia Giulia - si affermava la discendenza della \"gens\" Iulia da Iulo e quindi da Enea e Venere); un trattato in due libri su problemi di lingua e stile (\"De analogia\"), terminato nell'estate del 54; vari componimenti poetici giovanili; una raccolta di detti memorabili; un poema sulla spedizione in Spagna nel 45; un pamphlet in due libri, intitolato \"Anticato\" o \"Anticatones\", contro la memoria di Catone Uticense, scritto in polemica con l'elogio di Catone composto da Cicerone su richiesta di Bruto.\nInfine, opere spurie sono, oltre al libro ottavo del \"De bello Gallico\", tre opere del cosiddetto \"Corpus Caesarianum\":\ne i resoconti degli ultimi avvenimenti della guerra civile, composti da ufficiali di Cesare. In queste tre ultime opere risulta evidente il diverso stile della prosa, evidentemente meno limpido ed entusiasmante di quello utilizzato da Cesare nelle sue due opere.\nGli autori di queste opere spurie erano probabilmente dei luogotenenti molto fedeli a Cesare, tra i quali figurano Gaio Oppio e, forse nella redazione del \"Bellum Alexandrinum\", lo stesso Aulo Irzio.\nSulla figura di Cesare come scrittore, significativo \u00e8 il seguente passo di Svetonio:\nCesare fu, oltre che grande protagonista politico delle vicende del suo tempo, anche importante oratore. Le sue orazioni sono andate perdute: esiste un rifacimento sallustiano di quella pronunziata il 5 dicembre del 63, mentre di altre orazioni \u00e8 rimasta solo notizia (\"In Dolabellam\", \"Pro rogatione Plautia\", \"Pro Bithinis\", \"Pro Decio Samnite\"). I giudizi degli antichi sull'eloquenza di Cesare erano concordemente positivi."}
{"id": "2912841", "revid": "107831", "url": "https://it.wikipedia.org/wiki?curid=2912841", "title": "Toray Pan Pacific Open 2006", "text": "Il Toray Pan Pacific Open 2006 \u00e8 stato un torneo di tennis giocato sul cemento indoor.\n\u00c8 stata la 23\u00aa edizione del Toray Pan Pacific Open, che fa parte della categoria Tier I nell'ambito del WTA Tour 2006.\nSi \u00e8 giocato al Tokyo Metropolitan Gymnasium di Tokyo, in Giappone, dal 27 gennaio al 5 febbraio 2006.\nCampionesse.\nSingolare.\n Elena Dement'eva ha battuto in finale Martina Hingis, 6\u20132, 6\u20130\nDoppio.\n Lisa Raymond / Samantha Stosur hanno battuto in finale Cara Black / Rennae Stubbs, 6\u20132, 6\u20131"}
{"id": "2912845", "revid": "258125", "url": "https://it.wikipedia.org/wiki?curid=2912845", "title": "XXXVIII Gran Premio dell'Automobile Club di Francia", "text": ""}
{"id": "2912846", "revid": "258125", "url": "https://it.wikipedia.org/wiki?curid=2912846", "title": "XII Gran Premio d'Europa", "text": ""}
{"id": "2912847", "revid": "107831", "url": "https://it.wikipedia.org/wiki?curid=2912847", "title": "Family Circle Cup 2006", "text": "Il Family Circle Cup 2006 \u00e8 stato un torneo di tennis giocato sulla terra verde.\n\u00c8 stata la 34\u00aa edizione del Family Circle Cup, che fa parte della categoria Tier I nell'ambito del WTA Tour 2006.\nSi \u00e8 giocato al Family Circle Tennis Center di Charleston negli Stati Uniti dal 10 al 16 aprile 2006.\nCampionesse.\nSingolare.\n Nadia Petrova ha battuto in finale Patty Schnyder, 6\u20133, 4\u20136, 6\u20131\nDoppio.\n Lisa Raymond / Samantha Stosur hanno battuto in finale Virginia Ruano Pascual / Meghann Shaughnessy, 3\u20136, 6\u20131, 6\u20131"}
{"id": "2912849", "revid": "1896223", "url": "https://it.wikipedia.org/wiki?curid=2912849", "title": "Alessandro Deljavan", "text": " \nInizi\u00f2 lo studio del pianoforte nel 1989 a nemmeno due anni d'et\u00e0, debuttando da solista l'anno successivo. Si diplom\u00f2 al Conservatorio Giuseppe Verdi (Milano) nel 2003.\nSi \u00e8 perfezionato con Dimitri Bashkirov, Laurent Boullet, Fou Ts'ong, Dominique Merlet, John Perry, Menahem Pressler, Andreas Staier all'interno dei corsi dell\"'International Piano Association\" diretti da William Grant Nabor\u00e8 e presso il Conservatorio della Svizzera italiana a Lugano.\nAttivit\u00e0.\nNel corso degli anni Novanta si \u00e8 esibito nelle pi\u00f9 importanti sale da concerto italiane, a Roma, Venezia, Milano, Napoli, Ancona, Como e Bologna; ed estere, in Belgio, Francia, Germania, Polonia, Slovacchia, Argentina, Colombia e Stati Uniti d'America.\nNel 2006, in occasione dei festeggiamenti per i 250 anni dalla nascita di Wolfgang Amadeus Mozart, ha debuttato nella veste di direttore al pianoforte con l'Orchestra Verdi di Milano.\nNel 2011 ha debuttato a San Pietroburgo in Russia con la Mariinsky Theatre Orchestra.\nPremi vinti.\nNel 1996, quale rappresentante italiano, gli viene assegnato il \"1er Prix, 1er Nomm\u00e9 de la discipline piano classique, degr\u00e9 virtuiosit\u00e9\" a Parigi nella sede della Rueil-Malmaison.\nFra i soli prem\u00ee rilevanti, nel 2005 ha vinto il quinto premio al \"Gina Bachauer International Young Artists Competition\". Nel maggio 2009 riceve il premio \"John Giordano\" Jury Chairman Discretionary Award di 4.000 dollari al prestigioso Concorso pianistico internazionale Van Cliburn a Fort Worth, in Texas. Nel 2010 ottiene il 2\u00ba premio al \"Isang Yun Competition\" a Tongyeong, Corea del Sud. Nel 2013 decide di ritornare al Van Cliburn; la sua esclusione dalla fase finale ha destato non poche critiche. S aggiudica comunque il \"Raymond E. Buck\" Jury Discretionary Award ($4,000). Dopo pochi giorni si ritirer\u00e0 volontariamente dal Concorso Pianistico Internazionale di Cleveland.\nRegistrazioni.\nHa inciso per OnClassical, Piano Classics e Grand Piano."}
{"id": "2912853", "revid": "824274", "url": "https://it.wikipedia.org/wiki?curid=2912853", "title": "Acura Classic 2006", "text": "L'Acura Classic 2006 \u00e8 stato un torneo di tennis giocato sul cemento. \n\u00c8 stata la 28\u00aa edizione del torneo di San Diego, che fa parte della categoria Tier I nell'ambito del WTA Tour 2006. \nSi \u00e8 giocato a San Diego negli USA dal 29 luglio al 6 agosto 2006.\nCampionesse.\nSingolare.\n Marija \u0160arapova ha battuto in finale Kim Clijsters, 7\u20135, 7\u20135\nDoppio.\n Cara Black / Rennae Stubbs hanno battuto in finale Anna-Lena Gr\u00f6nefeld / Meghann Shaughnessy, 6\u20132, 6\u20132"}
{"id": "2912856", "revid": "767487", "url": "https://it.wikipedia.org/wiki?curid=2912856", "title": "Francesco Guami", "text": "Biografia.\nFratello del pi\u00f9 celebre Gioseffo Guami, di lui non si hanno notizie precise fino all'et\u00e0 adulta. Le prime menzioni della sua attivit\u00e0 lo trovano trombonista presso la cappella di corte di Baviera a Monaco dal 1568 al 1580 circa. Tornato in Italia, ricopr\u00ec l'incarico di maestro di cappella in diverse chiese in giro per l'Italia e fra esse la Cappella Palatina della sua citt\u00e0 natale nel 1598.\nCompose tre libri di madrigali, nel decennio 1588-1598, pezzi strumentali ed alcune messe andate disperse."}
{"id": "2912858", "revid": "1543377", "url": "https://it.wikipedia.org/wiki?curid=2912858", "title": "Open di Zurigo 2006", "text": "L'Open di Zurigo 2006 \u00e8 stato un torneo femminile di tennis giocato sul cemento indoor. \n\u00c8 stata la 23\u00aa edizione del torneo, che fa parte della categoria Tier I nell'ambito del WTA Tour 2006.\nSi \u00e8 giocato nell'Hallenstadion di Zurigo in Svizzera, dal 16 al 22 ottobre 2006.\nCampionesse.\nSingolare.\n Marija \u0160arapova ha battuto in finale Daniela Hantuchov\u00e1, 6-1, 4-6, 6-3\nDoppio.\n Cara Black / Rennae Stubbs hanno battuto in finale Liezel Huber / Katarina Srebotnik, 7-5, 7-5"}
{"id": "2912862", "revid": "258125", "url": "https://it.wikipedia.org/wiki?curid=2912862", "title": "III Gran Premio di Gran Bretagna", "text": ""}
{"id": "2912863", "revid": "258125", "url": "https://it.wikipedia.org/wiki?curid=2912863", "title": "XI Gran Premio d'Europa", "text": ""}
{"id": "2912865", "revid": "124356867", "url": "https://it.wikipedia.org/wiki?curid=2912865", "title": "Giovanni Scarlatti", "text": "Biografia.\nGiovanni di Scarlatto nacque intorno al 1300, probabilmente a Pisa, passando l'infanzia nel quartiere di San Paolo a Ripa d'Arno. Formatosi presso la Curia romana, tra il 1330 e il 1340 vi esercit\u00f2 le attivit\u00e0 di avvocato, uditore giudiziario e lettore dello studio generale. Nel 1346 venne inviato in Armenia come istruttore nel processo di riconoscimento dei Bartolimiti armeni, appartenenti all'ordine monastico di San Basilio.\nDopo un periodo imprecisato come vescovo di Corone, consacrato da papa Benedetto XII, venne dal suo successore Clemente VI elevato al rango di arcivescovo di Pisa nel 1348. Il 18 gennaio del 1355 accolse con tutti gli onori il nuovo imperatore Carlo IV durante la sua discesa verso Roma. Nel 1359 venne inviato in Corsica come nunzio apostolico.\nNel 1360 fece costruire, probabilmente sulle rovine dell'antico castello di Agnano Pisano, il monastero e la chiesa di San Girolamo degli Olivetani, oggi chiesa di San Jacopo. Alla sua morte, avvenuta nel febbraio del 1362, Scarlatti don\u00f2 alla chiesa e al cenobio tutto il suo ricco patrimonio, assoggettando ai monaci benedettini anche lo scomparso eremo di San Michele Arcangelo di Agnano.\nNel suo testamento chiese di essere inumato in un sarcofago scolpito e collocato nella cattedrale pisana, sotto le scale che conducono al loggiato sopra la navata destra. L'arca marmorea verr\u00e0 realizzata dalla bottega di Nino Pisano sul modello della Tomba Ammannati del 1359, oggi posta nel Camposanto monumentale. Il sarcofago venne spostato innumerevoli volte nei secoli, fino ad esser conservato nella sala 9 del Museo dell'Opera del Duomo di Pisa insieme al monumento funebre del nipote Francesco Moricotti, cui funse a sua volta da modello scultoreo.\nStemma.\nTre alberi sradicati su campo rosso, in scudo appuntato e non partito."}
{"id": "2912868", "revid": "21880", "url": "https://it.wikipedia.org/wiki?curid=2912868", "title": "Vermetus triqueter", "text": ""}
{"id": "2912872", "revid": "1543377", "url": "https://it.wikipedia.org/wiki?curid=2912872", "title": "Open Gaz de France 2006", "text": "L'Open Gaz de France 2006 \u00e8 stato un torneo di tennis giocato sul cemento indoor.\n\u00c8 stata la 14\u00aa edizione dell'Open Gaz de France, che fa parte della categoria Tier II nell'ambito del WTA Tour 2006.\nSi \u00e8 giocato dal 6 al 12 febbraio 2006.\nCampionesse.\nSingolare.\n Am\u00e9lie Mauresmo ha battuto in finale Mary Pierce 6\u20131, 7\u20136 (7\u20132)\nDoppio.\n \u00c9milie Loit / Kv\u011bta Peschke hanno battuto in finale Cara Black / Rennae Stubbs 7\u20136 (7\u20135), 6\u20134"}
{"id": "2912875", "revid": "1442080", "url": "https://it.wikipedia.org/wiki?curid=2912875", "title": "Open Gaz de France 2006 - Singolare", "text": "Il singolare dell'Open Gaz de France 2006 \u00e8 stato un torneo di tennis facente parte del WTA Tour 2006.\nDinara Safina era la detentrice del titolo, ma ha perso nei quarti di finale contro Am\u00e9lie Mauresmo.\nMauresmo ha battuto in finale 6\u20131, 7\u20136 (7\u20132) Mary Pierce.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2912876", "revid": "838137", "url": "https://it.wikipedia.org/wiki?curid=2912876", "title": "Open Gaz de France 2006 - Doppio", "text": "Il doppio dell'Open Gaz de France 2006 \u00e8 stato un torneo di tennis facente parte del WTA Tour 2006.\nIveta Bene\u0161ov\u00e1 e Kv\u011bta Peschke erano le detentrici del titolo, ma solo Peschke ha partecipato in coppia con \u00c9milie Loit.\nLoit e Peschke hanno battuto in finale 7\u20136 (7\u20135), 6\u20134 Cara Black e Rennae Stubbs."}
{"id": "2912879", "revid": "767487", "url": "https://it.wikipedia.org/wiki?curid=2912879", "title": "Proximus Diamond Games 2006", "text": "Il Proximus Diamond Games 2006 \u00e8 stato un torneo di tennis giocato sul cemento. \u00c8 stata la 5\u00aa edizione del Proximus Diamond Games, che fa parte della categoria Tier II nell'ambito del WTA Tour 2006. Si \u00e8 giocato al Sportpaleis di Anversa in Belgio dal 12 al 19 febbraio 2006.\nCampionesse.\nSingolare.\n Am\u00e9lie Mauresmo ha battuto in finale Kim Clijsters, 3\u20136, 6\u20133, 6\u20133\nDoppio.\n Dinara Safina / Katarina Srebotnik hanno battuto in finale St\u00e9phanie Foretz Gacon / Micha\u00eblla Krajicek, 6\u20131, 6\u20131"}
{"id": "2912882", "revid": "57342", "url": "https://it.wikipedia.org/wiki?curid=2912882", "title": "Ferdinando Rocco", "text": "Biografia.\nLaureatosi in giurisprudenza ed entrato nell'Amministrazione dello Stato nel 1904, prest\u00f2 servizio al Ministero dei lavori pubblici e poi, come direttore generale e capo di gabinetto, al Ministero dell'agricoltura.\nMembro di una serie di comitati ministeriali e del consiglio superiore dei lavori pubblici, nel 1923 fu nominato consigliere di Stato e presidente dell'Istituto italiano di credito fondiario.\nDal 1939 al 1947 presiedette la IV sezione del Consiglio di Stato; fu poi, dal 1947 al 1950, Presidente del Consiglio di Stato.\nDal 1950 al 1954 presiedette la Cassa per il Mezzogiorno."}
{"id": "2912884", "revid": "430604", "url": "https://it.wikipedia.org/wiki?curid=2912884", "title": "Camigliatello", "text": ""}
{"id": "2912892", "revid": "729019", "url": "https://it.wikipedia.org/wiki?curid=2912892", "title": "Linea R (metropolitana di Madrid)", "text": "Il Ramal \u00d3pera-Pr\u00edncipe P\u00edo, conosciuto pi\u00f9 semplicemente come Ramal o Linea R, della metropolitana di Madrid \u00e8 una linea che collega le due stazioni di \u00d3pera e Pr\u00edncipe P\u00edo. La linea venne aperta il 27 dicembre 1925, con l'attuale tracciato tra \"Plaza de Isabel II\" e \"Glorieta de San Vicente\", come ramo della linea 2 per collegare il centro della citt\u00e0 con la \"Estaci\u00f3n del Norte\". Il \"Ramal\" \u00e8 una linea breve il cui unico scopo \u00e8 facilitare gli spostamenti tra le linee dei trasporti urbani della capitale, con cui le sue due stazioni sono collegate.\nIl servizio della linea viene garantito da due treni che si incontrano al centro del tunnel che unisce le due stazioni. La linea \u00e8 rimasta chiusa dal 15 maggio al 30 agosto 2010 per lavori manutenzione e miglioramento dell'infrastruttura.\nStoria.\nLa linea venne inaugurata il 27 dicembre 1925, con l'attuale tracciato tra \"Plaza de Isabel II\" e \"Glorieta de San Vicente\", come ramo della linea 2 per collegare il centro della citt\u00e0 con la \"Estaci\u00f3n del Norte\", una delle principali vie di comunicazione tra la capitale e il nord-ovest della penisola.\nDopo la proclamazione della Seconda Repubblica, il 14 aprile 1931, le nuove autorit\u00e0 approvarono con il decreto del 20 aprile la soppressione di tutte le denominazioni che facevano riferimento alla monarchia. Pertanto, il 24 giugno la stazione \"Isabel II\" fu ribattezzata \"Opera\". Nello stesso anno anche la piazza cambi\u00f2 nome in \"Plaza de Ferm\u00edn Gal\u00e1n\", uno dei militari responsabili della fallita rivolta di Jaca, che tent\u00f2 di rovesciare il re Alfonso XIII nel 1930. Il 5 giugno 1937 la stazione \"Opera\" cambi\u00f2 nuovamente nome in \"Ferm\u00edn Gal\u00e1n\", su proposta del consiglio comunale in concomitanza con il nome della piazza. Tuttavia, l'instaurazione della dittatura di Francisco Franco, dopo la sconfitta delle forze repubblicane nella Guerra Civile, signific\u00f2 un nuovo cambiamento nelle denominazioni di luoghi come strade pubbliche e stazioni. Per questo motivo, nel 1939 la piazza fu ribattezzata \"Plaza de Isabel II\", e la stazione della metropolitana riprese il nome di \"Opera\", che \u00e8 stato mantenuto da allora.\nIn seguito all'estensione della linea 6 nel maggio 1995, la \"Estaci\u00f3n del Norte\" fu unita alla linea e cambi\u00f2 nome in \"Pr\u00edncipe Pio\". Fu inoltre rimodellata e ampliata, fornendo un nuovo trasferimento con la linea 10 e facilitando la corrispondenza con la rete Cercan\u00edas di Madrid attraverso un nuovo ingresso. Nel 2007 \u00e8 stato aperto un nuovo scambiatore nel vecchio cortile della stazione.\nLa linea \u00e8 rimasta chiusa dal 15 maggio al 30 agosto 2010 per lavori manutenzione e miglioramento dell'infrastruttura.\nMateriale rotabile.\nIl materiale rotabile \u00e8 costituito da treni della serie 3000 della CAF. Essendo il Ramal collegato solamente con la linea 2, il materiale rotabile utilizzato al proprio interno dipende da quello che utilizza tale linea. In precedenza venivano utilizzati treni della serie 2000 e anche quelli della \"preserie\" 2000, ovvero dei prototipi. A partire dal 30 agosto 2010, in seguito ai lavori di adeguamento a cui \u00e8 stata sottoposta questa linea, i treni delle serie 2000 sono stati dismessi e vengono utilizzati solamente quelli della serie 3000.\nStazioni.\nAccanto a ogni stazione presente nella tabella sono indicati i servizi presenti e gli eventuali interscambi; tutte le stazioni sono dotate di accessi per disabili."}
{"id": "2912894", "revid": "1293655", "url": "https://it.wikipedia.org/wiki?curid=2912894", "title": "Partido di Adolfo Gonzales Chaves", "text": "Adolfo Gonzales Chaves \u00e8 un dipartimento (\"partido\") della provincia di Buenos Aires in Argentina fondato nel 1916 con capoluogo Adolfo Gonzales Chaves.\nSecondo il censimento del 2001 il \"partido\" contava una popolazione di 12.037 abitanti, con una diminuzione del 5,6% rispetto al censimento del 1991.\nIl \"partido\" comprende le seguenti localit\u00e0 principali:"}
{"id": "2912897", "revid": "111005981", "url": "https://it.wikipedia.org/wiki?curid=2912897", "title": "Girolamo Giacobbi", "text": "Biografia.\nPoco si conosce sui primi anni della sua vita e sul percorso della sua formazione musicale. Fu maestro di Adriano Banchieri e fecondo compositore di opere liriche."}
{"id": "2912902", "revid": "1543377", "url": "https://it.wikipedia.org/wiki?curid=2912902", "title": "Partido di Alberti", "text": "Il partido di Alberti \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Alberti.\nSecondo il censimento del 2001 il \"partido\" contava una popolazione di 10.373 abitanti, con una diminuzione del 2,4% rispetto al censimento del 1991.\nIl \"partido\" comprende le seguenti localit\u00e0 principali:"}
{"id": "2912903", "revid": "1543377", "url": "https://it.wikipedia.org/wiki?curid=2912903", "title": "Chinezul Timi\u0219oara", "text": "Il Chinezul Timi\u0219oara \u00e8 stata una societ\u00e0 calcistica rumena con sede nella citt\u00e0 di Timi\u0219oara.\nStoria.\nFu fondato nel 1910 col supporto dell'Associazione dei ferrovieri di Timi\u0219oara. Deve il suo nome a P\u00e1l Kinizsi, un generale dell'armata di Mattia Corvino e \"comes\" di Timi\u0219oara. Il simbolo del club constava di un braccio reggente una macina. Ci\u00f2 \u00e8 legato ad un antico racconto popolare ungherese secondo cui P\u00e1l Kinizsi era un forte mugnaio.\nI colori sociali furono il bianco ed il viola.\nLa squadra giocava allo Stadio Banatul, inaugurato il 13 ottobre 1913. Oggi l'impianto, che pu\u00f2 ospitare un pubblico di 7000 persone, \u00e8 usato dal CFR Timi\u0219oara.\nIn Romania il Chinezul Timi\u0219oara \u00e8 noto per il suo record di 6 titoli nazionali consecutivi vinti tra il 1921-22 e il 1926-27. Tale primato fu eguagliato solo settantuno anni dopo dallo Steaua Bucarest.\nNonostante il successo, nell'autunno del 1927 il club entr\u00f2 in crisi finanziaria, che si aggrav\u00f2 quando il presidente Cornel Laz\u0103r decise di lasciare il suo incarico. Il club non si ristabil\u00ec mai completamente e nell'agosto del 1936 fu unito all'ILSA Timi\u0219oara, facendo la sua ultima apparizione nella prima divisione rumena nel 1939.\nDopo la Seconda guerra mondiale segu\u00ec un'altra fusione, questa volta col CAM Timi\u0219oara. Per un breve periodo il nuovo club fu chiamato Chinezul CAM Timi\u0219oara e dal 1946 semplicemente CAM Timi\u0219oara. Quest'ultima fusione signific\u00f2 altres\u00ec la scomparsa ufficiale dal calcio rumeno."}
{"id": "2912914", "revid": "287204", "url": "https://it.wikipedia.org/wiki?curid=2912914", "title": "Agli\u00e9", "text": ""}
{"id": "2912916", "revid": "6923", "url": "https://it.wikipedia.org/wiki?curid=2912916", "title": "Strada statale 565 della Pedemontana", "text": ""}
{"id": "2912918", "revid": "110157", "url": "https://it.wikipedia.org/wiki?curid=2912918", "title": "Partido di Arrecifes", "text": "Il partido di Arrecifes \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Arrecifes. Fino al 1997 si chiamava partido de Bartolom\u00e9 Mitre.\nSecondo il censimento del 2001 il \"partido\" contava una popolazione di 27.279 abitanti, con un aumento del 10,9% rispetto al censimento del 1991.\nIl \"partido\" comprende le seguenti localit\u00e0 principali:"}
{"id": "2912920", "revid": "7", "url": "https://it.wikipedia.org/wiki?curid=2912920", "title": "Glossario del Poker", "text": ""}
{"id": "2912922", "revid": "1543377", "url": "https://it.wikipedia.org/wiki?curid=2912922", "title": "Warsaw Open 2006", "text": "Il Warsaw Open 2006 \u00e8 stato un torneo di tennis che si \u00e8 giocato sulla terra rossa. \nIl torneo faceva parte del circuito Tier II nell'ambito del WTA Tour 2006. \nSi \u00e8 giocato a Varsavia in Polonia, dall'1 al 7 maggio 2006.\nPartecipanti.\nAltre partecipanti.\nGiocatrici che hanno ricevuto una wildcard:\nGiocatrici passate dalle qualificazioni:\nGiocatrici lucky loser:\nCampionesse.\nSingolare.\n Kim Clijsters ha battuto in finale Svetlana Kuznecova, 7-5, 6-2\nDoppio.\n Anastasija Myskina / Elena Lichovceva hanno battuto in finale Anabel Medina Garrigues / Katarina Srebotnik, 6-3, 6-4"}
{"id": "2912924", "revid": "1305772", "url": "https://it.wikipedia.org/wiki?curid=2912924", "title": "L'inferno", "text": ""}
{"id": "2912925", "revid": "287204", "url": "https://it.wikipedia.org/wiki?curid=2912925", "title": "L'Inferno (film)", "text": ""}
{"id": "2912929", "revid": "93556", "url": "https://it.wikipedia.org/wiki?curid=2912929", "title": "Valerij Vladimirovi\u010d Poljakov", "text": "Detiene il record di volo spaziale pi\u00f9 lungo quando rimase a bordo della Mir per pi\u00f9 di 14 mesi (437 giorni 18 ore)."}
{"id": "2912930", "revid": "72396", "url": "https://it.wikipedia.org/wiki?curid=2912930", "title": "Warsaw Open 2006 - Singolare", "text": "Il singolare del Warsaw Open 2006 \u00e8 stato un torneo di tennis facente parte del WTA Tour 2006.\nJustine Henin-Hardenne era la detentrice del titolo, ma si \u00e8 ritirata dal torneo a causa di un infortunio alla schiena.\nKim Clijsters ha battuto in finale Svetlana Kuznecova 7-5, 6-2"}
{"id": "2912931", "revid": "92723", "url": "https://it.wikipedia.org/wiki?curid=2912931", "title": "Valeri Polyacov", "text": ""}
{"id": "2912932", "revid": "228587", "url": "https://it.wikipedia.org/wiki?curid=2912932", "title": "Ian Rotten", "text": "In passato oltre ad avere creato la PWI (1996) \u00e8 riuscito a conquistare fra le cinture pi\u00f9 ambite il NWA United States Tag Team Championship, il IWA Mid-South Heavyweight Championship ed il GWF Tag Team Championship."}
{"id": "2912933", "revid": "838137", "url": "https://it.wikipedia.org/wiki?curid=2912933", "title": "Warsaw Open 2006 - Doppio", "text": "Il doppio del Warsaw Open 2006 \u00e8 stato un torneo di tennis facente parte del WTA Tour 2006.\nTetjana Perebyjnis e Barbora Z\u00e1hlavov\u00e1-Str\u00fdcov\u00e1 erano le detentrici del titolo, ma Str\u00fdcov\u00e1 non ha partecipato.\nPerebiynis ha fatto coppia con Martina M\u00fcller.\nElena Lichovceva e Anastasija Myskina hanno battuto in finale 6-3, 6-4 Anabel Medina Garrigues e Katarina Srebotnik"}
{"id": "2912934", "revid": "1305772", "url": "https://it.wikipedia.org/wiki?curid=2912934", "title": "Whiston", "text": ""}
{"id": "2912938", "revid": "339392", "url": "https://it.wikipedia.org/wiki?curid=2912938", "title": "Servizio Ferroviario Metropolitano di Bologna", "text": ""}
{"id": "2912940", "revid": "869733", "url": "https://it.wikipedia.org/wiki?curid=2912940", "title": "White Oak", "text": ""}
{"id": "2912942", "revid": "1762097", "url": "https://it.wikipedia.org/wiki?curid=2912942", "title": "Whitefield", "text": ""}
{"id": "2912950", "revid": "123177762", "url": "https://it.wikipedia.org/wiki?curid=2912950", "title": "Gao Shun", "text": "Durante l'ultimo periodo della Dinastia Han, Gao Shun serv\u00ec sotto L\u00fc Bu e divenne famoso come il suo pi\u00f9 abile comandante. Fu ricordato per la conquista di Xiaopei e la seguente vittoria sulle rilevanti forze condotte da Xiahou Dun, un eminente generale al servizio di C\u00e1o C\u0101o. Nello stesso anno, successivamente, Cao Cao condusse personalmente un assedio alla citt\u00e0 base di L\u00fc Bu Xiapi e trionf\u00f2. Gao Shun venne giustiziato accanto al suo signore L\u00fc Bu.\nVita.\nSecondo le annotazioni di Pei Songzhi, Gao Shun era un uomo d'onore, autoritario e di poche parole. Grande generale, addestrava molto bene le sue truppe. Gao Shun era una persona pura e senza macchia: molto severo con se stesso, non beveva vino, non faceva o accettava regali impropri.\nSecondo il \"Registro degli eroi\" (\u82f1\u96c4\u8a18) di Wang Can: Gao Shun aveva solo 700 uomini al suo comando, erano ben equipaggiati e disciplinati. Ovunque il suo battaglione combattesse, era sempre capace di irrompere nella formazione nemica e di combattere completamente circondato dai nemici.\nZang Ba, capo dei banditi del Monte Tai, attacc\u00f2 e sconfisse il Cancelliere di Langye, Xiao Jian, presso Ju. Cattur\u00f2 il tesoro e gli approvvigionamenti di Xiao Jian e promise di donarli a L\u00fc Bu. Quando omise di farlo, tuttavia, L\u00fc Bu and\u00f2 a chiedere i beni di persona. Gao Shun obiett\u00f2: \"La tua autorit\u00e0 e la tua reputazione sono conosciuti e rispettati ovunque. Come puoi chiedere qualcosa e non ottenerla? Stai andando di persona a elemosinare un dono. Se per qualche ragione non avrai successo, sicuramente perderai la faccia.\" L\u00fc Bu non acconsent\u00ec.\nUna notte del 198 un suddito di L\u00fc Bu chiamato Hao Meng si ribell\u00f2. Hao Meng ordin\u00f2 alle sue truppe di circondare la casa del governo di Xiapi, dove L\u00fc Bu risiedeva. L\u00fc Bu, sorpreso, fu costretto a fuggire saltando il muro del bagno e ripar\u00f2 al campo di Gao Shun, il quale poi comand\u00f2 una forza per sedare la ribellione. Il mattino successivo Hao Meng e le sue truppe furono costretti alla ritirata nel loro campo. Cao Xing, un subordinato di Hao Meng, ebbe un severo contrasto con il suo superiore e ne segu\u00ec un duello. Cao Xing fu ferito nel combattimento ma tagli\u00f2 un braccio a Hao Meng, Gao Shun arriv\u00f2 in quel preciso istante e fin\u00ec Hao Meng.\nSebbene L\u00fc Bu sapesse che Gao Shun era molto leale, i suoi consigli non erano sempre benaccetti. L\u00fc Bu si fidava di Gao Shun perfino di meno dopo l'episodio di Hao Meng. Tolse a Gao Shun il suo incarico e riassegn\u00f2 le sue truppe a Wei Xu. Ogni volta che c'erano da combattere battaglie, tuttavia, Gao Shun veniva reintegrato al comando. A dispetto del trattamento ricevuto rimase sempre leale e non port\u00f2 mai astio nei confronti del suo signore.\nL\u00fc Bu, che prendeva decisioni frettolose, e le cui azioni erano raramente coerenti, spesso subiva le rimostranze di Gao Shun, \"Quando inizi qualcosa, non pensi mai ai dettagli. Ogni volta che c'\u00e8 una scelta tra la via del successo o la possibilit\u00e0 del fallimento, tu prendi sempre la decisione sbagliata!\". L\u00fc Bu apprezzava la lealt\u00e0 di Gao Shun, ma non riusciva a seguire i suoi consigli.\nNello stesso anno, L\u00fc Bu si sentiva minacciato dalla presenza di Liu Bei e mand\u00f2 Gao Shun ad attaccare Xiaopei. Cao Cao allora mand\u00f2 il suo fidato generale Xiahou Dun per recuperare Xiaopei, ma Xiahou Dun venne sconfitto da Gao Shun. Alla fine, Liu Bei dovette abbandonare la citt\u00e0 e trovare rifugio presso Cao Cao. Nell'inverno del 198, Cao Cao e Liu Bei furono alleati nella Battaglia di Xiapi, e quando la citt\u00e0 finalmente capitol\u00f2, Gao Shun venne catturato con L\u00fc Bu. Senza mostrare il minimo segno di paura e senza nessuna resistenza, Gao Shun vide quindi Cao Cao portare la sua attenzione su di lui, venne circondato dalle guardie e lo portarono a spintoni di fronte a Cao Cao, che gli chiese: \"Qualcosa da dire?\". Non desiderando entrare a fare parte dell'esercito di Cao Cao, Gao Shun rimase in silenzio e accett\u00f2 il suo destino. Cao Cao lo fece giustiziare assieme a Chen Gong.\nLe teste di L\u00fc Bu, Chen Gong, Gao Shun ed altri vennero mandate a Xuchang e successivamente seppellite.\nGao Shun nel \"Romanzo dei Tre Regni\".\nIl \"Romanzo dei Tre Regni\", un romanzo storico del XIV secolo scritto da Luo Guanzhong, era la versione romanzata degli eventi che accaddero prima e durante l'era dei Tre Regni. Nel Capitolo 18, \u00e8 scritto che Gao Shun fu visto duellare con Xiahou Dun durante un incontro fuori da Xiaopei.\nDopo circa quaranta o cinquanta attacchi, Gao Shun venne sconfitto e costretto a ritirarsi. Xiahou Dun spinse in avanti la sua cavalcatura e insegu\u00ec Gao Shun in profondit\u00e0 tra i ranghi nemici. Allora Cao Xing, un suddito di Gao Shun, che di nascosto teneva sotto mira con una freccia Xiahou Dun, scocc\u00f2 il colpo. La freccia colp\u00ec il bersaglio dritto nell'occhio sinistro. Con un grido Xiahou Dun estrasse la freccia dal proprio occhio assieme all'occhio stesso, e lo inghiott\u00ec.\nCon la propria lancia, tenuta saldamente, Xiahou Dun arriv\u00f2 poi direttamente davanti a Cao Xing. Senza tempo per reagire, Cao Xing venne trafitto alla faccia e mor\u00ec sotto il cavallo del suo nemico. Gao Shun allora si volt\u00f2 e radun\u00f2 le sue truppe in avanti per sconfiggere Xiahou Dun."}
{"id": "2912952", "revid": "93134444", "url": "https://it.wikipedia.org/wiki?curid=2912952", "title": "Stazione di Cuorgn\u00e8 Centro", "text": ""}
{"id": "2912953", "revid": "827882", "url": "https://it.wikipedia.org/wiki?curid=2912953", "title": "Whiting", "text": ""}
{"id": "2912954", "revid": "1543377", "url": "https://it.wikipedia.org/wiki?curid=2912954", "title": "Bruno Ballanti", "text": " Cresciuto calcisticamente nel Tivoli, approda nel 1926 all'Alba Audace che, l'anno successivo, partecipa alla fusione che d\u00e0 vita alla Roma; Ballanti nelle tre stagioni in giallorosso accompagna la squadra nei suoi primi passi: \u00e8 lui a difendere i pali nella finale della Coppa Coni che nel 1928 assegna il primo trofeo alla squadra capitolina, cos\u00ec come \u00e8 lui il portiere titolare nella partita che inaugura Campo Testaccio e nel primo derby con la .\nBiografia.\nAlfredo Ballanti, insegnante nato a Corinaldo, e Emma Ubertini, nata a Belvedere Ostrense, entrambi comuni in provincia di Ancona, si sposarono a Roma nel 1905; in seguito si trasferirono a Tivoli e dal loro matrimonio nacque, nel 1906, Bruno Lorenzo Pasquale Ballanti. Il giovane Ballanti intraprese la carriera calcistica nel ruolo di portiere e, una volta ritiratosi, quella di allenatore. Nel 1950 si spos\u00f2 e successivamente, una volta abbandonata definitivamente l'esperienza calcistica, visse lavorando come tassista a Roma fino a poco prima della morte, che giunse il giorno di Natale del 1977.\nCaratteristiche tecniche.\nPortiere discreto e con una notevole continuit\u00e0 di rendimento, che fa di lui un giocatore affidabile, Bruno Ballanti viene ricordato come un portiere unico, dotato di una grande fiducia nei propri mezzi che a volte lo portava ad un eccesso di sicurezza, quasi alla presuntuosit\u00e0; era dotato, in ogni caso, di una forte personalit\u00e0 che lo portava spesso a spingersi in uscite fuori dai pali coraggiose e spericolate durante le molte mischie che affollavano la sua area di rigore. Vengono inoltre ricordati il suo sguardo rapido e panoramico del campo, che gli consentiva l'anticipo sui tiri avversari, la presa salda e sicura del pallone e la corporatura robusta, coniugata tuttavia con una grande agilit\u00e0. Tra i diffetti che la critica ha sottolineato durante le sue prestazioni, come rovescio della medaglia della sua grande sicurezza, c'\u00e8 la perdita di concentrazione dopo aver subito la prima rete.\nCarriera.\nGiocatore.\nEsordi: Tivoli e Alba (1922-1927).\nIl giovane Bruno Ballanti mosse i suoi primi passi nel mondo del calcio con la squadra della sua citt\u00e0, il Tivoli Calcio; ne entr\u00f2 a far parte nel 1922, anno in cui la squadra si piazz\u00f2 al primo posto nel girone laziale di Seconda Divisione, conquistando la promozione. L'anno successivo, nella massima divisione del campionato italiano di calcio, Ballanti a soli diciassett'anni si guadagn\u00f2 la maglia da titolare, collezionando nove presenze; il Tivoli sulla carta si salv\u00f2, anche con sorprendenti vittorie come quella contro la Lazio, ma a fine stagione fu costretto a rinunciare e retrocesse; nella stagione 1924-1925 la squadra riport\u00f2 risultati deludenti, posizionandosi in fondo alla classifica del girone, ma l'anno successivo vinse per la seconda volta nella sua storia la Seconda Divisione laziale, dovendo tuttavia rinunciare alla promozione per scarse risorse economiche.\nNel 1926 Ballanti pass\u00f2 all'Alba Audace, in questi anni una delle societ\u00e0 pi\u00f9 importanti dell'ambiente romano, che l'anno precedente, nel campionato di Prima Divisione, era giunta a contendersi lo scudetto nella finale con la , poi persa. Nella compagine biancoverde Ballante non trov\u00f2 subito spazio: inizialmente gli venne preferito il pi\u00f9 anziano e pi\u00f9 esperto Italo Ricci, che gi\u00e0 da pi\u00f9 anni difendeva la porta albina; tuttavia Ricci non si dimostr\u00f2 un portiere affidabile, con alcune prestazioni nella parte iniziale del campionato da far \u00abagghiacciare la folla\u00bb; di conseguenza il ruolo di titolare venne affidato a Rossetti, soluzione che sembr\u00f2 peggiore della precedente e per questo aspramente criticata:\nA causa del basso rendimento Rossetti venne a sua volta sostituito dal giovane Ballanti, che attraverso buone prestazioni si conquist\u00f2 il posto da titolare che conserv\u00f2 fino alla fine del torneo, saltando solamente una partita a causa di uno strappo muscolare. Nel torneo di Divisione Nazionale i risultati dell'Alba furono deludenti: la societ\u00e0 capitolina si classific\u00f2 penultima nel girone, venenendo tecnicamente retrocessa; pessimo risultati raccolse anche nella Coppa CONI, posizionandosi al penultimo posto del girone, e in Coppa Italia, venendo eliminata nella prima partita contro il Vigevanesi. Ma il 7 giugno 1927, grazie all'accordo raggiunto tra i biancoverdi, il Roman e la Fortitudo, si oper\u00f2 una fusione tra le tre compagini che diede vita alla Roma; il primo importante passo della neonata societ\u00e0 fu la selezione dei giocatori che avrebbero formato la prima rosa dei giallorossi: Ballanti fu tra i calciatori dell'Alba scelti dai dirigenti della Roma, insieme ai suoi compagni Bianchi, Corbjons, Chini Ludue\u00f1a, Degni, Fasanelli, Mattei, Rovida e Ziroli.\nLa Roma e la vittoria della Coppa Coni (1927-1930).\nLa prima prova sul campo per i giallorossi fu un doppio incontro con gli ungheresi dell'U.T.E. il 16 e il 17 luglio, in vista del quale l'organico della Roma venne diviso in due squadre: Ballanti fu incaricato di difendere i pali della Roma B, che ottenne un insperato pareggio contro la formazione magiara; il portiere scelto per la prima squadra fu invece Giuseppe Rapetti, atleta alessandrino proveniente dalla Fortitudo, che verr\u00e0 impiegato come titolare per gran parte del campionato, lasciando poco spazio a Ballanti. La prima occasione di essere schierato da Garbutt per il tiburtino capit\u00f2 il 9 ottobre: in seguito all'infortunio di Rapetti nella partita contro La Dominante, Ballanti fece il suo esordio in campionato con la maglia giallorossa contro l'Hellas Verona, subendo un gol su calcio di rigore. Ballanti in questo periodo gioc\u00f2 alcune partite, ma con il rientro di Rapetti si dovette tornare ad accomodarsi in panchina; trov\u00f2 nuovamente spazio nella parte finale del campionato, disputando le ultime due partite e offrendo buone prestazioni.\nLa Roma si classific\u00f2 ottava, esclusa dal girone finale della Divisione Nazionale e invitata insieme alle altre escluse a contendersi la Coppa CONI; anche alla luce delle prestazioni offerte nelle ultime giornate di campionato, in questa competizione Ballanti fu utilizzato come portiere titolare, raccogliendo quattordici presenze e non scendendo in campo solamente nella partita contro la Pro Patria, in cui la Roma, gi\u00e0 matematicamente prima, schier\u00f2 alcune riserve; titolare nella finalissima del 29 luglio contro il , fu nella formazione che conquist\u00f2 il primo trofeo nella storia del club giallorosso.\nNell'estate del 1928 ci furono alcuni cambiamenti nell'ambiente giallorosso, a partire dal passaggio della presidenza da Italo Foschi a Renato Sacerdoti; acquisti importanti furono operati nella sessione di mercato, come quelli di Fulvio Bernardini e Rodolfo Volk. Nel campionato di Divisione Nazionale Ballanti disput\u00f2 tutte le trenta partite, confermando il suo ruolo di titolare inamovibile tra i pali giallorossi; la Roma disput\u00f2 un campionato discreto, posizionandosi terza alle spalle di Torino e Milan, non riuscendo n\u00e9 ad accedere alle finali nazionali n\u00e9, per pochi punti, a conquistare l'ammissione agli spareggi per la qualificazione alla Coppa dell'Europa Centrale.\nL'anno successivo fu quello del primo campionato disputato con la formula del girone unico; sulla panchina giallorossa Garbutt, passato al Napoli, venne sostituito da Guido Baccani, che verr\u00e0 in seguito esonerato, lasciando il posto all'inglese Herbert Burgess. Una grande novit\u00e0 fu il nuovo impianto di Campo Testaccio, inaugurato il 3 novembre nella partita contro il Brescia in cui Ballanti si dimostr\u00f2 uno dei migliori in campo, largamente ripagato dagli applausi del suo pubblico. La settimana seguente a Napoli si disput\u00f2 per la prima volta in Serie A il derby del Sole, in cui il portiere giallorosso fu protagonista di un discusso episodio: nel corso del primo tempo l'azzurro Fenili, dopo aver superato Carpi, esplose un tiro violentissimo che lasci\u00f2 Ballanti immobile e entr\u00f2 in porta; tuttavia la palla usc\u00ec dalla rete e l'arbitro Dani, che non vide l'accaduto, tra le forti proteste dei partenopei e le energiche smentite di Ballanti e Barzan, non convalid\u00f2 il gol e assegn\u00f2 la rimessa dal fondo.\nAltra tappa fondamentale dell'ultima stagione in giallorosso di Ballanti fu il primo derby di Roma della storia, disputato l'8 dicembre 1929, partita che si configur\u00f2 subito come un evento attesissimo; alla vigilia dell'incontro \"Il Messaggero\" raccolse le impressioni del tiburtino:\nLa storica partita venne vinta dalla Roma con il risultato di 1-0, grazie a un gol di Volk, con Ballanti che mantenne la sua porta inviolata. Tutt'altro avvenne invece nell'incontro del 19 gennaio 1930 contro la Pro Patria: i biancobl\u00f9, che giocavano in casa, travolsero la squadra capitolina vincendo 6-1; grazie a questa partita l'attaccante della Pro Patria Italo Rossi divenne il primo giocatore a segnare cinque reti in una partita di Serie A e, di conseguenza, Ballanti il primo portiere a subire cinque gol dallo stesso calciatore. La stagione della Roma prosegu\u00ec con risultati altalenanti che, alla fine, non la portarono oltre il sesto posto in classifica; Ballanti, rimasto l'unico portiere della prima squadra dopo il trasferimento di Rapetti all'Alessandria nell'estate del 1929, difese la porta romanista per trentaquattro partite. Al termine della stagione il portiere tiburtino lasci\u00f2 la Roma, dopo aver collezionato nella sua esperienza in giallorosso sessantanove presenze nella massima divisione italiana, di cui sessantasei consecutive, a conferma della sua incredibile continuit\u00e0 di rendimento.\nFiorentina: la promozione e la Serie A (1930-1934).\nDalla Capitale si trasfer\u00ec a Firenze, acquistato insieme a Giovanni Corbjons dalla Fiorentina, militante nel campionato di Serie B; nella formazione viola, allenata dall'austroungarico Gyula Feldmann, ritrov\u00f2 anche Giuseppe Galluzzi, suo compagno ai tempi dell'Alba Audace. Ballanti, tranne nella prima partita di campionato, in cui scese in campo Mario Sernagiotto, difese sempre la porta della Fiorentina, fornendo ottime prestazioni e subendo pochissimi gol, ventisette in trentatr\u00e9 apparizioni. La Fiorentina riusc\u00ec a conquistare il primo posto in campionato e la promozione che le permetter\u00e0 per la prima volta di competere nella Serie A a girone unico.\nPer il suo esordio in Serie A la societ\u00e0 viola si rivoluzion\u00f2; la prima grande novit\u00e0 fu la costruzione dello Stadio Giovanni Berta, voluto dal presidente Luigi Ridolfi Vay da Verrazzano e inaugurato il 13 settembre 1931 con la partita tra Fiorentina e Admira Vienna; inoltre, per colmare il dislivello tecnico con le squadre della massima serie, vennero messi a segno alcuni importanti colpi di mercato, tra cui l'uruguaiano campione del mondo Pedro Petrone, e venne preso l'allenatore austriaco Hermann Felsner.\nL'estate del 1934 fu molto movimentata per il portiere tiburtino: dopo che la Fiorentina lo ebbe messo sul mercato, si susseguirono per mesi le indiscrezioni sulla sua prossima meta; inizialmente si parl\u00f2 di un passaggio al , poi dell'ipotesi, pi\u00f9 probabile, del suo acquisto da parte della Sampierdarenese; con i liguri le trattative sembravano quasi concluse, al punto che fu Ballanti a difendere i pali dei rossoneri nell'amichevole del 16 luglio contro la Doria, partita che vedeva la Sampierdarenese mettere in campo tutti i nuovi acquisti che si trovavano per la prima volta in campo insieme; tuttavia dopo meno di una settimana la trattativa tra giocatore e societ\u00e0 venne definitivamente troncata, probabilmente a causa della negoziazione che port\u00f2 i liguri all'acquisto di Bruno Venturini, prelevato dalla Lucchese. Sfumata l'occasione di giocare per la Sampierdarenese, neopromossa in Serie A, Ballanti cerc\u00f2 un altro ingaggio nella massima serie e il 3 agosto i giornali annunciarono l'esito positivo della trattativa tra il portiere tiburtino e il ; nella squadra partenopea Ballanti avrebbe ricoperto il ruolo di riserva di Giuseppe Cavanna, ma anche questa trattativa sfum\u00f2 e pochi giorni dopo venne annunciato il suo passaggio al Pisa, militante in Serie B, per ricoprire il ruolo di titolare nella prima squadra.\nNella serie cadetta con il Pisa (1934-1937).\nBallanti approd\u00f2 al Pisa neopromosso in Serie B, che per affrontare l'impegno della serie cadetta aveva compiuto un imponente mercato estivo, comprando molti giovani, insieme a giocatori pi\u00f9 esperti come Angelo Pasolini, prelevato dalla , e lo stesso Ballanti; la squadra, che venne affidata alla guida dell'allenatore ungherese Gy\u00f6rgy Orth, si mostr\u00f2 fin dall'inizio come una delle pretendenti alla vittoria finale, portando avanti una lunga contesa del primato con i liguri del Genova 1893; il 20 gennaio 1935, allo Stadio Luigi Ferraris, si disput\u00f2 il primo confronto tra le due compagini, vinto 2-0 dal Genova nonostante la buona prestazione di Ballanti che non ebbe responsabilit\u00e0 sulle due reti avversarie; il Pisa continu\u00f2 ad ottenere ottimi risultati, tuttavia ebbe un crollo nella parte finale della stagione, terminando il campionato al terzo posto, alle spalle dei liguri e del Novara. Il portiere tiburtino concluse la sua prima annata in nerazzurro collezionando ventitr\u00e9 presenze, alternando buone prestazioni ad altre meno convincenti.\nL'anno successivo sulla panchina del Pisa ad Orth si sostitu\u00ec un altro ungherese, J\u00f3zsef Ging, che come l'allenatore precedente ripose la sua fiducia in Ballanti, che divent\u00f2 il titolare inamovibile tra i pali nerazzurri. La squadra ebbe un pessimo avvio di stagione, con quattro sconfitte nelle prime quattro giornate; in seguito all'incontro della decima giornata contro il Taranto, perso 4-0, in cui il nervosismo port\u00f2 i nerazzurri a giocare in modo duro e scorretto, Ballanti venne squalificato per una giornata, squalifica che, in linea con il regolamento del tempo, scont\u00f2 non disputando l'incontro di Coppa Italia contro L'Aquila. Nonostante un pessimo avvio nel corso del campionato il Pisa riusc\u00ec a risollevarsi e ad agguantare il quinto posto; in Coppa Italia invece non riuscirono ad andare oltre i sedicesimi di finale, eliminati dai vecchi rivali del Genova 1893 in una partita che vide Ballanti a difesa della porta nerazzurra, terminata 3-2 per i liguri.\nNel terzo e ultimo anno con la societ\u00e0 toscana, vissuta sempre da titolare indiscusso, Ballanti disput\u00f2 un campionato superbo, dimostrando nonostante i suoi trent'anni di trovarsi in una condizione atletica di una freschezza sorprendende; nonostante ci\u00f2 i nerazzurri non andarono nuovamente oltre il quinto posto. Al termine della stagione, nonostante Ging spingesse per la sua permanenza nel club toscano, decise di tornare a Roma, convinto dalle preghiere della madre che desiderava il suo rientro.\nIl ritorno nella Capitale (1937-1946).\nRientrato nella Capitale venne ingaggiato dalla Tevercalcio, giovane societ\u00e0 nata solamente due anni prima, militante nella Prima Divisione laziale; dopo alcune prestazioni nel girone di andata, la sua stagione termin\u00f2 anticipatamente dopo la prima giornata del girone di ritorno: nella partita del 27 febbraio contro la seconda squadra della , mentre cresceva il nervosismo tra i giocatori della Tevercalcio per lo svantaggio, scoppi\u00f2 un litigio tra due giocatori biancoviola, Mazzone e Benigni, che vennero allontanati dal campo dai propri dirigenti; il Consiglio Direttivo della societ\u00e0, convocato il giorno seguente in una seduta straordinaria, decret\u00f2 la squalifica fino al termine del campionato per Mazzone, Benigni e Ballanti; la motivazione della squalifica del portiere tiburtino, che aveva regolarmente terminato la partita, non si evince dalle cronache; la delibera del Consiglio venne inoltrata al Direttorio della XI zona che ratific\u00f2 la squalifica per i tre giocatori fino al 31 luglio 1938.\nAllenatore.\nNel 1951 approd\u00f2 sulla panchina dell'Aquila 1902, una societ\u00e0 toscana con sede nella citt\u00e0 di Montevarchi, in provincia di Arezzo; prima di questa esperienza le strade dell'Aquila e i Ballanti si erano gi\u00e0 incontrate pi\u00f9 volte negli anni della militanza nella Fiorentina, anni in cui i rossobl\u00f9 erano soliti confrontarsi con i viola in partite amichevoli; in una di queste partite, quella del 24 febbraio 1932, Ballanti aveva difeso nel primo tempo la porta della sua squadra per poi passare nel secondo tempo nella formazione montevarchina.\nLa societ\u00e0, nell'anno del cinquantenario della sua fondazione, mise a disposizione di Ballanti un organico competitivo, di alta qualit\u00e0 e con grande esperienza; i rossobl\u00f9 disputarono un campionato eccezionale che gli valse la conquista del primo posto in classifica e l'accesso alla Promozione dell'anno successivo; durante il campionato la squadra di Ballanti procedette sempre indisturbata, con lo Stadio Brilli Peri che divenne un campo inespugnabile per gli avversari: nell'arco di tutta la competizione il portiere rossobl\u00f9, Ugolini, sub\u00ec solamente due gol tra le mura amiche. Al termine del girone l'Aquila fu chiamata a disputare un torneo finale con le altre vincitrici per l'assegnazione del titolo toscano: anche in questo caso la compagine montevarchina si dimostr\u00f2 superiore alle altre concorrenti conquistando il primo posto e il titolo onorifico di campione regionale della Toscana.\nLa nuova stagione vide una serie di innesti per rendere l'organico competitivo nella nuova categoria; la squadra affidata a Ballanti mostr\u00f2 delle difficolt\u00e0 nelle prime partite del torneo, con una generale disarmonia nel gioco ed alcuni problemi specialmente nella prima linea; nonostante i risultati non ottimi la compagine rossobl\u00f9 non demorse e infil\u00f2 una serie di risultati positivi che la portarono a candidarsi come unica antagonista del Sansepolcro per la vittoria finale; l'Aquila procedette con un buon passo che la port\u00f2 alla minima distanza di tre punti dalla capolista, ma il Sansepolcro, dopo aver dimostrato qualche segno di cedimento, riprese la sua marcia conquistando la promozione. La squadra guidata di Ballanti termin\u00f2 la sua corsa al secondo posto, ad otto punti di distanza dai biturgensi.\nAlla fine della stagione Ballanti lasci\u00f2 la panchina dell'Aquila e al suo posto subentr\u00f2 Mario Zidarich, ex stella e bandiera del Livorno. Dopo qualche problema iniziale i rossobl\u00f9 di Zidarich sembrarono aver trovato un equilibrio e un buon ritmo che li port\u00f2 verso la vetta della classifica, ma un brusco e improvviso calo nel girone di ritorno port\u00f2 all'allontanamento di Zidarich e al ritorno di Ballanti. L'allenatore tiburtino non riuscir\u00e0 ad agganciare la capolista Sestese e nel finale di stagione si fece superare dal Poggibonsi, chiudendo la stagione al terzo posto.\nNella seguente stagione Ballanti continu\u00f2 a guidare la squadra montevarchina; superata una fase iniziale non facilissima, la sua squadra prese vigore e solidit\u00e0, soprattutto grazie al duttile reparto del centrocampo. Risult\u00f2 evidente da subito come la sfida per il primato fosse tra l'Aquila e il Poggibonsi: le due squadre avviarono un testa a testa che dur\u00f2 per l'intera stagione, rivelando l'esito solamente all'ultima giornata; entrambi gli scontri diretti con i giallo-rossi terminarono in assoluta parit\u00e0, 3-3 in casa, 1-1 in trasferta, penalizzati dalla perdita per uno scontro di gioco del portiere, che venne sostituito dal centrocampista Giannini. Si giunse quindi all'ultima giornata con il Poggibonsi in vantaggio di un solo punto sui rossobl\u00f9: il Poggibonsi vinse senza problemi, mentre l'Aquila venne sconfitta, costretta a giocare a lungo in dieci per l'infortunio del capitano Ensoli. Il Poggibonsi ottenne la promozione, sancendo il fallimento del progetto della squadra di Ballanti, che per il terzo anno consecutivo concluse il campionato nelle posizioni di vertice ma senza riuscire ad agguantare la vittoria: a fine stagione il tecnico tiburtino termin\u00f2 la sua esperienza in rossobl\u00f9.\nAllen\u00f2 il Tivoli nel 1956-1957, in IV Serie."}
{"id": "2912957", "revid": "439868", "url": "https://it.wikipedia.org/wiki?curid=2912957", "title": "Whitman", "text": ""}
{"id": "2912959", "revid": "1543377", "url": "https://it.wikipedia.org/wiki?curid=2912959", "title": "Partido di Ayacucho", "text": "Il partido di Ayacucho \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Ayacucho.\nSecondo il censimento del 2001 il \"partido\" contava una popolazione di 19.669 abitanti, con un aumento dello 0,2% rispetto al censimento del 1991.\nIl \"partido\" comprende le seguenti localit\u00e0 principali:"}
{"id": "2912960", "revid": "298229", "url": "https://it.wikipedia.org/wiki?curid=2912960", "title": "Global Wrestling Federation", "text": "La Global Wrestling Federation (GWF) \u00e8 stata una federazione statunitense di wrestling attiva dal 1991 al 1994 di cui il presidente era Joe Pedicino. Veniva trasmessa cinque volte a settimana dalla rete televisiva ESPN, alle 4 del pomeriggio.\nStoria.\nMax Andrews e Joe Pedicino erano i promoter originali della GWF. L'organizzazione era un \"mix\" di veterani e nuovi talenti, molti dei quali lanciarono la propria carriera a livello nazionale apparendo nel programma giornaliero GWF in onda sul canale ESPN. Le prime stelle della federazione erano The Patriot (Del Wilkes), Scott Levy (Raven), The Handsome Stranger (Marcus Alexander Bagwell) e Cactus Jack. Alla fine del 1991, \"Hot Stuff\" Eddie Gilbert entr\u00f2 a far parte della compagnia e introdusse molte idee a livello di booking, come la creazione di The Dark Patriot (la versione malvagia di The Patriot, interpretato dal fratello Doug Gilbert), John Hawk (il futuro John Bradshaw Layfield), Jerry Lynn, e \"The Winner\" Barry Horowitz (personaggio creato da Gilbert e dall'annunciatore Craig Johnson). Anche Booker T e Stevie Ray lottarono nella compagnia per qualche tempo, insieme a Lightning Kid (poi 1-2-3 Kid, Syxx, e X-Pac in WCW e WWE)\nShow settimanali dal \"The GlobalDome\".\nLa GWF cominci\u00f2 a trasmettere settimanalmente i propri show a livello locale nella zona di Dallas e Fort Worth dal Dallas Sportatorium, che per breve tempo fu rinominato \"The GlobalDome\". Gli annunciatori della compagnia erano Jon Horton (alias \"Craig Johnson\"), Scott Hudson, Steven Prazak (alias \"Steven DeTruth\") e Joe Pedicino, con Boni Blackstone nel ruolo di intervistatrice a bordo ring. In seguito Scott Hudson lasci\u00f2 il tavolo dei commentatori e fu rimpiazzato da \"The Expert\" Bruce Prichard (Brother Love in WWF/WWE).\nThe Cartel.\nNel 1991 \"The Cartel\" fu la prima stable formatasi nella GWF, ed era costituita dai wrestler top heel della federazione. I membri erano Cactus Jack, Scotty Anthony, Rip Rogers e Makhan Singh. La fazione ebbe vari feud con i principali eroi della compagnia come Steve Simpson, Chris Walker e The Patriot. Non vinsero mai alcun titolo ma la loro presenza si faceva sentire in ogni evento dell'epoca. Rogers era il portavoce del gruppo e faceva la maggior parte delle interviste, anche se Foley e Levy talvolta prendevano il sopravvento al microfono. I membri della stable riferirono sempre di avere un \"misterioso\" capo senza mai dirne il nome. Dopo alcuni mesi, rivelarono che il boss era il GWF Commissioner Max Andrews, e poi la stable si sciolse.\nInnovazioni.\nLa particolarit\u00e0 della Global Wrestling Federation era quella di non ignorare le altre federazioni di wrestling concorrenti come se non esistessero, infatti nei loro programmi veniva citato il fatto che i wrestler del roster avessero vinto titoli in passato in altre compagnie (come per esempio la World Class Championship Wrestling), o, fatto ancora pi\u00f9 curioso, che fossero passati ad altre federazioni.\nTaglio del budget.\nA seguito di una forte riduzione del budget, Pedicino e Craig Johnson abbandonarono la compagnia.\nA causa di dispute finanziarie, anche il booker Eddie Gilbert e suo fratello Doug (Dark Patriot), lasciarono la GWF nel 1992. Eddie Gilbert port\u00f2 via con lui la cintura GWF North American Heavyweight Championship. Difese la cintura in qualche occasione nella United States Wrestling Association in qualit\u00e0 di campione GWF World Heavyweight, nonostante fosse stato ufficialmente privato del titolo dalla GWF.\nNorthstar Promotions e talenti WCCW.\nA seguito di questo momento di stallo finanziario, i diritti promozionali della GWF furono rilevati dalla Northstar Promotions, costituita da Grey Pierson, Robert Keeler e Wayne Whitworth. Subito dopo, molte ex stelle della World Class Championship Wrestling cominciarono a partecipare agli show GWF, inclusi Chris Adams, Kerry Von Erich e Iceman Parsons, tra gli altri. Doyle King, David Webb, e altri annunciatori ospiti (inclusi gli ex-World Class Bill Mercer e Marc Lowrance) furono introdotti nello show per aumentare l'esposizione televisiva. Mercer, veterano del wrestling allo Sportatorium sin dagli anni cinquanta, present\u00f2 un segmento settimanale dall'arena di Dallas. Alla fine del 1991, Keeler e Whitworth lasciarono la Northstar e Pierson prese il controllo.\nNella federazione furono introdotti molti personaggi bizzarri per aumentare il tasso di spettacolarit\u00e0. In uno degli angle pi\u00f9 interessanti, la GWF assunse uno \"psichiatra\" per wrestler che era in realt\u00e0 il dott. Allan Saxe, un professore di scienze politiche presso la vicina University of Texas at Arlington. In un'altra storyline, l'annunciatore David Webb, perse la memoria a causa di un'aggressione da parte di Manny Fernandez, e si convinse di essere Elvis Presley (esibitosi allo Sportatorium alla fine degli anni cinquanta).\nCausa legale da parte della World Wrestling Federation.\nNel 1992, la Global Wrestling Federation fu citata in giudizio dalla World Wrestling Federation (WWF), che riteneva l'utilizzo della parola \"Global\" nel nome della federazione, troppo simile alla definizione della parola \"World\" presente nel loro nome, e che quindi avrebbe potuto ingenerare confusione nei telespettatori.\nShow in memoria di Kerry Von Erich.\nNell'aprile 1993, si svolse un evento di wrestling in memoria di Kerry Von Erich, suicidatosi il 18 febbraio. Quel giorno Von Erich avrebbe dovuto affrontare \"The Angel of Death\" David Sheldon. Invece, si tenne una cerimonia in suo ricordo allo Sportatorium prima degli altri match, con l'ex annunciatore della World Class Marc Lowrance che fece un'apparizione speciale ricordando Kerry (Lowrance era stato l'annunciatore sul ring nel match di Von Erich quando egli sconfisse Ric Flair conquistando il titolo NWA World Championship nel 1984). L'aprile successivo, uno show in suo onore si tenne presso il Dallas Sportatorium, al quale presero parte molti ex-wrestler, arbitri e dirigenti della World Class Championship. All'evento, il main event fu l'ultimo match ufficiale tra i Freebirds e i Von Erichs. Kevin Von Erich e Chris Adams (che indoss\u00f2 la giacca di Kerry in sua memoria) sconfissero Michael Hayes e Buddy Roberts, con Skandor Akbar nell'angolo di Hayes &amp; Roberts, e Fritz Von Erich in quello di Chris &amp; Kevin. Allo show parteciparono anche Sid Vicious e Booker T. Anche Ultimate Warrior era stato invitato a partecipare, avendo lottato in WCCW come \"The Dingo Warrior\", ma non si present\u00f2.\nBill Mercer, Marc Lowrance, David Manning e Bronco Lubich furono tra i dirigenti WCCW che presero parte all'evento. Manning aveva arbitrato il match tra Kerry e Flair del 1984.\nLo show fu tenuto per raccogliere fondi in favore delle figlie di Kerry, Hollie e Lacey Von Erich. Nel 1994, la GWF omaggi\u00f2 nuovamente Kerry mandando in onda per un mese alcuni suoi incontri del passato, inclusi quelli combattuti nella World Class Championship Wrestling.\nChris Adams superstar e chiusura.\nChris Adams non solo svolse un ruolo da protagonista nella GWF, ma anche nella WCCW sia come performer sia come allenatore. Il suo allievo pi\u00f9 celebre fu il futuro WWE Hall of Famer Stone Cold Steve Austin. In virt\u00f9 di questo fatto, a partire dal 1993 la Global Wrestling Federation si incentr\u00f2 principalmente su Adams, dando molto risalto al suo feud con Price e Iceman Parsons; concedendogli inoltre di assistere i booker nella scelta delle storyline della federazione. Egli port\u00f2 nella compagnia anche la sua seconda ex moglie, Toni Adams, inserendola nell'angle della sua rivalit\u00e0 con Price e Parsons. I due lottarono in coppia nella United States Wrestling Association di Memphis, dove Toni fu accreditata cone \"Nanny Simpson\". Il figlio di Chris e Toni, Chris Jr. di 5 anni, fece qualche apparizione sul ring.\nIn seguito ebbe luogo un rinnovato feud tra Adams e Jimmy Garvin, ma la chiusura della GWF il 21 settembre 1994, pose fine a qualsiasi sviluppo della rivalit\u00e0 tra i due, e Garvin si ritir\u00f2 dall'attivit\u00e0 poco tempo dopo.\nAdams conquist\u00f2 per due volte il titolo GWF North American, sconfiggendo King Parsons il 25 dicembre 1993; e Rod Price nel luglio 1994, riconquistando la cintura tre mesi dopo averla ceduta a Price.\nNel settembre 1994, la federazione chiuse i battenti per problemi finanziari. L'ultimo show and\u00f2 in onda il 25 settembre."}
{"id": "2912961", "revid": "1305772", "url": "https://it.wikipedia.org/wiki?curid=2912961", "title": "Whitworth", "text": ""}
{"id": "2912962", "revid": "1442080", "url": "https://it.wikipedia.org/wiki?curid=2912962", "title": "Fastidiosipila", "text": "Fastidiosipila \u00e8 un genere di batterio appartenente alla famiglia delle Clostridiaceae."}
{"id": "2912963", "revid": "1442080", "url": "https://it.wikipedia.org/wiki?curid=2912963", "title": "Fastidiosipila sanguinis", "text": "Fastidiosipila sanguinis \u00e8 una specie di batterio appartenente alla famiglia delle Clostridiaceae."}
{"id": "2912964", "revid": "1452073", "url": "https://it.wikipedia.org/wiki?curid=2912964", "title": "Guggenheimella", "text": "Guggenheimella \u00e8 un genere di batterio appartenente alla famiglia delle Clostridiaceae."}
{"id": "2912965", "revid": "1442080", "url": "https://it.wikipedia.org/wiki?curid=2912965", "title": "Garciella nitratireducens", "text": "Garciella nitratireducens \u00e8 una specie di batterio appartenente alla famiglia delle Clostridiaceae."}
{"id": "2912973", "revid": "110157", "url": "https://it.wikipedia.org/wiki?curid=2912973", "title": "Valdeande", "text": "Valdeande \u00e8 un comune spagnolo di 99 abitanti situato nella comunit\u00e0 autonoma di Castiglia e Le\u00f3n."}
{"id": "2912976", "revid": "110157", "url": "https://it.wikipedia.org/wiki?curid=2912976", "title": "Partido di Azul", "text": "Il partido di Azul \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Azul.\nSecondo il censimento del 2001 il \"partido\" contava una popolazione di 62.996 abitanti, con un aumento dell'1,16% rispetto al censimento del 1991.\nIl \"partido\" comprende le seguenti localit\u00e0 principali:"}
{"id": "2912978", "revid": "838137", "url": "https://it.wikipedia.org/wiki?curid=2912978", "title": "Risultati elettorali del Popolo della Libert\u00e0 per regione italiana", "text": "La presente tabella riassume i risultati elettorali de Il Popolo della Libert\u00e0 nelle regioni italiane. I valori espressi si riferiscono alla percentuale sui voti validi. Per le elezioni politiche, il dato si riferisce all'elezione della Camera dei deputati."}
{"id": "2912979", "revid": "1442080", "url": "https://it.wikipedia.org/wiki?curid=2912979", "title": "Garciella", "text": "Garciella \u00e8 un genere di batterio appartenente alla famiglia delle Clostridiaceae."}
{"id": "2912983", "revid": "1005847", "url": "https://it.wikipedia.org/wiki?curid=2912983", "title": "Pascale Bruderer", "text": "Minore di cinque figli, dopo essersi diplomata nel 1997 a Wettingen ha iniziato a studiare scienze politiche presso l'Universit\u00e0 di Zurigo e alla Linnaeus University di V\u00e4xj\u00f6, completando il suo percorso universitario nel 2005 con un master in Scienze Politiche sempre presso l'Universit\u00e0 di Zurigo.\nDal 1997 al 2003 ha ricoperto la carica istituzionale di consigliere comunale presso il comune di Baden. Dal 2001 al 2002 ha ricoperto l'incarico di rappresentante al Consiglio nazionale svizzero per il cantone di Argovia."}
{"id": "2912984", "revid": "1452073", "url": "https://it.wikipedia.org/wiki?curid=2912984", "title": "Guggenheimella bovis", "text": "Guggenheimella bovis \u00e8 una specie di batterio appartenente alla famiglia delle Clostridiaceae."}
{"id": "2912985", "revid": "123459366", "url": "https://it.wikipedia.org/wiki?curid=2912985", "title": "Helen Sharman", "text": "\u00c8 stata la prima astronauta britannica ad andare in orbita nel 1991, visitando la stazione spaziale Mir."}
{"id": "2912986", "revid": "1442080", "url": "https://it.wikipedia.org/wiki?curid=2912986", "title": "Gracilibacter", "text": "Gracilibacter \u00e8 un genere di batterio appartenente alla famiglia delle Clostridiaceae."}
{"id": "2912987", "revid": "1442080", "url": "https://it.wikipedia.org/wiki?curid=2912987", "title": "Gracilibacter thermotolerans", "text": "Gracilibacter thermotolerans \u00e8 una specie di batterio appartenente alla famiglia delle Clostridiaceae."}
{"id": "2912994", "revid": "1149807", "url": "https://it.wikipedia.org/wiki?curid=2912994", "title": "High School Beauty Queen", "text": " \u00e8 un manga sh\u014djo creato da Mayumi Yokoyama e pubblicato in Giappone dalla Shogakukan sulla rivista \"Bessatsu Sh\u014djo Comic\", che lo ha raccolto due \"tank\u014dbon\".\nTrama.\nEve Hanazono \u00e8 una ragazza che si iscrive al liceo Adam, fino a poco tempo prima esclusivamente maschile, per sedurre un ragazzo ricco e poter quindi vivere una vita agiata. Purtroppo si rende subito conto che conquistare i ricconi della scuola non sar\u00e0 impresa facile dato che questi non sembrano interessati a lei. Poco dopo il suo arrivo a scuola si imbatte in un gruppo di studenti particolari che vivono nei dormitori che la scuola precedentemente aveva riservato agli studenti d'\u00e9lite. Questi ragazzi sono tutti di una bellezza sconvolgente, in particolare Gou Kodakara, di cui si invaghisce immediatamente. Come scoprir\u00e0 per\u00f2, questi bei giovani sono tanto belli quanto poveri e la scuola ha riservato loro un trattamento che include vitto e alloggio proprio perch\u00e9 le loro famiglie non sono in grado di pagare la retta nelle altre scuole. Nonostante ci\u00f2 Eve non riesce a stargli lontana da Gou e si innamora perdutamente di lui.\nNel secondo volume la storia si sposta momentaneamente su due nuovi personaggi: Waka Umezawa e Arata. I due si incontrano per la prima volta a scuola, deserta per via della gita scolastica e Arata fa in modo che rimangano chiusi dentro l'edificio da soli cos\u00ec da potersi divertire con Waka. Purtroppo sono rimasti dentro la scuola anche dei teppisti che intendono attaccare Arata per una vendetta personale; questi per\u00f2, avranno la peggio. La serata comunque si conclude in un nulla di fatto dato che entrambi si addormentano e al loro risveglio tutta la scuola \u00e8 di ritorno dalla gita. Arata per\u00f2 \u00e8 riuscito prima di andarsene a lasciarle il suo numero di telefono e cos\u00ec i due si rivedranno. Da adesso le loro vicende si intrecceranno con quelle di Eve e Gou."}
{"id": "2912995", "revid": "399", "url": "https://it.wikipedia.org/wiki?curid=2912995", "title": "Energia solare", "text": "L'energia solare \u00e8 l'energia associata alla radiazione solare e rappresenta la fonte primaria di energia sulla Terra.\n\u00c8 la forma di energia normalmente utilizzata dagli organismi autotrofi, cio\u00e8 quelli che eseguono la fotosintesi, comunemente indicati come \"vegetali\" (da cui si originano anche i combustibili fossili); gli altri organismi viventi sfruttano, invece, l'energia chimica ricavata dai vegetali o da altri organismi che a loro volta si nutrono di vegetali e quindi in ultima analisi sfruttano anch'essi l'energia solare, seppur indirettamente.\nDa questa energia derivano pi\u00f9 o meno direttamente quasi tutte le altre fonti energetiche disponibili all'uomo quali i combustibili fossili, l'energia idroelettrica, l'energia eolica, l'energia del moto ondoso, l'energia da biomassa con le sole eccezioni dell'energia nucleare, dell'energia geotermica e dell'energia delle maree. Pu\u00f2 essere utilizzata direttamente a scopi energetici per produrre calore o energia elettrica con varie tipologie di impianto. Sulla Terra il valore di tale energia (a livello locale o globale, giornaliera, mensile o annuale) si pu\u00f2 calcolare come il prodotto tra l'insolazione media, l'eliofania nell'intervallo di tempo considerato e la superficie incidente considerata.\n )&lt;/math&gt;\ne \"T\" \u00e8 la temperatura assoluta (media) della superficie solare che \u00e8 di circa 5780 K.\nIl calcolo fornisce il valore di\nformula_1\nper la potenza termica specifica emessa dal sole.\nQuella che arriva sulla superficie della Terra \u00e8 solo una minima parte di questa e si pu\u00f2 ottenere utilizzando la legge dell'irradiazione sferica cio\u00e8 moltiplicando il precedente valore per il rapporto al quadrato tra il raggio solare medio che \u00e8 di circa\nformula_2\ne la distanza media Sole-Terra che \u00e8 di circa\nformula_3\nDescrizione.\nDal punto di vista energetico si tratta di un'energia alternativa ai classici combustibili fossili, rinnovabile e, prescindendo dalle tecnologie di captazione e di conversione utilizzate, pulita (energia verde) nonch\u00e9 una delle energie a sostegno della ipotizzata economia verde nella societ\u00e0 moderna. Pu\u00f2 essere opportunamente sfruttata attraverso diverse tecnologie e a diversi fini, anche se nelle versioni tecnologiche che non prevedono l'accumulo integrato, lo sfruttamento soffre di variabilit\u00e0 e intermittenza di produzione ovvero non piena programmabilit\u00e0 (dispacciabilit\u00e0) a causa dei cicli giorno-notte e alla copertura nuvolosa.\nMediamente il Sole irradia alle soglie dell'atmosfera terrestre 1367 W/m\u00b2, nota come costante solare e distribuita secondo lo spettro solare.\nTenendo conto che la Terra \u00e8 approssimabile ad una sfera di raggio medio di 6371 km, ne viene che essa intercetta una sezione di oltre 127,5 milioni di km\u00b2 della emissione solare,\nil cui prodotto per la \"costante solare\" corrisponde ad una potenza intercettata di 174300 TW. A seconda della stagione, per l'eccentricit\u00e0 dell'orbita terrestre, questa potenza intercettata varia tra 168500 TW e 180000 TW. Di questa valore, circa il 30% viene riflessa indietro o intercettata dall'atmosfera ed una parte finisce sugli oceani; ma la potenza restante potenzialmente catturabile sulla terraferma resta enorme, dell'ordine di svariate decine di migliaia TW di potenza (per poter fare un paragone, si tenga presente che la potenza media di una grande centrale elettrica si aggira attorno ad 1 GW, ove un TW vale mille di queste centrali).\nL'irraggiamento solare medio o insolazione \u00e8, alle latitudini europee, come media annuale, corrispondente ad una energia tra 3 kWh al giorno a nord, a 5 kWh al giorno a sud. Se immaginiamo una fonte equivalente come quantit\u00e0 totale, ma a costante potenza, dividendo i valori per il numero di ore al giorno, otteniamo tra i 125 W/m\u00b2 ed i 210 W/m\u00b2. Ovviamente questa misura serve solo ad un comodo calcolo della potenzialit\u00e0 di una superficie di un territorio, ma la fonte reale \u00e8 fortemente intermittente con picchi ciclici diurni che variano stagionalmente.\nLa quantit\u00e0 di energia solare che arriva sul suolo terrestre \u00e8 quindi enorme, circa diecimila volte superiore a tutta l'energia usata dall'umanit\u00e0 nel suo complesso, ma poco concentrata, nel senso che \u00e8 necessario raccogliere energia da aree molto vaste per averne quantit\u00e0 significative, e piuttosto difficile da convertire in energia facilmente sfruttabile con efficienze accettabili. Lo sviluppo di tecnologie che possano rendere economico l'uso dell'energia solare \u00e8 un settore della ricerca molto attivo ma che, per il momento, non ha avuto ancora risultati rivoluzionari.\nTecnologie.\nL'energia solare pu\u00f2 essere utilizzata per generare elettricit\u00e0 (fotovoltaico) o per generare calore (solare termico). \nSono tre le tecnologie principali per trasformare in energia sfruttabile l'energia del sole: \nPannello solare termico.\nI collettori termici possono essere a circolazione naturale o a circolazione forzata; i primi utilizzano del liquido contenuto nei pannelli per consentirne la circolazione all'interno del sistema pannello di calore. In questo caso il serbatoio di accumulo che contiene lo scambiatore di calore deve trovarsi pi\u00f9 in alto del pannello.\nI sistemi a circolazione forzata invece utilizzano una pompa che fa circolare il fluido all'interno di scambiatore e pannello quando la temperatura del fluido all'interno del pannello \u00e8 pi\u00f9 alta di quella all'interno del serbatoio di accumulo, che, in questo caso, si trova pi\u00f9 in basso dei pannelli. Sistemi di questo tipo sono pi\u00f9 complessi dal punto di vista dei controlli e delle apparecchiature impiegate (pompe, sensori di temperatura, valvole a tre vie, centraline di controllo), ma consentono di posizionare il serbatoio di accumulo, anche di grandi dimensioni, praticamente dove si vuole, ad esempio a terra e non sul tetto dove problemi di peso ne renderebbero difficile la collocazione.\nModulo fotovoltaico.\nI moduli solari fotovoltaici, usando apposite celle fotovoltaiche, convertono la luce solare direttamente in energia elettrica. Questi moduli sfruttano l'effetto fotoelettrico e hanno una efficienza di conversione che arriva fino al 32,5% nelle celle da laboratorio. In pratica, una volta ottenuti i pannelli dalle celle e una volta montati in sede, l'efficienza \u00e8 in genere del 13-15% per pannelli in silicio cristallino e non raggiunge il 12% per pannelli in film sottile. I prodotti commerciali pi\u00f9 efficienti, utilizzando celle a multipla giunzione o tecniche di posizionamento dei contatti elettrici sul retro della cella (backcontact) raggiungono il 19-20%. Questi pannelli, non avendo parti mobili o altro, necessitano di pochissima manutenzione: in sostanza vanno solo puliti periodicamente. La durata operativa stimata dei moduli fotovoltaici \u00e8 di circa 30 anni. Il costo dei pannelli \u00e8 diminuito moltissimo negli ultimi anni e al 2015 esso risulta inferiore a 1 euro/Wp.\nUn ovvio problema di questo genere di impianto \u00e8 che l'energia viene prodotta solo durante le ore di luce e quindi non in modo continuo. Va rilevato che tuttavia la produzione da solare \u00e8 maggiore proprio nei momenti di maggior richiesta, cio\u00e8 durante il giorno e nelle stagioni calde, durante le quali pu\u00f2 sopperire all'aumento di consumi dovuto agli impianti di ventilazione e condizionamento. Eccessi produttivi rispetto alla domanda locale possono essere distribuiti tramite la rete anche a zone molto remote, utilizzati per pompare acqua in serbatoi montani (accumulo gravitazionale), per caricare accumulatori, per produrre idrogeno tramite elettrolisi dell'acqua ecc.\nGrazie a una legislazione che ha previsto incentivi economici all'installazione di impianti fotovoltaici e la possibilit\u00e0 di vendere l'energia prodotta al gestore della rete di trasmissione, l'Italia \u00e8 al primo posto al mondo per la potenza elettrica prodotta da energia fotovoltaica: tale quantit\u00e0 rappresenta l'8,0% della produzione energetica italiana. Per quanto riguarda l'Italia, dal rapporto statistico GSE per l'anno 2019, risulta una produzione lorda di energia solare fotovoltaica pari a 2,036 Mtep, coprendo con l1,69% il consumo totale di energia (120,3 Mtep in progressivo calo da diversi anni) e questo nonostante la potenza efficiente lorda fotovoltaica installata abbia raggiunto un valore pari a 20865 MW (Energia da fonti rinnovabili - Rapporto statistico 2019).Il secondo paese al mondo risulta la Grecia (7,4%) seguita dalla Germania (7,1%). L'International Energy Agency calcola ogni anno i dati mondiali aggregati sulla produzione mondiale di energia fotovoltaica.\nAnaloghe iniziative, comunemente note come Conto Energia o \"Feed-in tariff\", sono state intraprese da diversi stati europei ratificanti il Protocollo di Kyoto, tra cui anche l'Italia, mediante il Decreto Interministeriale 28/07/2005 pubblicato sulla Gazzetta Ufficiale n. 181 del 05/08/2005 e successivi aggiornamenti, comunemente noto come \"Decreto Conto Energia\". Grazie a questa legislazione l'Italia in pochi anni ha superato i 17.000 MWp allacciati in rete, un valore di poco inferiore a quello degli Usa.\nPannello solare a concentrazione.\nIl pannello solare a concentrazione concentra i raggi solari su un opportuno ricevitore; attualmente il tipo pi\u00f9 usato \u00e8 quello a specchi parabolici a struttura lineare che consente un orientamento monodimensionale, pi\u00f9 economico, verso il sole, e l'utilizzo di un tubo ricevitore in cui \u00e8 fatto scorrere un fluido termovettore per il successivo accumulo di energia in appositi serbatoi. Il vettore classico \u00e8 costituito da oli minerali in grado di sopportare alte temperature.\nNel 2001 l'ENEA ha avviato lo sviluppo del progetto Archimede, volto all'utilizzo di sali fusi anche negli impianti a specchi parabolici a struttura lineare. Essendo necessaria una temperatura molto pi\u00f9 alta di quella consentita dagli oli, si \u00e8 provveduto a progettare e realizzare tubi ricevitori in grado di sopportare temperature maggiori di 600 \u00b0C (contro quelle di 400 \u00b0C massimi dei tubi in commercio), ricoperti di un doppio strato CERMET (ceramica/metallo) depositato con procedimento di sputtering sughetto. A tutt'oggi l'impianto termodinamico solare (progetto Archimede) \u00e8 fuori uso e lo stesso progetto \u00e8 stato abbandonato per scarsa produzione e problemi tecnici vari.\nI sali fusi vengono accumulati in un grande serbatoio coibentato alla temperatura di 550 \u00b0C. A tale temperatura \u00e8 possibile immagazzinare energia per 1 kWh equivalente con appena 5 litri di sali fusi. Da tale serbatoio, i sali (un comune fertilizzante per agricoltura costituito da un 60% di nitrato di sodio (NaNO3) e un 40% di nitrato di potassio (KNO3)) vengono estratti e utilizzati per produrre vapore surriscaldato. I sali utilizzati vengono accumulati in un secondo serbatoio a temperatura pi\u00f9 bassa (290 \u00b0C). Ci\u00f2 consente la generazione di vapore in modo svincolato dalla captazione dell'energia solare (di notte o con scarsa insolazione). L'impianto, lavorando a una temperatura di regime di 550 \u00b0C, consente la produzione di vapore alla stessa temperatura e pressione di quello utilizzato nelle centrali elettriche a coproduzione (turbina a gas e riutilizzo dei gas di scarico per produrre vapore), consentendo consistenti riduzioni di costi e sinergie con le stesse. Attualmente \u00e8 stato realizzato un impianto con tali caratteristiche in Spagna e un impianto dimostrativo, su scala industriale, presso la centrale termoelettrica Enel ubicata a Priolo Gargallo (Siracusa).\nTorre solare.\nLa torre solare \u00e8 un impianto che sfrutta insieme l'energia solare ed eolica. Dispone alla base di un collettore, che, come una serra, accumula il calore fornito dai raggi del Sole. Questo collettore, per\u00f2, \u00e8 collegato ad una torre in cui, con la differenza di temperatura tra la base e la sommit\u00e0, si viene a creare una corrente di aria calda che tende a salire, sfruttata per far muovere delle turbine e produrre elettricit\u00e0.\nUtilizzi.\nAttualmente i pannelli solari vengono utilizzati per fornire acqua calda (solare termico) e riscaldamento ad abitazioni e piccoli complessi edilizi. Sono state realizzate centrali solari che, utilizzando turbine, convertono il calore immagazzinato in energia elettrica (solare termodinamico) ma questi prototipi non hanno trovato larga applicazione per la bassa resa di queste centrali rapportate con gli alti costi di gestione e con la discontinuit\u00e0 della fornitura elettrica.\nI pannelli fotovoltaici vengono utilizzati in impianti isolati per alimentare dispositivi distanti dalle reti elettriche (sonde spaziali, ripetitori telefonici in alta montagna, ecc) o con richieste energetiche talmente ridotte che un allacciamento alla rete elettrica risulterebbe antieconomico (segnaletica stradale luminosa, parchimetri, ecc) e sconveniente dal punto di vista organizzativo. Ovviamente questi dispositivi devono essere dotati di accumulatori in grado di accumulare la corrente elettrica prodotta in eccesso durante la giornata per alimentare le apparecchiature durante le ore notturne e durante i periodi nuvolosi.\nVengono utilizzati anche in grandi impianti connessi in rete, sebbene la quantit\u00e0 d'energia erogata risulti variabile sia in ambito giornaliero che stagionale e quindi difficilmente prevedibile nonch\u00e9 non programmabile; tale discontinuit\u00e0 rende difficile soddisfare in ogni momento la domanda di corrente, a meno di una produzione con un largo margine di sicurezza al di sopra dei picchi annuali di domanda. Tuttavia, essendo per\u00f2 il picco di produzione degli impianti ad energia solare in estate esso riesce a controbilanciare la maggiore domanda domestica dovuta ai condizionatori.\nL'installazione di pannelli fotovoltaici ha avuto il suo massimo sviluppo in Germania, grazie ad una legislazione favorevole per la quale chi produce energia in eccesso la rivende al fornitore elettrico, che l'acquista allo stesso prezzo per kWh. In pratica il cittadino paga in bolletta la differenza fra quanto consuma e quanto eroga all'ente elettrico. Se il saldo \u00e8 positivo ottiene un accredito. Analoga legislazione \u00e8 stata introdotta anche in Italia: il 19 settembre 2005 \u00e8 entrato in vigore il cosiddetto \"conto energia\", DL 387/2003 (che recepisce la direttiva europea 2001/77/CE), giunto nel 2012 alla sua quinta riedizione.\nNel 2011 il solare ha fornito il 3,2% dell'energia elettrica prodotta in Italia (il 3% circa in Germania) e pertanto tale \u00e8 da considerarsi non pi\u00f9 trascurabile.\nQuesto valore \u00e8 salito all'8,0% nel 2013.\nL'8 aprile 2010 \u00e8 decollato in Svizzera il \"Solar-Impulse\" HB-SIA, il primo aereo ad energia solare.\nIl tetto, il cofano e gran parte della carrozzeria del Sion sono coperti di celle in silicio monocristallino ad alta efficienza (soprattutto efficienti in condizioni di luce diffusa, dovrebbero comunque raggiungere il 100% della loro capacit\u00e0 potenziale con angoli di incidenza della luce fino a 70\u00b0), protette da uno strato di policarbonato.\nNel 2017 Regione Emilia Romagna tramite fondi Europei POR FESR ha finanziato un progetto che ha portato alla costruzione di un veicolo a propulsione elettrica, Emilia 4, prodotto da Onda Solare, che \u00e8 riuscito a compiere pi\u00f9 di 2780 Km, vincendo l'American Solar Challenge 2018, avvalendosi esclusivamente di energia fotovoltaica catturata da un pannello da 1,1 kW.\nCritiche.\nEnergia fotovoltaica - Una delle questioni che riguardano un possibile utilizzo su vasta scala dell'energia fotovoltaica \u00e8 relativa alla produzione di grandi quantit\u00e0 di moduli fotovoltaici, che comporterebbe la necessit\u00e0 di reperire quantit\u00e0 rilevanti di materie prime minerali per effetto della ridotta densit\u00e0 energetica di tale tecnologia e il dover lavorare, in fase di fabbricazione, anche grossi quantitativi di sostanze tossiche.\nLe principali critiche all'utilizzo di energia solare sono imputabili ai costi, all'efficienza e alla caratteristica intrinseca di intermittenza o non programmabilit\u00e0 di tale fonte energetica rispetto alle fonti energetiche convenzionali in quanto risente direttamente della copertura nuvolosa e della completa assenza durante la notte. Inoltre, per produrre i pannelli fotovoltaici occorre una grande quantit\u00e0 di energia, generata utilizzando spesso fonti non rinnovabili come il carbone, ed \u00e8 stato calcolato che il settore del fotovoltaico inizier\u00e0 a produrre pi\u00f9 energia di quella consumata solo a partire dal 2015.\nI sostenitori dell'energia solare sostengono invece un ridimensionamento dei costi ed un aumento dell'efficienza nel futuro prossimo in virt\u00f9 delle economie di scala e del miglioramento tecnologico dei futuri sistemi solari. Riguardo l'assenza di tale fonte energetica durante la notte fanno altres\u00ec notare che il picco massimo di consumo elettrico si raggiunge in realt\u00e0 durante il giorno, cio\u00e8 proprio durante il massimo di produzione di energia da solare, in virt\u00f9 dell'utilizzo di energia elettrica da parte dei processi produttivi industriali e quindi il problema sarebbe meno gravoso e risolvibile tramite ricorso alla tecnologia del solare termodinamico e/o all'integrazione delle fonti energetiche rinnovabili.\nFuturo.\nAttualmente la maggior parte degli studi si concentra su nuove generazioni di celle fotovoltaiche dotate di una maggior efficienza di quelle attuali o su celle fotovoltaiche dotate di un'efficienza simile a quella delle celle attuali ma molto pi\u00f9 economiche. Studi pi\u00f9 ambiziosi puntano alla realizzazione di centrali solari orbitanti. Queste centrali dovrebbero raccogliere i raggi solari direttamente nello spazio e trasmettere la potenza assorbita sulla Terra per mezzo di microonde o raggi laser.\nSono in fase di sperimentazione prototipi di sistemi di cogenerazione fotovoltaica in cui si realizza la produzione simultanea di energia elettrica e termica.\nDati sull'energia solare nel mondo.\nAnno 2018: dai dati statistici di TERNA risulta una produzione di energia elettrica fotovoltaica pari a 589,196 TWh su un totale di energia elettrica prodotta pari a 26617,3 TWh (contributo del 2,21% sul consumo di energia elettrica a livello mondiale) con una potenza installata pari a 462,462 GW."}
{"id": "2912997", "revid": "767487", "url": "https://it.wikipedia.org/wiki?curid=2912997", "title": "7 Seconds (film)", "text": "7 Seconds \u00e8 un film direct-to-video del 2005 diretto da Simon Fellows con Wesley Snipes.\nTrama.\nJack Tolliver \u00e8 un ladro professionista ma l'inestimabile quadro di Van Gogh che ha nelle sue mani non era l'obiettivo del suo piano. Una banda di spietati criminali russi per avere il prezioso dipinto ha rapito uno dei complici di Jack. Nel tentativo di salvarlo Tolliver scoprir\u00e0 che i nemici possono diventare alleati e gli amici migliori trasformarsi in incubi."}
{"id": "2912998", "revid": "628767", "url": "https://it.wikipedia.org/wiki?curid=2912998", "title": "Kazimierz Nestor Sapieha", "text": "Apparteneva alla nobile famiglia dei Sapieha, di origine lituana, appartenenti alla szlachta, ci\u00f2 l'alta nobilt\u00e0 polacco-lituana. Sapieha intraprese la carriera militare e frequent\u00f2 l'Accademia Militare di Varsavia, divenendo compagno di corso del futuro generale Karol Kniaziewicz e del futuro politico della Confederazione di Bar Stanis\u0142aw Kostka Potocki.\nUscito dall'accademia con il grado di tenente d'artiglieria, nel 1791 fu Sovraintendente delle Artiglierie della Confederazione Polacco-Lituana. Eletto al Sejm in rappresentanza del Voivodato di Brest-Litovsk, appoggi\u00f2 gli interventi degli illuministi, quali Ignacy Potocki e Stanis\u0142aw Ma\u0142achowski.\nNominato da Stanislao II Augusto Poniatowski Maresciallo del Sejm il 6 ottobre 1788, fu in simbiosi con Hugo Ko\u0142\u0142\u0105taj e membro insigne della Confederazione di Bar, fu tra i redattori della Costituzione del 3 maggio 1791. Andato sotto l'influenza di Ignacy Wyssogota Zakrzewski, si lasci\u00f2 fuorviare da politici da posizioni pi\u00f9 moderate, come Micha\u0142 Jerzy Mniszech, perdendo l'entusiasmo illuminista iniziale e abbandonando la carica di Gran Maresciallo del Sejm.\nAvendo preso parte alla Rivolta di Ko\u015bciuszko del 1791, fu esiliato dalle autorit\u00e0 russe e fu ospitato nella residenza viennese del cugino principe Micha\u0142 Hieronim Radziwi\u0142\u0142."}
{"id": "2912999", "revid": "467420", "url": "https://it.wikipedia.org/wiki?curid=2912999", "title": "Santa Venere", "text": "Santa Venere \u00e8 una borgata del comune di Capaccio Paestum, in provincia di Salerno.\nGeografia fisica.\nTerritorio.\nL'abitato si sviluppa in zona pianeggiante a 20 m s.l.m. circa, fra le borgate Torre/Licinella, Spinazzo/Varco Cilentano e l'area archeologica di Paestum. \nCultura.\nRitrovamenti archeologici.\nFra il 1972 e il 1975 \u00e8 stata scoperta una necropoli risalente al IV secolo a.C. \nSociet\u00e0.\nEvoluzione demografica.\nIn base all'ultimo censimento (2001) ha 677 abitanti."}
{"id": "2913002", "revid": "1869172", "url": "https://it.wikipedia.org/wiki?curid=2913002", "title": "Under the Sheets", "text": "Under the Sheets \u00e8 il singolo di debutto della cantante britannica Ellie Goulding, pubblicato il 9 novembre 2009 in Gran Bretagna sotto l'etichetta Polydor Records. \u00c8 il primo singolo estratto dall'album di debutto dell'artista \"Lights\"."}
{"id": "2913003", "revid": "399", "url": "https://it.wikipedia.org/wiki?curid=2913003", "title": "Invidia", "text": "&lt;poem&gt;\u00abFu il sangue mio d'invidia s\u00ec riarso\nche se veduto avesse uomo farsi lieto,\nvisto m'avresti di livore sparso.\n(Dante Alighieri, \"Purgatorio\", XIV, vv.82-84)&lt;/poem&gt; \nIl termine invidia (dal latino \"in\" - avversativo - e \"videre\", guardare contro, ostilmente, biecamente o genericamente guardare male, quindi \"gettare il malocchio\") si riferisce a un'\"emozione secondaria\", per cui, in relazione a un bene o una qualit\u00e0 posseduta da un altro, si prova dispiacere e astio per non avere noi quel bene e a volte un risentimento tale da desiderare il male di colui che ha quel bene o qualit\u00e0.\nA volte \u00e8 confusa o compresente con la gelosia, che pur essendo simile all'invidia ne differisce perch\u00e9 riferita ad una possessivit\u00e0 di carattere affettivo sentimentale.\nL'invidia nella filosofia.\nIn modo pi\u00f9 approfondito l'invidia pu\u00f2 essere definita come il \nIn questo caso appare, oltre che l'odio per la felicit\u00e0 altrui, un rapporto di similarit\u00e0 tra l'invidioso e l'invidiato come gi\u00e0 Aristotele notava nel concepire l'invidia come \u00abun dolore causato da una buona fortuna [...] che appare presso persone simili a noi\u00bb per cui \u00absentiranno invidia quelli che sono o sembrano essere i nostri pari, intendendo per pari coloro che sono simili a noi per stirpe, parentela, et\u00e0, disposizione, reputazione e beni. [...] Invidiamo le persone che ci sono giunte nel tempo, luogo, et\u00e0 e reputazione, da cui il proverbio: \"Il familiare sa anche invidiare\"\u00bb.\nL'invidia genera non solo dolore, ma anche \u00abtristezza per i beni altrui\u00bb che l'invidioso vorrebbe per s\u00e9 poich\u00e9 giudica che l'altro li possegga immeritatamente e debba essere punito per questo con l'espropriazione.\nTristezza dell'invidioso \u00abrispetto al bene altrui in quanto diminuisce la nostra gloria ed eccellenza\u00bb procurandoci \u00abl'odio, la maldicenza, la diffamazione, la soddisfazione per le disgrazie del prossimo e la tristezza per la sua prosperit\u00e0\u00bb\nIl triste invidioso che nell'iconografia viene raffigurato a spiare da lontano, con il viso accigliato, quel fortunato felice possessore che vorrebbe far soffrire di una sofferenza che invece, come in un contrappasso, colpisce lui.\nIl suo malocchio si ritorce contro di lui come nella visione dantesca che raffigura gli invidiosi con gli occhi cuciti.\nUno degli autori pi\u00f9 antichi, Erodoto (484 a.C.\u2013425 a.C.) estende questo sentimento malevolo persino agli dei arcaici, dagli umani attributi, custodi gelosi della propria gloria e del proprio potere e garanti di quell'ordine universale che se compromesso causa l'intervento della divinit\u00e0, in base a quel principio che l'autore definisce come \u03c6\u03b8\u03cc\u03bd\u03bf\u03c2 \u03c4\u1ff6\u03bd \u03b8\u03b5\u1ff6\u03bd (\"invidia degli dei\") per il quale l'uomo che ottiene troppa fortuna, al di l\u00e0 dei limiti stabiliti, viene ucciso o privato della propria gloria.\nIn molte tragedie greche l'invidia degli dei costituisce lo sviluppo narrativo che porta come conseguenza al commettere un atto di h\u00fdbris e, di conseguenza, essere uno h\u00fdbristes ossia un colpevole di tracotanza che v\u00ecola leggi divine immutabili, ed \u00e8 la causa per cui, anche a distanza di molti anni, i personaggi o la loro discendenza sono portati a commettere crimini o subire azioni malvagie. Al termine h\u00fdbris viene spesso associato quello di \"n\u00e9mesis\", in greco \u03bd\u03ad\u03bc\u03b5\u03c3\u03b9\u03c2, che \u00e8 la sua conseguenza: significa infatti \"vendetta degli dei\", \"ira\", \"sdegno\", e si riferisce alla punizione giustamente inflitta dagli dei a chi si era macchiato personalmente di h\u00fdbris, o alla sua discendenza o al popolo di cui fa parte.\nTra i filosofi greci Epicuro (341 a.C.\u2013271 a.C.) mette in rilievo il danno morale e l'inutilit\u00e0 di colui che invidia \nL'invidia trova ampia riflessione nella cultura romana con Marco Tullio Cicerone (106 a.C.\u201343 a.C.) che la considera un sentimento devastante impossibile da arrestare una volta manifestato cos\u00ec che \u00abquando l'invidia infuria in tutta la sua violenza contro di essa risulta impotente il singolo e persino un'intera istituzione\u00bb come il senato romano.\nTito Livio (59 a.C.\u201317 d.C.) ribadisce questo carattere distruttivo dell'invidia quando nei confronti del console Quinto Fabio Massimo questa si accompagn\u00f2 con la diffamazione (\"obtractatio\") dell'uomo invidiato per il suo successo.\nNella dottrina cristiana l'invidia compare fin dai tempi biblici con il fratricidio di Caino invidioso dell'amore di Dio per Abele. Lo stesso vizio capitale attraversa l'Antico Testamento, che lo definisce \u00abcarie delle ossa\u00bb, per giungere fino al Nuovo dove Cristo viene dato a Pilato che \u00absapeva bene che glielo avevano consegnato per invidia\u00bb.\nL'invidia \u00e8 dunque il \u00abpeccato diabolico per eccellenza\u00bb per Sant'Agostino poich\u00e9, come nota San Basilio, Caino vittima e discepolo del diavolo ha fatto s\u00ec che \u00abla morte \u00e8 entrata nel mondo per invidia del diavolo\u00bb \nL'invidia presente da sempre nella storia dell'umanit\u00e0, ma anche in quella di ogni singolo uomo: \u00abHo visto e osservato un bambino invidioso. Ancora non parlava e gi\u00e0 guardava livido e con volto amareggiato verso un altro bambino, suo fratello di latte.\u00bb\nFrancesco Bacone (1561\u20131626), che condivide l'idea che l'invidia si serve dell'occhio come veicolo di maligni sortilegi, per primo tratta dell'invidia \"pubblica\" che capovolge il normale percorso di chi privo di qualcosa, sentendosi in basso, invidia chi sta in alto. Nell'\"invidia del re\" il procedere \u00e8 al contrario: dall'alto verso il basso; paradossalmente, cio\u00e8, chi ha una posizione di grande vantaggio invidia e teme colui che dal basso sembra voler colmare la distanza da lui per prendere il suo posto. Allora i politici saggi \u00abfaranno bene a sacrificare qualcosa sull'altare dell'invidia permettendo essi stessi, talvolta del tutto intenzionalmente, che alcune\ncose vadano loro male, o soccombendo in cose a cui non tengono troppo.\u00bb\nBaruch Spinoza (1632-1677) invita l'umanit\u00e0, compartecipe della natura divina, a vivere tranquilla e serena \u00absopportando l'uno e l'altro volto della fortuna, giacch\u00e9 tutto segue dall'eterno decreto di Dio con la medesima necessit\u00e0 con cui dall'essenza del triangolo segue che i suoi tre angoli sono uguali a due retti [...] Non odiare, non disprezzare, non deridere, non \nadirarsi con nessuno, non invidiare in quanto negli altri come in te non c'\u00e8 una libera volont\u00e0 (tutto avviene perch\u00e9 cos\u00ec \u00e8 stato deciso)\u00bb\n\u00c8 naturale, osserva invece Arthur Schopenhauer che l'uomo provi il sentimento dell'invidia ma se \u00abInvidiare \u00e8 dell'uomo; compiacersi del male altrui, del diavolo\u00bb\nL'uomo infatti, preda della Volont\u00e0 di vivere, vuole accrescere la sua vita, ma il suo egoismo ne esce insoddisfatto per l'apparenza dell'appagamento raggiunto per cui \u00e8 costretto alla rinuncia e \u00abda qui nasce l'invidia: ogni rinuncia \u00e8 infinitamente accresciuta dal piacere altrui ed \u00e8 alleviata dal sapere che anche gli altri soffrono della stessa rinuncia.\u00bb\nTormentato il rapporto che S\u00f8ren Kierkegaard scopre tra invidia e ammirazione:\nPer Friedrich Nietzsche l'invidia \u00e8 uno dei frutti della morale degli schiavi ovvero del moralismo cristiano che incapace di assurgere alle vette del superuomo si piega ed esalta i valori dell'umilt\u00e0 e della rinuncia predicati dall'altruismo e dall'egualitarismo cristiano da cui si genera l'invidia e l'odio. \nCon l'amicizia dionisiaca, caratterizzata dal sano naturale egoismo non c'\u00e8 pi\u00f9 invidia, risentimento, incomprensione. Nessuno invidia e quindi teme l'altro. I falsi amici di Cesare prima lo ammirarono, poi l'invidiarono e alla fine odiarono e uccisero."}
{"id": "2913006", "revid": "92723", "url": "https://it.wikipedia.org/wiki?curid=2913006", "title": "Concattedrale di Santa Maria Assunta (Segni)", "text": "La chiesa di Santa Maria Assunta \u00e8 il luogo di culto cattolico pi\u00f9 importante di Segni, concattedrale della diocesi suburbicaria di Velletri-Segni.\nStoria.\nLa chiesa attuale fu ricostruita nella prima met\u00e0 del XVII secolo, sullo stesso luogo della precedente che risaliva alla met\u00e0 dell'XI secolo: coevo della chiesa medievale s'innalza il campanile. I lavori di rifacimento della nuova Cattedrale durarono circa nove anni (nel 1635 venne completata la sua struttura portante) trascorsi i quali si inizi\u00f2 la decorazione interna. I lavori terminarono nel 1657: il 23 aprile 1684 venne consacrata dal vescovo Francesco Maria Giannotti dedicandola alla Vergine Maria Assunta in Cielo. \nDescrizione.\nIn merito alla storia di Segni \u00e8 possibile consultare presso Biblioteca Nazionale Centrale di Roma e la Biblioteca del Comune diversi volumi di autori locali, tra cui il volume \"Signinis Memoranda Fastis\" di Alessandro Colaiacomo, 450 pp., opera che descrive in modo approfondito e documentato, particolari ricerche storiche eseguite dall'autore in circa dieci anni con certosina pazienza. L'autore riporta una minuziosa descrizione dell'interno: \n\u00abLa cattedrale di Segni, con la sua maestosa architettura, si presenta all'interno a forma di croce greca, lunga 38 metri ed alta metri 16,50, i cui bracci delimitati da altrettanti pilastri rettangolari, descrivono le relative navate e con il muro perimetrale, ne formano l'ossatura fondamentale. Ne risultano quattro volte convergenti verso il centro, dove sono raccordate in alto ad una cupola circolare. [...] La cattedrale, che riceve la luce dall'alto per mezzo di 11 finestroni laterali policromi e da altre 4 aperture minori esistenti nelle cappelle delle navate minori, nella sua struttura e ossatura murale ripete le forme portanti e portate dei tipi classici originali. [...] Il tempio brilla ovunque per profusione di stucchi pregevoli. filettature e fregi dorati lungo gli affreschi, dipinti di immagini sacre e simboli religiosi del Vecchio e Nuovo Testamento, disegni ornamentali che decorano le volte, le cappelle, gli archi\u00bb.\nUna lastra di marmo a sinistra dell'ingresso centrale ricorda che i lavori di restauro generale (stucchi, pitture e decorazioni varie etc.) vennero fatti eseguire dal Capitolo \u00abOrdo Canonicorum / da pecunia sacrarii ac sua / stipem quoque conferentibus / Episcopo Municipio Patronis / bases pilarum marmorandas / parietes coronas fornices / opere et culto splendidiore / exornandas curavit / A. MCMV\u00bb (l'Ordine dei Canonici, con denaro del sacrario e proprio, con l'offerta anche dei Patroni, del Vescovo e del Municipio, cur\u00f2 di abbellire con il marmo le basi dei pilastri, le pareti interne, i fornici con opera di pi\u00f9 splendente ornamento).\nL'esterno della Cattedrale.\nPreceduta da ampia scalinata e rivolta a sud-est, la facciata principale della Cattedrale domina Piazza Santa Maria. Sopra la porta centrale una grande iscrizione ricorda che nel 1817 il vescovo Paolo Ciotti a sue spese la fece rivestire con lastre di pietra martellata, scavata nei Monti Lepini. Il rivestimento \u00e8 largo m. 23.50 e alto al centro m. 22.50. Il complesso architettonico \u00e8 ritmato dalle linee verticali del corpo centrale e delle due ali, arretrate a destra e a sinistra di m. 2.10, ed \u00e8 incrociato dal cornicione che fascia l'intera facciata a met\u00e0 altezza, dividendola in due parti: l'una inferiore, dalle proporzioni pi\u00f9 grandi, l'altra superiore, dalle forme pi\u00f9 snelle. \nDal corpo centrale sporgono 4 lesene appaiate a due a due, che poggiano su un basamento alto m. 1.35; tra le coppie di lesene sono incavate due nicchie, una a destra e una a sinistra della porta centrale; lo stesso schema \u00e8 ripetuto nella parte superiore (le nicchie avrebbero dovuto contenere statue che non furono mai realizzate). Un grande timpano triangolare sormontato da una croce in ferro battuto chiude tutto il corpo centrale della facciata. \nCome scrive il Navarra: \u00abVi si ammira, frammisto ad alcuni elementi barocchi, il trionfo della sobriet\u00e0 neoclassica che richiama lo stile del Valadier (1762-1839)\u00bb.\nL'interno della Cattedrale.\nLa Chiesa \u00e8 decorata internamente da un complesso architettonico simmetrico e luminoso in stile barocco. Ha la forma di croce greca (m 38 x 38) ed \u00e8 alta m 16.50. La cupola, dipinta a olio su muro dal frate cappuccino Antonio Courtois nel 1673, rappresenta \"L'incoronazione della Vergine\": tra i Santi raffigurati, si riconoscono San Bruno, Vescovo di Segni, Sant'Antonio di Padova, San Francesco d'Assisi, San Filippo Neri, San Vitaliano Papa segnino, San'Agata, Santa Lucia, Santa Cecilia. Nei quattro pennacchi sono raffigurati gli Evangelisti (sempre opera del Courtois); al di sotto gli stemmi della Citt\u00e0. \nIl pavimento \u00e8 rivestito di marmo bianco e bardiglio, dono di Papa Pio IX in occasione dell'Anno Santo del 1875. \nLe Cappelle della Cattedrale odierna sono 11, e precisamente 7 in meno di quelle esistenti anteriormente riportate dal Ms Lauri, riportato dal Colaiacomo. \nAttualmente, partendo da destra si ha:"}
{"id": "2913011", "revid": "339392", "url": "https://it.wikipedia.org/wiki?curid=2913011", "title": "Formula 3000 inglese 1993", "text": ""}
{"id": "2913014", "revid": "640277", "url": "https://it.wikipedia.org/wiki?curid=2913014", "title": "Mars 1", "text": "Mars 1, conosciuta anche come \"1962 Beta Nu 1\", \"Mars 2MV-4\" e \"Sputnik 23\" (fu originariamente nominato \"Sputnik 30\" dall\"U.S. Naval Space Command Satellite Situation Summary\"), fu una sonda interplanetaria automatica sovietica, lanciata il 1\u00ba novembre del 1962 con destinazione Marte. Fu la prima sonda spaziale a far parte del Programma Mars e il suo compito era di sorvolare il pianeta ad una distanza di circa 11.000\u00a0km. Fu progettata per scattare e inviare foto della superficie del pianeta, studiare la radiazione cosmica, rilevare gli impatti di micrometeoriti, il campo magnetico di Marte, la sua struttura atmosferica e possibili composti organici.\nLa sonda.\nMars 1 era una sonda del tipo Venera modificata nella forma di un cilindro di 3,3\u00a0m di lunghezza e 1\u00a0m di diametro. La lunghezza totale della navicella era di 4 metri, compresi i pannelli solari e i radiatori aperti. Il cilindro fu diviso in due scomparti; la parte superiore alta 2,7\u00a0m conteneva il modulo orbitale e i sistemi di guida e propulsione. Il secondo alloggiamento, alto solo 0,6 metri, alloggiava tutta la strumentazione scientifica. Per le comunicazioni con la terra, Mars 1 era equipaggiata con un'antenna parabolica ad alto guadagno di 1,7 metri di diametro, pi\u00f9 una antenna omnidirezionale e un'antenna semi-direzionale. L'energia elettrica era fornita da due pannelli solari fotovoltaici, posti ai lati della sonda, per una superficie totale di 2,6\u00a0m\u00b2; l'energia prodotta veniva immagazzinata in un accumulatore nichel-cadmio da 42 Ah.\nLe comunicazioni via radio erano affidate sia ad un trasmettitore UHF montato nel modulo orbitale il quale utilizzava l'antenna ad alto guadagno, sia ad un trasmettitore VHF collegato all'antenna omnidirezionale. Le immagini video erano trasmesse tramite un trasmettitore con lunghezza d'onda di 8 centimetri (SHF) posto nell'alloggiamento della strumentazione scientifica. Il controllo della temperatura era affidato sia ad un sistema interno binario gas-liquido, sia a dei radiatori emisferici montati alle estremit\u00e0 dei pannelli solari. La strumentazione scientifica di bordo comprendeva anche: un magnetometro, il sistema di ripresa immagini, un riflettometro spettrale, sensori di radiazione, uno spettrografo per studiare le bande di assorbimento dell'ozono e un rilevatore di micrometeoriti.\nLa missione.\nDopo aver lasciato l'orbita terrestre, Mars 1 si separ\u00f2 dal booster e dispieg\u00f2 con successo i pannelli solari. I primi dati della telemetria misero in risalto una perdita di gas dal sistema di orientamento pertanto il controllo della navicella fu affidato al sistema giroscopico. In totale, la sonda trasmise dati a terra per sessantuno volte, inizialmente a intervalli di due giorni e poi a cinque giorni, fornendo una grande quantit\u00e0 di informazioni sull'ambiente interplanetario. Il 21 marzo del 1963, quando Mars 1 aveva raggiunto una distanza di 106.760.000\u00a0km dalla Terra, le comunicazioni si interruppero bruscamente, probabilmente a causa di un guasto nel sistema di orientamento dell'antenna. Comunque il viaggio della sonda continu\u00f2 e il 19 giugno 1963 pass\u00f2 a circa 193\u00a0000\u00a0km da Marte e dopodich\u00e9 entr\u00f2 in orbita eliocentrica.\nRisultati scientifici.\nMars 1 rilev\u00f2 un impatto da micrometeoriti ogni due minuti tra i 6.000 e i 40.000\u00a0km di altitudine, ma tale densit\u00e0 di micro particelle rimase simile fino a 20-40 milioni di km dalla Terra. Le micrometeoriti rilevate appartenevano allo sciame meteorico delle Tauridi. Fu anche misurata l'intensit\u00e0 del campo magnetico interplanetario, che risult\u00f2 essere di 3-4 nanotesla (nT), con picchi di 6-9 nT. Misurazioni furono anche effettuate sia sul vento solare che sui raggi cosmici, dimostrando che la loro intensit\u00e0 era pi\u00f9 che raddoppiata dal 1959. Mars 1 conferm\u00f2 anche la grandezza precedentemente rilevata delle fasce di van Allen."}
{"id": "2913015", "revid": "465169", "url": "https://it.wikipedia.org/wiki?curid=2913015", "title": "Starry Eyed", "text": "Starry Eyed \u00e8 un singolo della cantante britannica Ellie Goulding, pubblicato il 22 febbraio 2010 come secondo estratto dall'album \"Lights\"."}
{"id": "2913017", "revid": "1442080", "url": "https://it.wikipedia.org/wiki?curid=2913017", "title": "Hespellia", "text": "Hespellia \u00e8 un genere di batterio appartenente alla famiglia delle Clostridiaceae."}
{"id": "2913018", "revid": "1442080", "url": "https://it.wikipedia.org/wiki?curid=2913018", "title": "Hespellia porcina", "text": "Hespellia porcina \u00e8 una specie di batterio appartenente alla famiglia delle Clostridiaceae."}
{"id": "2913019", "revid": "1442080", "url": "https://it.wikipedia.org/wiki?curid=2913019", "title": "Hespellia stercorisuis", "text": "Hespellia stercorisuis \u00e8 una specie di batterio appartenente alla famiglia delle Clostridiaceae."}
{"id": "2913022", "revid": "1543377", "url": "https://it.wikipedia.org/wiki?curid=2913022", "title": "Jazz piano", "text": "Jazz piano \u00e8 un termine collettivo per indicare l'insieme delle tecniche utilizzate dai pianisti quando si suona jazz. Per estensione, l'espressione si pu\u00f2 riferire anche alle stesse tecniche impiegate su un qualsiasi strumento con tastiera. Il pianoforte \u00e8 stato una parte fondamentale del jazz fin dalla sua nascita, sia in contesti solistici che nei complessi. Il suo ruolo \u00e8 uno dei pi\u00f9 completi e ricchi tra tutti gli strumenti grazie alla sua capacit\u00e0 e estensione in ambito sia armonico e melodico. Proprio grazie alla linearit\u00e0 con cui \u00e8 possibile costruire gli accordi su questo strumento, \u00e8 spesso fondamentale nella comprensione della teoria jazz e nell'arrangiamento per i musicisti ed i compositori di questo stile. Insieme alla chitarra, al vibrafono e ad altri strumenti a tastiera, il pianoforte \u00e8 uno dei pochi strumenti in una \"big band\" (orchestra jazz) che possa suonare verticalmente, secondo accordi, anzich\u00e9 soltanto singole note, orizzontalmente (come nel caso del sassofono o della tromba).\nTecnica.\nI \"voicing\" degli accordi jazz sono una delle componenti fondamentali nell'apprendimento del \"jazz piano\". Vengono usati gli stessi accordi che si ritrovano nella musica occidentale, come maggiore, minore, aumentato, diminuito, semidiminuito, settima e cos\u00ec via. \u00c8 molto importante in questa tecnica imparare a suonare con lo swing e saper improvvisare e comporre estemporaneamente, sapendo cosa suonare su ogni accordo.\nIl piano \u00e8 uno strumento che offre tantissime scelte ai solisti. Si pu\u00f2 scendere di registro per suonare un riff, come quelli che si trovano nel boogie-woogie, o un contrappunto melodico che emula l'andatura di un contrabbasso. Nello stile noto come \"stride piano\", la mano sinistra alterna rapidamente posizioni suonando note nel registro basso e accordi nel tenore. La mano destra invece \u00e8 destinata di solito a fraseggi melodici, ma potrebbe anche suonare parti armoniche (secondo accordi o ottave), a volte seguendo il ritmo della mano sinistra usando una tecnica chiamata \"lock hand\", usata spesso da George Shearing.\nEsecuzione solistica.\nUna delle cose pi\u00f9 importanti nel \"jazz piano\" \u00e8 tenere bene il tempo, e conoscere la forma di un motivo cos\u00ec bene che diventa una seconda natura. Ma suonare il \"jazz piano\" da solista \u00e8 pi\u00f9 complesso, perch\u00e9 occorre soddisfare tre obiettivi essenziali: chi ci riesce, pu\u00f2 meritarsi il complimento rivolto talora a un grandissimo pianista solista, che \"sembra di sentire due o pi\u00f9 gatti (musicisti) che suonano insieme\". Questa \u00e8 un'impressione che, tuttavia, prende forme diverse a seconda dei vari artisti: ad esempio, nel suono di Dave McKenna \u00e8 conosciuta come \"swing a tre mani\". I tre obiettivi sono:\n1) Fornire una cadenza chiara, dinamica. Questo si potrebbe fare suonando una battuta con la mano destra subito dopo una battuta pi\u00f9 debole con la mano sinistra. Lo scopo di questa tecnica \u00e8 di imitare un piatto ride, o un walking bass, o entrambi.\nSebbene molti jazzisti lo facciano abitualmente con due mani, questo si pu\u00f2 effettuare anche con la sola mano sinistra, imitando la nota pi\u00f9 debole prodotta da un bassista poco prima che suoni alcune delle note della linea di basso. Vale a dire, nel basso un pianista pu\u00f2 suonare le note principali quasi tutte con il pollice, mentre usa le altre dita per la nota pi\u00f9 breve o \"affievolita\". La linea di basso swing, poi, potrebbe essere considerata semplicemente una serie di semiminime, ma includendo le note intermedie diventa un ritmo punteggiato o di terzina.\nQuesta esecuzione non \u00e8 quasi mai scritta in modo esplicito, tuttavia, forse perch\u00e9 le note intermedie non sono costanti in un basso, ma sono note \"fantasma\". Questo \u00e8 il caso in cui l'imitazione del piatto ride da parte del pianista solista diventa alquanto ambigua. Per tratteggiare l'interno ritmo, pu\u00f2 che darsi che egli debba suonare pi\u00f9 note da basso intermedie di quanto farebbe un vero bassista, il che pu\u00f2 rendere indistinta la linea di separazione tra la parte che simula il piatto ride ed il basso, alimentando la cascata di swing che caratterizza il \"jazz piano\" solista (e pure la chitarra).\nSuonare la linea di basso in questo modo rivela che la mano sinistra ha la forma ideale per questo ruolo.\nCon ritmi pi\u00f9 veloci, le note pi\u00f9 deboli potrebbero non essere presenti nella linea del basso, mentre continuano ad essere suonate dal piatto ride del batterista.\n2) Dichiarare l'armonia o i \"toni guida\" dei cambiamenti di accordo.\n3) Suonare la melodia o il materiale melodico solistico con la mano destra.\nSoddisfare simultaneamente tutte queste esigenze \u00e8 impegnativo ma possibile, e inoltre ci possono essere brevi intervalli in cui non \u00e8 necessario farlo completamente (per citare un caso, Art Tatum non suonava lo stride in maniera cos\u00ec costante come avrebbe potuto). Ad esempio, le azioni 2) e 3) spesso si fondono in una sola dove i toni guida (il terzo ed il settimo di ogni cambiamento) sono suonati con la mano destra, in una melodia armonizzata o in una linea di assolo.\nUn metodo usato comunemente per risolvere il problema tripartito \u00e8 di tenere le mani insieme a forma di \"forchetta\", con le dita pi\u00f9 vicine ai pollici che si uniscono ad essi per formare un gruppo centrale, mentre il quarto ed il quinto dito si allungano in fuori a formare rami sui due lati. Molti pianisti jazz suonano mettendo questo forma sulla tastiera, e usando il ramo sinistro per suonare le note di basso, quello mediano per seguire i toni guida ed il ramo destro per le linee superiori.\nSe questo metodo non si dimostra praticabile, tuttavia, \u00e8 anche possibile (e pi\u00f9 semplice), elaborare la linea di basso, mentre si eseguono tutte le azioni dei toni guida e melodiche con la sola mano destra. Barry Harris potrebbe preferire questo metodo, perch\u00e9 si dichiara contrario a suonare gli accordi con la mano sinistra, trattandosi di un'abitudine troppo semplificata e preferendo spesso sottolineare i passaggi armonici con la mano destra. Di solito quando si suona da solisti si suoneranno gli accordi o il walking bass con la mano sinistra, improvvisando con la destra.\nRuolo nel gruppo.\nIl ruolo del pianoforte nel contesto dell'accompagnamento di un gruppo \u00e8 gradualmente cambiato, passando dal compito di tenere il tempo eseguendo figure ripetitive con la mano sinistra, ad uno pi\u00f9 flessibile dove il pianista \u00e8 libero di scegliere come interagire con il solista usando frammenti con accordi o melodici sia brevi che sostenuti. Questa forma di accompagnamento \u00e8 conosciuta come \"comping\".\nIl pianoforte \u00e8 sempre stato una parte fondamentale nel jazz. Proprio all'inizio, i musicisti jazz neri suonavano il ragtime al pianoforte. Quando il genere del jazz cominci\u00f2 a progredire, il pianoforte fu inserito in quella che \u00e8 nota come la sezione ritmica del gruppo jazz. Questa sezione include spesso pianoforte, chitarra, basso, batteria e altri strumenti (come il vibrafono). Il \"comping\" fu introdotto da popolari pianisti jazz come Duke Ellington, che divenne famoso durante il Rinascimento di Harlem (\"Harlem Renaissance\") al Cotton Club. Si tratta del processo mediante il quale un pianista suona una parte di accompagnamento composta principalmente di accordi, in modo che gli altri strumentisti possano fare gli assoli. Il \"jazz piano\" si evolse, non limitandosi pi\u00f9 a suonare la melodia principale, ma fornendo un sostegno alla canzone. Tuttavia, ai pianisti jazz si dava anche la possibilit\u00e0 di fare gli assoli. Negli anni quaranta e cinquanta, emersero numerosi grandi pianisti. Personaggi come Thelonious Monk e Bud Powell contribuirono a creare la musica del bebop. Wynton Kelly, Red Garland ed Herbie Hancock furono tre pianisti eccezionali che suonarono con Miles Davis. Tommy Flanagan fu anche coinvolto da John Coltrane nel suo famoso album \"Giant Steps\".\nCircolo delle quinte.\nIl circolo delle quinte (o ciclo delle quinte) \u00e8 molto importante nel \"jazz piano\" perch\u00e9 fornisce diversit\u00e0 armonica attraverso un movimento armonico in quinte (o quarte). Di solito durante le ultime battute di una melodia jazz o di una sezione melodica, la progressione degli accordi \u00e8 \"III, VI, II, V, I\" (o \"3, 6, 2 e 5\"), che come gradi della scala corrispondono agli ultimi 4 semitoni del circolo che conducono alla nota tonica.\nPer un ascoltatore qualsiasi, un'armonia di transizione ben collocata sembra corretta, mentre un pianista esperto la riconosce come un semitono nel circolo delle quinte. Nella musica jazz spesso si inserisce un cambiamento di accordo per ogni battuta. Nell'esempio pi\u00f9 semplice, due battute dello accordo tonico sarebbero invece eseguite insieme come \"I - V / I\". Questo stesso schema avanti e indietro si applica spesso quando nel motivo c'\u00e8 una pausa o un cambiamento di direzione evidenti. In altri casi il circolo \u00e8 usato contando parecchi semitoni in avanti, o all'indietro rispetto all'accordo tonico assunto come punto di arrivo, in modo forse simile a un corridore che conta i passi prima di un salto in lungo. Dopo un po' di pratica diventa una seconda natura.\nUn altro vantaggio del circolo delle quinte \u00e8 che amplia la capacit\u00e0 di trasporre una canzone, cosa per la quale non tutti i pianisti hanno uguale talento. Nella \"levigatura\" o nella variazione di un accordo, spesso intonato in quarte, in scala ascendente, c'\u00e8 sovente uno schema armonico ripetuto di uno-cinque-uno-cinque (tonica-dominante-tonica-dominante).\nSi pu\u00f2 usare il circolo delle quinte per rendere armonico un brano, come nel caso di \"Autumn Leaves\" o \"Summertime\", brani senza motivi melodici complessi o motivi che hanno poche forme ripetute. Questo non significa riscrivere l'intero brano con gli accordi del circolo delle quinte. Piuttosto, significa inserire periodicamente progressioni di uno-cinque che sono frammenti del circolo delle quinte, dove ci\u00f2 consente una transizione adeguata, oppure per parecchie battute. In molti standard del jazz, questa tcenica si pu\u00f2 applicare in maniera pi\u00f9 continua e consente un'eccellente riarmonizzazione. In brani come \"Stella By Starlight\", il circolo delle quinte risulta utile quando si esegue la maggior parte delle variazioni."}
{"id": "2913024", "revid": "1452073", "url": "https://it.wikipedia.org/wiki?curid=2913024", "title": "Natronincola", "text": "Natronincola \u00e8 un genere di batterio appartenente alla famiglia delle Clostridiaceae."}
{"id": "2913025", "revid": "290948", "url": "https://it.wikipedia.org/wiki?curid=2913025", "title": "Fire and Explosion Index", "text": "Il Fire and Explosion Index (abbreviato in F&amp;EI) \u00e8 un indice della pericolosit\u00e0 di un processo o di un impianto per quello che riguarda il rischio di incendi ed esplosioni, messo a punto dalla Dow Chemical Company.\nL'indice F&amp;EI viene stimato a partire da due contributi:\nL'indice F&amp;EI \u00e8 dato dal prodotto di questi due fattori:\nLa tabella seguente mostra, a fianco del valore del F&amp;EI, il grado di pericolosit\u00e0 di un processo ad esso associato:\nA partire dal F&amp;EI viene calcolato il raggio di esposizione al rischio, che varia in maniera lineare con il valore di F&amp;EI."}
{"id": "2913026", "revid": "1452073", "url": "https://it.wikipedia.org/wiki?curid=2913026", "title": "Natronincola histidinovorans", "text": "Natronincola histidinovorans \u00e8 una specie di batterio appartenente alla famiglia delle Clostridiaceae."}
{"id": "2913030", "revid": "1452073", "url": "https://it.wikipedia.org/wiki?curid=2913030", "title": "Oxobacter", "text": "Oxobacter \u00e8 un genere di batterio appartenente alla famiglia delle Clostridiaceae."}
{"id": "2913031", "revid": "287204", "url": "https://it.wikipedia.org/wiki?curid=2913031", "title": "J\u00f3zef Sowi\u0144ski", "text": "Apparteneva ad una famiglia della borghesia militare di Varsavia e fece parte come graduato del Corpo dei Cadetti dell'Accademia di Varsavia, dalla quale usc\u00ec con il grado di capitano d'artiglieria.\nCombatt\u00e9 durante la Rivolta di Ko\u015bciuszko del 1791 e fu promosso generale sul campo di battaglia dall'eroe nazionale polacco. Dopo il fallimento della rivolta, entr\u00f2 nell'esercito prussiano, e servendo nel corpo d'armata del generale Anton Wilhelm von L'Estocq ad Eylau ricevette l'Ordine Pour le M\u00e9rite.\nQuando Napoleone I ricre\u00f2 il Ducato di Varsavia, il generale torn\u00f2 in Polonia per servire nell'esercito francese e partecip\u00f2 all'invasione della Russia del 1812 nel corpo d'armata di J\u00f3zef Antoni Poniatowski, ricevendo l'Ordine Virtuti Militari e la Legion d'onore sul campo di Mo\u017eajsk.\nNel 1820 fond\u00f2 a Varsavia la Scuola di Applicazione Militare; durante la Rivolta di Novembre, fu tra i principali iniziatori e membro del partito liberal-monarchico. \u00c8 celebre l'ultima difesa del ponte sulla Wola che Sowi\u0144ski condusse contro l'esercito russo che avanzava su Varsavia, morendo ucciso a quanto pare dalla baionetta di un soldato russo. Il suo eroico atto \u00e8 ricordato dal poeta Juliusz S\u0142owacki e il generale \u00e8 annoverato tra gli eroi della nazione polacca."}
{"id": "2913033", "revid": "1452073", "url": "https://it.wikipedia.org/wiki?curid=2913033", "title": "Oxobacter pfennigii", "text": "Oxobacter pfennigii \u00e8 una specie di batterio appartenente alla famiglia delle Clostridiaceae."}
{"id": "2913034", "revid": "290948", "url": "https://it.wikipedia.org/wiki?curid=2913034", "title": "Fire and explosion index", "text": ""}
{"id": "2913035", "revid": "599013", "url": "https://it.wikipedia.org/wiki?curid=2913035", "title": "Adel Chedli", "text": ""}
{"id": "2913036", "revid": "38120", "url": "https://it.wikipedia.org/wiki?curid=2913036", "title": "I'm Coming (Rain)", "text": "I'm Coming \u00e8 un brano musicale del cantante sudcoreano Rain, estratto come primo singolo dall'album \"Rain's World\" nell'ottobre 2006.\nIl brano figura il featuring del rapper coreano Tablo.\nIl video.\nIl video musicale prodotto per \"I'm Coming\" vede il cantante Rain con delle ali d'angelo scendere in una citt\u00e0 devastata dalla guerra."}
{"id": "2913041", "revid": "101175", "url": "https://it.wikipedia.org/wiki?curid=2913041", "title": "Berardino Lombardi", "text": ""}
{"id": "2913042", "revid": "1442080", "url": "https://it.wikipedia.org/wiki?curid=2913042", "title": "Parasporobacterium", "text": "Parasporobacterium \u00e8 un genere di batterio appartenente alla famiglia delle Clostridiaceae."}
{"id": "2913048", "revid": "122689962", "url": "https://it.wikipedia.org/wiki?curid=2913048", "title": "Mitologia nuragica", "text": "La mitologia nuragica \u00e8 l'insieme dei miti, riti e delle credenze religiose, in gran parte ancora avvolte nel mistero, diffuse tra le popolazioni nuragiche.\nEroi ecisti.\nLista dei principali eroi isolani le cui gesta sono state tramandate principalmente dagli storici greci:\nLa figura di questi eroi mitologici assunse particolare rilevanza durante la fase nuragica detta \"delle aristocrazie\" (900-500 a.C. circa). Alcuni di essi verosimilmente si inserirono fra la mitologia sarda a seguito dei contatti con il mondo ellenico, mentre altri (quali Sardo e Norace) erano probabilmente gi\u00e0 parte del pantheon nuragico originario.\nIl culto delle acque.\nMolto importante fra i nuragici fu il culto delle acque, forse connesso al culto della dea \"Org\u00eca\" corrispondente proto-sarda della greca Medusa. In degli speciali edifici religiosi chiamati pozzi sacri, diffusi in tutto il territorio sardo, venivano depositate offerte votive per richiedere alle divinit\u00e0 acquatiche guarigioni e purificazioni.\nLe grotte.\nAlcune grotte naturali, in taluni casi riadattate architettonicamente, svolgevano la funzione di luoghi sacri legati al culto di divinit\u00e0 ctonie degli inferi. Si conoscono ad esempio la fonte della grotta Sa Preione 'e S'Orku di Siniscola, Su Benatzu di Santadi ecc.\nTombe dei giganti.\nLe tombe dei giganti, le sepolture tipiche della civilt\u00e0 nuragica, oltre ad una funzione sepolcrale ne avevano anche una religiosa; racconta infatti Aristotele che all'esterno di queste tombe gli antichi sardi usavano praticare riti incubatori che potevano durare giorni, allo scopo di ricevere consigli, presagi e per richiedere guarigioni agli eroi-antenati.\nTriade betilica.\nLa triade betilica poteva essere sia maschile che femminile e probabilmente simboleggiava una triade di divinit\u00e0; queste triadi si trovano spesso nel terreno antistante le tombe dei giganti. La triade maschile, probabilmente simboleggiante la morte, era forse composta da Maimone, dio celeste e dell'acqua, da Mere (o Sardo) e da Iolao o Norace. La triade femminile, riconoscibile per via delle mammelle e di altri tratti femminili scolpite sul betilo, simboleggiava invece il ciclo della vita e della rinascita.\nL'ascia bipenne.\nAl culto betilico era forse connesso quello, di probabile derivazione micenea, dell'ascia bipenne o labrys testimoniato dal ritrovamento di una \"sacra bipenne betilica\"\" (secondo la definizione del Antonio Taramelli) in bronzo, scoperta in una capanna circolare (detta capanna dell'ascia bipenne) del famoso santuario federale di Santa Vittoria di Serri.\nIl culto veniva esplicato attraverso il sacrificio di animali quali bovini, suini, ovini ma anche molluschi le cui ceneri sono state ritrovate ai piedi della labrys.\nIl cervo e il toro.\nFigura simbolica di rilievo era probabilmente quella del cervo. Molte spade e navicelle nuragiche, offerte alle divinit\u00e0, oltre alle navi vere e proprie utilizzate secoli dopo anche dai popoli celti presentavano una protome cervina. Altro animale sacro era il Toro la cui funzione religiosa \u00e8 attestata a partire dalle culture prenuragiche.\nL'importanza di questi due animali, e pi\u00f9 in generale di tutti gli animali muniti di corna, \u00e8 testimoniata dai bronzetti rappresentanti figure met\u00e0 toro e met\u00e0 uomo, cervi con due teste aventi carattere mitologico, simbolico e religioso.\nPrimavera sacra.\nAnalogamente a quanto ero in uso secoli dopo presso le popolazioni italiche anche nella Sardegna nuragica esisteva un rito simile a quello del \"Ver Sacrum\". Si ipotizza infatti che la costruzione di un nuovo nuraghe e del villaggio antistante fossero preceduti dall'allontanamento dei giovani dalla comunit\u00e0 che si insediavano dunque in un nuovo territorio dove veniva edificato il nuovo insediamento.\nFestivit\u00e0.\nPresso alcuni edifici sacri particolarmente importanti, quale ad esempio il \"santuario federale\" di Santa Vittoria di Serri, in concomitanza con giorni festivi di grande importanza per la religiosit\u00e0 isolana, avvenivano incontri fra fedeli provenienti da diverse parti dell'isola."}
{"id": "2913051", "revid": "144796", "url": "https://it.wikipedia.org/wiki?curid=2913051", "title": "Iosif Igelstr\u00f6m", "text": "Era figlio del Landmarschall del Governatorato di Livonia Gustav Henrik Freiherr von Igelstr\u00f6m, ed apparteneva ad una nobile famiglia svedese stabilitasi in Livonia nel XIII secolo; suo nipote fu Kostantin Igelstr\u00f6m.\nOtto fu educato a Riga e all'Universit\u00e0 di Lipsia in Germania. Nel 1753 entr\u00f2 come ufficiale dell'esercito russo e partecip\u00f2 alla Guerra Russo-Turca del 1768. Fu nominato signore di Unipiha e Meeri in Livonia.\nComand\u00f2 il contingente russo d'occupazione in Crimea nel 1784 contro il khan Shakin Girey, che venne fatto prigioniero. Pur essendo di origine svedese partecip\u00f2 alla Guerra Russo-Svedese nel corpo del generale Samuel Greig e alla Pace di V\u00e4r\u00e4l\u00e4. Venne anche nominato Comandante delle Armate di Finlandia e governatore di Pskov, Ufa e \u010cernihiv.\nDiventato comandante delle truppe russe in Polonia, non riusc\u00ec a sedare la rivolta di Varsavia del 1794 e fu destituito."}
{"id": "2913056", "revid": "400694", "url": "https://it.wikipedia.org/wiki?curid=2913056", "title": "Parasporobacterium paucivorans", "text": "Parasporobacterium paucivorans \u00e8 una specie di batterio appartenente alla famiglia delle Clostridiaceae."}
{"id": "2913059", "revid": "123611051", "url": "https://it.wikipedia.org/wiki?curid=2913059", "title": "Cheat Engine", "text": "Cheat Engine comunemente abbreviato in \"CE\" \u00e8 un software open source che permette la scansione della memoria di un altro programma e inoltre ha funzioni di debugger ed editor esadecimale.\n\u00c8 sviluppato da Eric Heijnen (\"Dark Byte\") per il sistema operativo Windows ed \u00e8 utilizzato in modo particolare per barare nei videogiochi e a volte viene modificato e ricompilato per eludere i rilevamenti. Questo programma \u00e8 simile a \"Memory Hacking Software\" di L. Spiro, TSearch e ArtMoney.\n\"CE\" opera cercando, nella memoria del processo selezionato, un valore iniziale immesso dall'utente (per esempio il numero delle 'Munizioni') con un'ampia gamma di opzioni e al termine memorizza gli indirizzi trovati contenenti quel valore. Nel processo in esame si modifica il valore cercato (sparando qualche colpo) e si ripete la scansione, con il nuovo valore (di Munizioni), nelle locazioni precedentemente memorizzate tentando alla fine di isolare l'unico indirizzo probabile.\nTramite \"CE\" \u00e8 anche possibile creare dei \"Trainers\" autonomi che possono funzionare indipendentemente da esso.\nCaratteristiche.\n\"CE\" pu\u00f2 visualizzare il disassemblato della memoria di un processo e di effettuare modifiche per dare vantaggi all'utente come \"salute\", \"tempo\" o \"munizioni\" infinite in un videogioco. Ha anche alcuni strumenti di manipolazione Direct3D, permettendo di vedere attraverso i muri, zoomare in avanti o indietro e con qualche configurazione avanzata permette, a \"CE\" , di spostare il mouse per voi per ottenere una certa texture nel centro dello schermo. Questo \u00e8 comunemente utilizzato per creare aimbots. \"CE\" pu\u00f2 anche iniettare codice in altri processi, ma cos\u00ec facendo pu\u00f2 provocare l'antivirus a identificarlo come un virus. Ci sono versioni che evitano questa falsa identificazione a costo di molte funzioni (quelle che si basano su iniezione di codice). La ragione pi\u00f9 comune per queste false identificazioni \u00e8 che \"CE\" fa uso di alcune tecniche utilizzate anche in rootkit e trojan per ottenere l'accesso a parti sensibili del sistema, e perch\u00e9 alcuni file eseguibili sono troppo piccoli (16KB o meno), e quindi vengono rilevati e contrassegnati come sospetti. Le nuove versioni di \"CE\" hanno meno probabilit\u00e0 di essere bloccati da programmi antivirus e cos\u00ec caratteristiche come l'inserimento di codice possono essere utilizzate senza problemi. A partire dalla versione 6.1, \"CE\" pu\u00f2 produrre \"Game Trainers\" per i giochi pi\u00f9 comuni. Anche se i \"Trainers\" cos\u00ec creati sono in genere troppo grandi per i fini previsti e generalmente vengono utilizzati solo a scopo di test, alcuni di essi sono stati comunque distribuiti come versioni \"definitive\".\nImplementazioni.\n\"CE\" esiste in due diverse implementazioni, Cheat Engine Delphi e Cheat Engine Lazarus. Cheat Engine Delphi \u00e8 principalmente per le versioni a 32 bit di Windows XP. Cheat Engine Lazarus \u00e8 progettato espressamente per le versioni 32 e 64 bit di Windows Vista. \"CE\" \u00e8, con l'eccezione del modulo del Kernel, scritto interamente in \"Object Pascal\". \"CE\" espone un'interfaccia per il suo driver di periferica con dbk32.dll, un wrapper che gestisce sia il caricamento che l'inizializzazione del driver richiamando funzioni alternative del modulo Kernel di Windows. A causa di un bug di programmazione in Lazarus circa l'utilizzo dei blocchi di dichiarazione \"try\" e \"except\", in Cheat Engine Lazarus \u00e8 stato rimosso l'uso della librearia dbk32.dll e le funzioni del driver sono state integrate nell'eseguibile principale. Il modulo del Kernel, mentre non \u00e8 essenziale per il normale utilizzo di \"CE\" pu\u00f2 essere proficuamente utilizzato per impostare i punti di interruzione hardware e bypassare gli agganci delle API in Ring 3 e anche alcuni in Ring 0. Esso \u00e8 compilato con il Kit di Sviluppo Driver di Windows (Windows Driver Development Kit) ed \u00e8 scritto in C. Cheat Engine Lazarus ha la possibilit\u00e0 di caricare il driver di periferica non firmati a 64 bit su Windows Vista x64, utilizzando DBVM, una macchina virtuale degli stessi sviluppatori che consente l'accesso allo spazio del Kernel in modalit\u00e0 utente. Ci\u00f2 viene usato per allocare memoria non paginata in modalit\u00e0 Kernel, caricando manualmente l'immagine eseguibile, e creando un thread di sistema a DriverEntry. Tuttavia, poich\u00e9 i parametri DriverEntry non sono realmente validi, il driver deve essere modificato per DBVM.\n\"CE\" \u00e8 progettato e sviluppato con un'architettura a plugin per coloro che non desiderano condividere con la comunit\u00e0 il proprio codice sorgente. I plugin sono generalmente usati per giochi con caratteristiche specifiche, cos\u00ec come l'intento dichiarato di \"CE\" \u00e8 quello di essere un generico strumento per barare nei videogiochi. Questi plugin possono essere reperiti sul sito di Cheat Engine, in altri siti di gioco e in forum pi\u00f9 o meno specifici.\nTavole dei trucchi.\nIl programma permette ai suoi utenti di condividere indirizzi, posizioni di codice e script dei trucchi con altri utenti della comunit\u00e0 avvalendosi di apposite tabelle.\n\"Cheat Tables\" \u00e8 un formato di file utilizzato da \"CE\" per memorizzare dati degli indirizzi dei trucchi, script e posizioni del codice, assegnando al relativo file l'estensione CT. L'utilizzo di queste tabelle \u00e8 semplice e comporta semplicemente l'apertura del file, tramite \"CE\", per abilitare i trucchi memorizzati all'interno di esso.\nLa possibilit\u00e0 di salvare e condividere le Tabelle dei trucchi ha fatto nascere una vasta comunit\u00e0 online per la condivisione di questi file tramite il forum di \"Cheat Engine\" che ha una sezione appositamente dedicata."}
{"id": "2913062", "revid": "1856513", "url": "https://it.wikipedia.org/wiki?curid=2913062", "title": "Astraeus Airlines", "text": "Astraeus Airlines \u00e8 stata una compagnia aerea britannica con sede a Crawley in Inghilterra. Nel maggio del 2008, Astraeus ha cambiato il proprio modello di business e ha cessato a tempo pieno il servizio charter e pianificazione di volo per concentrarsi unicamente sulle attivit\u00e0 di sub-locazione. Astraeus forniva aeromobili in tutto il mondo per soddisfare esigenze a breve e lungo termine, leasing, wet lease. La base principale era l'Aeroporto di Londra-Gatwick. Astraeus prende il nome dal dio greco del crepuscolo.\nAstraeus forniva anche servizi ad hoc a una grande variet\u00e0 di clienti come ad esempio societ\u00e0 sportive, militari e di governo.\nAstraeus Limited deteneva una licenza del Regno Unito per l'aviazione civile di tipo A, con la quale \u00e8 consentito trasportare passeggeri, merci e posta su aeromobili con 20 o pi\u00f9 posti. \u00c8 entrata in amministrazione controllata il 21 novembre 2011 cessando le operazioni lo stesso giorno.\nStoria.\nAstraeus ha iniziato le operazioni charter nel 2002 con dei Boeing 737. La flotta \u00e8 stata ampliata nel 2004 per includere dei Boeing 757.\nAstraeus \u00e8 l'unica compagnia aerea del Regno Unito ad operare per la Guinea Equatoriale e il primo operatore ad adottare un Boeing 757 nella localit\u00e0 sciistica francese di Chamb\u00e9ry. Astraeus vola regolarmente verso destinazioni in Africa come Freetown (Sierra Leone), Guinea Equatoriale (Malabo e Bata), Algeria (Hassi Messaoud) e Kazakistan (Uralsk).\nEntro il 2008 la flotta era cresciuta con due Boeing 737-300, due Boeing 737-700 e cinque Boeing 757-200.\nLa flotta \u00e8 cresciuta ancora con l'aggiunta di un Boeing 737-500 e di un altro 737-700. Un Airbus A320 \u00e8 stato consegnato nel mese di ottobre 2009.\nAstraeus \u00e8 controllata al 100% da HF Eignarhaldsfelagid Fengur, un gruppo islandese che possiede anche Iceland Express.\nIl 22 novembre 2011 \u00e8 stato dichiarato lo stato di insolvenza della societ\u00e0.\nFlotta.\nLa Flotta Astraeus era composta dai seguenti aeromobili:\nAstraeus e gli Iron Maiden.\nBruce Dickinson, cantante del gruppo heavy metal Iron Maiden, \u00e8 stato un pilota oltre che direttore commerciale di Astraeus e volava regolarmente per i clienti ACMI con un Boeing 757.\nGli Iron Maiden hanno commissionato un 757 ad Astraeus per gli spostamenti per il loro Somewhere Back in Time World Tour del 2008; il velivolo, soprannominato Ed Force One, \u00e8 stato riconfigurato Combi, ridipinto con una livrea Iron Maiden ed \u00e8 stato utilizzato dalla band fino al 28 maggio 2008. Lo stesso aereo (G-OJIB) \u00e8 stato usato di nuovo per la seconda tappa del Somewhere Back in Time Tour nel 2009. L'aereo ha avuto un ruolo importante sul premiato documentario degli Iron Maiden \"Flight 666\", che \u00e8 stato visto nelle sale cinematografiche in 42 paesi il 21 aprile 2009 (il \"Maiden Day\") e pubblicato in DVD e Blu-ray nel giugno 2009. L'aereo \u00e8 stato impiegato anche per le date del 2011 del The Final Frontier World Tour."}
{"id": "2913063", "revid": "1452073", "url": "https://it.wikipedia.org/wiki?curid=2913063", "title": "Sarcina", "text": "Sarcina \u00e8 un genere di batterio appartenente alla famiglia delle Clostridiaceae."}
{"id": "2913065", "revid": "1442080", "url": "https://it.wikipedia.org/wiki?curid=2913065", "title": "Sarcina maxima", "text": "Sarcina maxima \u00e8 una specie di batterio appartenente alla famiglia delle Clostridiaceae."}
{"id": "2913066", "revid": "1442080", "url": "https://it.wikipedia.org/wiki?curid=2913066", "title": "Sarcina ventriculi", "text": "Sarcina ventriculi \u00e8 una specie di batterio appartenente alla famiglia delle Clostridiaceae."}
{"id": "2913068", "revid": "729019", "url": "https://it.wikipedia.org/wiki?curid=2913068", "title": "H\u00f6gdalen (metropolitana di Stoccolma)", "text": "H\u00f6gdalen \u00e8 una stazione della metropolitana di Stoccolma.\nSi trova presso l'omonimo quartiere, a sua volta situato all'interno della circoscrizione di Enskede-\u00c5rsta-Vant\u00f6r, mentre sul tracciato della linea verde T19 della rete metroviaria locale \u00e8 compresa tra le fermate Bandhagen e R\u00e5gsved.\nDivenne ufficialmente operativa il 22 novembre 1954, cos\u00ec come l'adiacente stazione di Bandhagen. Si trattava per\u00f2 di una stazione provvisoria, in quanto la stazione attuale fu definitivamente inaugurata circa tre anni pi\u00f9 tardi, il 3 novembre 1957. \u00c8 stata inoltre un capolinea di tratta fino al 14 novembre 1959, giorno in cui fu prolungata la linea fino a R\u00e5gsved.\nLe due piattaforme sono collocate in superficie, parallele ai viali \"Sj\u00f6sav\u00e4gen\" e \"Harpsundsv\u00e4gen\" tra i quali sono comprese. L'ingresso \u00e8 ubicato sulla strada pedonale \"H\u00f6gdalsg\u00e5ngen\". Nei pressi \u00e8 inoltre presente l\"'H\u00f6gdalsdep\u00e5n\", un deposito dell'azienda Storstockholms Lokaltrafik che gestisce i trasporti pubblici di Stoccolma. Progettata dall'architetto Magnus Ahlgren, dal 2002 la stazione presenta contributi artistici dell'artista Birgitta Muhr. Dal 2009 la biblioteca del quartiere di H\u00f6gdalen \u00e8 ospitata internamente alla struttura, un piano sopra rispetto alla biglietteria.\nL'utilizzo medio quotidiano durante un normale giorno feriale \u00e8 pari a circa 6.800 persone."}
{"id": "2913069", "revid": "339392", "url": "https://it.wikipedia.org/wiki?curid=2913069", "title": "International Formula 3000 1985", "text": ""}
{"id": "2913071", "revid": "729019", "url": "https://it.wikipedia.org/wiki?curid=2913071", "title": "Metropolitana di Monterrey", "text": "La metropolitana di Monterrey (indicata anche come Metrorrey) \u00e8 la pi\u00f9 recente Metropolitana del Messico. Il sistema ha tre linee identificate con tre colori.\nLinee.\nLa metropolitana di Monterrey, ufficialmente conosciuta come Metrorrey ha due linee con 32 stazioni."}
{"id": "2913075", "revid": "1543377", "url": "https://it.wikipedia.org/wiki?curid=2913075", "title": "Manfred Trenz", "text": "Biografia.\nI suoi videogiochi pi\u00f9 popolari e famosi sono \"Great Giana Sisters\" e la serie di \"Turrican\".\nAttualmente \u00e8 a capo della Denaris Entertaiment Software e sviluppa giochi soprattutto per le piattaforme Nintendo DSi e Nintendo 3DS.\nNell'aprile 2011, Trenz ha pubblicato un demo di \"Katakis 2\" su YouTube con data di distribuzione prevista per la fine dell'estate del 2011: il gioco \u00e8 stato poi pubblicato con il nome di \"Crush\" il 9 giugno del 2017 sulla piattaforma di distribuzione digitale Steam."}
{"id": "2913076", "revid": "180559", "url": "https://it.wikipedia.org/wiki?curid=2913076", "title": "Campionato europeo maschile di pallavolo 2003", "text": ""}
{"id": "2913077", "revid": "467420", "url": "https://it.wikipedia.org/wiki?curid=2913077", "title": "Seude", "text": "Seude, \u00e8 una borgata del comune di Capaccio Paestum, in provincia di Salerno.\nGeografia fisica.\nTerritorio.\nA 227 , sul Monte Calpazio, sono presenti le rovine di Capaccio Vecchio, un borgo medioevale raso al suolo dalle truppe di Federico II di Svevia a seguito della Congiura dei baroni. \nDell'abitato, oltre alle rovine del Castello, l'unico edificio ricostruito \u00e8 il Santuario Mariano Diocesano della Madonna del Granato.\nClima.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +6,8\u00a0\u00b0C; quella del mese pi\u00f9 caldo, agosto, \u00e8 di +24,4\u00a0\u00b0C.\nGeografia antropica.\nLocalit\u00e0.\nLa borgata comprende quattro localit\u00e0:\nLe varie localit\u00e0 sono situate in zona collinare, alle falde nord occidentali del Monte Calpazio fra la borgata Vuccolo Maiorano di Capaccio e i territori comunali di Albanella e Roccadaspide. In base al censimento del 2001 ha complessivamente 80 abitanti.\nSport.\nCalcio.\nLa frazione Seude \u00e8 rappresentata dalla seguente squadra di calcio della localit\u00e0 Scigliati."}
{"id": "2913078", "revid": "1543377", "url": "https://it.wikipedia.org/wiki?curid=2913078", "title": "Dianguird\u00e9", "text": "Dianguird\u00e9 \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 14 nuclei abitati:"}
{"id": "2913080", "revid": "287204", "url": "https://it.wikipedia.org/wiki?curid=2913080", "title": "Dianguirde", "text": ""}
{"id": "2913086", "revid": "767487", "url": "https://it.wikipedia.org/wiki?curid=2913086", "title": "Ronnie Blake", "text": "Biografia.\nBlake ha studiato alla California State University. Ha vinto l'International Trumpet Guild's Mock Orchestra Audition nel 1992. In seguito \u00e8 andato a studiare al all'Istituto Californiano delle Arti, superando un master in musica. Successivamente si \u00e8 esibito accanto a numerosi artisti, quali Aaliyah, Ben Harper, Dr. Dre e i Big Bad Voodoo Daddy.\nBlake ha suonato per i Green Day nel loro album \"American Idiot\" ed \u00e8 apparso sul palco nel concerto \"Bullet in a Bible\".\nOra sta lavorando con Poncho Sanchez e sta preparando un album da solista."}
{"id": "2913092", "revid": "767487", "url": "https://it.wikipedia.org/wiki?curid=2913092", "title": "Kema Jack", "text": "Carriera.\nDal 2006 al 2008 si \u00e8 aggiudicato due edizioni del Campionato di calcio della Papua Nuova Guinea con la maglia del \"PRK South United\", poi ribattezzato PRK Hekari United; nella seconda delle due stagioni \u00e8 stato anche il capocannoniere del torneo con 11 reti .\nNel 2008 si \u00e8 trasferito in Australia per militare nel Sunshine Coast, con la nuova maglia ha segnato all'esordio e si \u00e8 aggiudicato l'edizione inaugurale della Queensland State League.\nNel 2009 \u00e8 rientrato in patria per difendere nuovamente i colori del PRK Hekari United, con cui \u00e8 stato protagonista assoluto della vittoria nell'edizione 2009-2010 della OFC Champions League, con 7 reti all'attivo (capocannoniere della manifestazione a pari merito con Daniel Kopriv\u010di\u0107) fra cui una doppietta nella vittoria (3-0) della finale di andata sul Waitakere United."}
{"id": "2913094", "revid": "6923", "url": "https://it.wikipedia.org/wiki?curid=2913094", "title": "Ljupko Petrovi\u0107", "text": "Carriera.\nGiocatore.\nHa giocato per il Osijek per la maggior parte della sua carriera. Ha giocato anche negli Stati Uniti per i Buffalo Stallions.\nAllenatore.\nCome allenatore \u00e8 stato responsabile del Osijek, Spartak Zlatibor Voda, Espanyol, Vojvodina e della Stella Rossa, con cui ha vinto la Coppa dei Campioni nel 1990-1991."}
{"id": "2913097", "revid": "729019", "url": "https://it.wikipedia.org/wiki?curid=2913097", "title": "Polizia armata del popolo", "text": "La polizia armata del popolo, dal 2008 ufficialmente forza di polizia armata del popolo cinese (, in lingua inglese \"China People's Armed Police Force\", spesso abbreviata in CAPF o PAP) \u00e8 una delle forze di polizia della Repubblica Popolare Cinese.\n\u00c8 una struttura a ordinamento militare, dipendente dal Consiglio di Stato e dalla Commissione militare centrale, \u00e8 in pratica una gendarmeria che svolge funzioni di polizia politica, giudiziaria, amministrativa e di frontiera, gestisce l'ordine pubblico e la pubblica sicurezza."}
{"id": "2913098", "revid": "1543377", "url": "https://it.wikipedia.org/wiki?curid=2913098", "title": "Di\u00e9ma", "text": "Di\u00e9ma \u00e8 un comune rurale del Mali, capoluogo del circondario omonimo, nella regione di Kayes.\nIl comune \u00e8 composto da 16 nuclei abitati:"}
{"id": "2913100", "revid": "119222589", "url": "https://it.wikipedia.org/wiki?curid=2913100", "title": "Peter Yorck von Wartenburg", "text": "Apparteneva alla nobile famiglia Yorck von Wartenburg, discendente del principe Luigi Ferdinando di Prussia, e trisnonno di Peter era il feldmaresciallo Ludwig Yorck von Wartenburg mentre il filosofo Paul Yorck von Wartenburg era suo nonno.\nPeter studi\u00f2 diritto all'Universit\u00e0 di Tubinga, a Bonn e a Breslavia. A Bonn fece parte del Corps Borussia dello Studentenverbindung, il corpo aristocratico degli studenti universitari.\nNel 1938, date le sue convinzioni umanistiche e liberal-cristiane, non gli fu permesso di esercitare la professione di avvocato dal partito nazista. Allora Yorck von Wartenburg si leg\u00f2 a un suo lontano parente, il conte Helmuth James Graf von Moltke, entrando a far parte di quella cerchia di pensatori che credevano di poter abbattere il nazismo in maniera pacifica. Yorck von Wartenburg e Graf von Moltke fondarono anche in gruppo composto solamente di aristocratici nemici del regime, del quale fece anche parte il fratello di Claus Schenk von Stauffenberg, Berthold, e Adam von Trott zu Solz.\nCon Fritz-Dietlof Graf von der Schulenburg ed Ulrich Wilhelm von Schwerin von Schwanenfeld discusse sui difetti della costituzione nazista. Alla morte del fratello Marion durante la campagna di Polonia, la sua opposizione al nazismo divenne maggiore, ed entr\u00f2 nel Circolo di Kreisau.\nNel possibile governo che si sarebbe andato a creare alla morte di Adolf Hitler, Yorck von Wartenburg avrebbe avuto il ruolo di Vice cancelliere di Stato, ma a causa del fallimento del colpo di stato di Stauffenberg, tutte le speranze di abbattere il nazismo si rivelarono vane.\nArrestato il giorno seguente alla fucilazione di Stauffenberg, fu processato dal Volksgerichtshof (\"Tribunale del popolo\"). L'inchiesta, sostenuta dal giudice Roland Freisler, si svolse in questo modo:\nCondannato a morte, fu impiccato l'8 agosto 1944."}
{"id": "2913102", "revid": "287204", "url": "https://it.wikipedia.org/wiki?curid=2913102", "title": "Francois Remetter", "text": ""}
{"id": "2913105", "revid": "287204", "url": "https://it.wikipedia.org/wiki?curid=2913105", "title": "Diema", "text": ""}
{"id": "2913117", "revid": "1543377", "url": "https://it.wikipedia.org/wiki?curid=2913117", "title": "Raymond v. Raymond", "text": "Raymond v. Raymond \u00e8 il sesto album del cantante statunitense R&amp;B Usher, pubblicato il 30 marzo 2010 dalla LaFace Records. La produzione dell'album \u00e8 stata gestita da diversi produttori, fra cui Jermaine Dupri, The Runners, Ester Dean, Polow da Don, RedOne, Jim Jonsin, Ester Dean, Danja, Jimmy Jam &amp; Terry Lewis, Bangladesh e Tricky Stewart.\nL'album ha debuttato alla prima posizione della classifica \"Billboard\" 200, ed ha venduto 329.000 copie nella prima settimana di pubblicazione. Per Usher si tratta del terzo album consecutivo a raggiungere la prima posizione della classifica degli album statunitensi, e da esso sono stati estratti tre singoli: \"Hey Daddy (Daddy's Home)\", \"Lil Freak\" ed \"OMG\"."}
{"id": "2913118", "revid": "74801", "url": "https://it.wikipedia.org/wiki?curid=2913118", "title": "Raffaele Montagna", "text": "Biografia.\nEntrato in magistratura, fu nominato nel 1910 giudice del tribunale di Roma. Fu poi addetto alle legazioni diplomatiche di Berna (1918-1919) e di Vienna (1920-1923), assumendo successivamente la veste di consulente giuridico del Ministero degli affari esteri.\nNominato consigliere onorario di legazione dal governo italiano, fu da questo delegato alle conferenze sul diritto internazionale dell'Aja (nel 1925 e nel 1928): ne consegu\u00ec anche la nomina, nel 1928, a presidente del tribunale amministrativo della Societ\u00e0 delle Nazioni.\nFu agente italiano alla commissione di arbitrato italo-turco di Costantinopoli (1928), presso la Corte permanente di giustizia dell'Aja (nel caso dei fosfati marocchini, tra il 1934 ed il 1938) e presso la commissione di conciliazione italo-greca (affare Modiano del 1939). Nel 1935 fu uno dei due arbitri di nomina italiana per la Commissione di arbitrato della Societ\u00e0 delle Nazioni che si occup\u00f2 dell'incidente di Ual Ual con l'Etiopia.\nNominato al Consiglio di Stato nel 1924 come referendario (dal 1930 vi rimase come consigliere di Stato, indi rivest\u00ec la carica di presidente di sezione), il 3 settembre 1944 fu nominato dal Presidente del Senato nella commissione per l'epurazione del personale amministrativo del Senato del Regno, composta - oltre a lui - da Fortunato Pintor e Giulio Mantovani.\nDopo le dimissioni da Presidente del Senato di Tomasi della Torretta, rassegnate con la cessazione del Senato dalle sue funzioni, fu emanato dal Governo il decreto 5 settembre 1946, n. 117, con cui i servizi amministrativi del Senato furono affidati a Raffaele Montagna, nella qualit\u00e0 di commissario e con tutte le funzioni amministrative proprie del Presidente.\nAl termine del periodo di commissariamento, la Segreteria generale del Senato fu nuovamente conferita a Domenico Galante, che proprio la commissione per l'epurazione aveva assolto da tutti gli addebiti."}
{"id": "2913120", "revid": "1543377", "url": "https://it.wikipedia.org/wiki?curid=2913120", "title": "Di\u00e9oura", "text": "Di\u00e9oura \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 5 nuclei abitati:"}
{"id": "2913121", "revid": "287204", "url": "https://it.wikipedia.org/wiki?curid=2913121", "title": "Dieoura", "text": ""}
{"id": "2913122", "revid": "287204", "url": "https://it.wikipedia.org/wiki?curid=2913122", "title": "Nikolaus von \u00dcxk\u00fcll-Gyllenband", "text": "Il conte partecip\u00f2 alla Prima guerra mondiale nell'Imperial regio Esercito austro-ungarico.\nScontento del nuovo regime nazista e zio di Claus Schenk von Stauffenberg, Uxkull divent\u00f2 un agente di collegamento della resistenza tedesca antinazista in Boemia-Moravia.\nFu tra i cospiratori dell'attentato a Hitler del 20 luglio 1944. Arrestato dalla Gestapo tre giorni dopo il fallito attentato, fu giudicato dal Tribunale del Popolo e condannato a morte. Fu impiccato nel carcere di Pl\u00f6tzensee il 14 settembre 1944."}
{"id": "2913125", "revid": "767487", "url": "https://it.wikipedia.org/wiki?curid=2913125", "title": "Sky (gruppo musicale statunitense)", "text": "Gli Sky erano un gruppo musicale country rock statunitense.\nIl gruppo, attivo nell'area di Detroit, pubblic\u00f2 due soli album, entrambi nel 1970, \"Don't Hold Back\" e \"Sailor's Delight\". Entrambi i dischi furono prodotti nel Regno Unito da Jimmy Miller, che era anche il produttore dei Rolling Stones.\nLo stile musicale, nel filone dei Grateful Dead dell'epoca, era di tipo country con contaminazioni hard rock.\nIl gruppo \u00e8 noto principalmente per via del suo cantante Doug Fieger, che in seguito si sarebbe trasferito a Los Angeles per dar vita al gruppo The Knack."}
{"id": "2913128", "revid": "1833487", "url": "https://it.wikipedia.org/wiki?curid=2913128", "title": "Spinazzo/Varco Cilentano", "text": "Spinazzo/Varco Cilentano, \u00e8 una borgata del comune di Capaccio Paestum, in provincia di Salerno.\nGeografia fisica.\nTerritorio.\nL'abitato si sviluppa in zona pianeggiante a 19 m s.l.m. circa, fra la borgata Torre/Licinella e il Monte Calpazio. In base all'ultimo censimento (2001) ha 74 abitanti.\nStoria.\nIl territorio dall'epoca medievale \u00e8 stato un feudo ed \u00e8 appartenuto a diverse famiglie nobili fra cui i Sanseverino che nel 1466 lo vendettero ai Brancaccio e nel 1536 venne acquistato da Giovanni Michele Gomes.\nA seguito della Riforma agraria il latifondo venne suddiviso in poderi assegnati dapprima ad abitanti di Capaccio, ed in seguito acquistati da contadini provenienti da Pontecagnano Faiano.\nMonumenti e luoghi d'interesse.\nIl principale edificio storico del territorio \u00e8 la Masseria Baronale, risalente al XVIII secolo. Realizzato su due livelli \u00e8 dotato di una corte, una cappella in stile barocco, case coloniche, fienili e scuderie.\nRinvenimenti archeologici.\nFra il 1972 e il 1973 \u00e8 stata scoperta una necropoli lucana comprendente 180 tombe. \nIn localit\u00e0 \"Tempa del Prete\", durante la campagna di scavi effettuata tra il 1953 e il 1968 \u00e8 stata rinvenuta una necropoli, databile fra il V secolo a.C. e il IV secolo a.C., comprendente una superficie di 1,45 ha. Il rinvenimento pi\u00f9 famoso fu la Tomba del Tuffatore."}
{"id": "2913143", "revid": "1543377", "url": "https://it.wikipedia.org/wiki?curid=2913143", "title": "Dioumara Koussata", "text": "Dioumara Koussata \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 18 nuclei abitati:"}
{"id": "2913145", "revid": "122148351", "url": "https://it.wikipedia.org/wiki?curid=2913145", "title": "Crystal Renn", "text": "Biografia.\nCrystal ha iniziato la carriera di modella nell'alta moda all'et\u00e0 di 14 anni, dopo aver perso circa un terzo del suo peso corporeo. La perdita di peso la port\u00f2 ad alcuni problemi di salute, in seguito ai quali ripristin\u00f2 la propria dieta originaria e le proprie abitudini. Riprese quindi 32kg e torn\u00f2 ad una taglia statunitense 12, la 46 in Italia, rilanciata sul mercato come modella plus size, ossia di taglie comode.\nIl 30 giugno 2007, Crystal ha sposato il proprio fidanzato di lunga durata Gregory Vrecenak, con una cerimonia tenutasi alla chiesa St. Ignatius Loyola di Manhattan, New York. Le fotografie del suo matrimonio furono effettuate dal fotografo di moda Brian Boulos. La coppia, tuttavia, divorzi\u00f2 nel 2009 e Crystal vive attualmente sola a Brooklyn, New York.\nCarriera.\nCome modella, Crystal ha ripetutamente lavorato con grandi nomi della fotografia di moda quali Ruven Afanador e Steven Meisel, \u00e8 stata l'unica modella di taglia comode ad apparire sulla copertina di Harper's Bazaar ed \u00e8 apparsa in quattro edizioni internazionali di Vogue, oltre ad aver avuto contatti con molte case di moda internazionali specializzate in taglie comode, quali Lane Bryant, Evans e Torrid. Ha sfilato in passerella per Vena Cava, Heatherette, Elena Mir\u00f2 e soprattutto per la collezione pr\u00eat-\u00e0-porter primavera/estate 2006 di Jean-Paul Gaultier, a Parigi.\nAl pubblico internazionale, Crystal \u00e8 nota per aver eseguito, nel 2007, una serie di campagne pubblicitarie in sequenza per la casa di moda spagnola Mango, indossando abiti regolari ed apparendo nelle fotografie insieme a modelle pi\u00f9 magre, senza per questo ricevere una specificazione in quanto plus-size.\nL'8 settembre 2009 \u00e8 stato pubblicato il primo, e per ora unico, libro di Crystal, intitolato \"Hungry\" e scritto insieme a Marjorie Ingall. Durante un'intervista video in Australia l'agente di Crystal, Gary Dakin, ha notato che il suo guadagno totale ora si \"aggira attorno alle 7 cifre\".\nCrystal \u00e8 attualmente reporter della rivista Glamour per le collezioni autunnali della settimana della moda di New York 2010.\nDalla primavera-estate 2011, Crystal \u00e8 diventata testimonial della collezione MR Denim Collection, della casa di moda Marina Rinaldi . Si tratta della prima collezione di jeans per curvy women."}
{"id": "2913152", "revid": "93436", "url": "https://it.wikipedia.org/wiki?curid=2913152", "title": "Carantano", "text": "Carantano o \"carentano\" (ma anche carintano, charantano, carano, quarantano) (da Carinzia) era il nome dato al grosso tirolino quando il conte Mainardo II di Tirolo-Gorizia, nel 1286 divent\u00f2 Duca di Carinzia . \nNel 1390 a Trento era valutato 11 denari.\nIl nome \u00e8 usato in un diploma di concessione di zecca emesso dall'imperatore Massimiliano nel 1509 al signore di Piombino, Jacopo IV Appiano.\nIl nome divenne di uso diffuso a Venezia, Trento e altre localit\u00e0 per indicare il soldo, ma anche o la svanzica o il Kreuzer, ovvero la moneta da 4 pfennig, pari a 1/60 di fiorino. Quest'ultimo uso, nel Lombardo Veneto, dur\u00f2 fino alla riforma monetaria del 1858."}
{"id": "2913153", "revid": "476586", "url": "https://it.wikipedia.org/wiki?curid=2913153", "title": "Pok\u00e9mon HeartGold e SoulSilver", "text": ""}
{"id": "2913163", "revid": "385321", "url": "https://it.wikipedia.org/wiki?curid=2913163", "title": "Love is the Devil", "text": ""}
{"id": "2913165", "revid": "287204", "url": "https://it.wikipedia.org/wiki?curid=2913165", "title": "Tayfur Havutcu", "text": ""}
{"id": "2913166", "revid": "1543377", "url": "https://it.wikipedia.org/wiki?curid=2913166", "title": "Fassoud\u00e9b\u00e9", "text": "Fassoud\u00e9b\u00e9, a volte Fassou D\u00e9b\u00e9, \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 6 nuclei abitati:"}
{"id": "2913169", "revid": "86343", "url": "https://it.wikipedia.org/wiki?curid=2913169", "title": "Fassou D\u00e9b\u00e9", "text": ""}
{"id": "2913170", "revid": "86343", "url": "https://it.wikipedia.org/wiki?curid=2913170", "title": "Fassou Debe", "text": ""}
{"id": "2913171", "revid": "385321", "url": "https://it.wikipedia.org/wiki?curid=2913171", "title": "Las Vegas nights", "text": ""}
{"id": "2913173", "revid": "287204", "url": "https://it.wikipedia.org/wiki?curid=2913173", "title": "Fassoudebe", "text": ""}
{"id": "2913179", "revid": "599013", "url": "https://it.wikipedia.org/wiki?curid=2913179", "title": "Awatovi", "text": "Awatovi \u00e8 un sito archeologico che si trova nell'Arizona nord-orientale negli Stati Uniti. Il sito \u00e8 formato dalle rovine dell'antico villaggio Hopi di Awatovi e della chiesa francescana che furono distrutti e abbandonati nel 1700. Dal 1964 il sito fa parte dei National Historic Landmark.\nGeografia.\nAwatowi si trova nel territorio della riserva Hopi, nella Contea di Navajo in pieno Deserto Dipinto, sulla punta sud-occidentele della Antelope Mesa, ad un'altitudine di circa 1.700\u00a0m s.l.m. a circa 12\u00a0km a sud-ovest di Keams Canyon.\nLe rovine dell'antico pueblo e della chiesa spagnola si sviluppano su circa 9 ettari.\nStoria.\nIl pueblo risale al 1150 d.C. (periodo Pueblo III) e la sua storia arriva fino al 1700 circa (primo Pueblo V).\nAwatovi fu probabilmente il primo villaggio Hopi visitato dagli spagnoli. Nel 1540 vi si rec\u00f2 Pedro de Tovar, un luogotenente di Francisco V\u00e1zquez de Coronado, che questi aveva inviato a controllare la zona dopo la conquista del pueblo Zu\u00f1i di Hawikuh. L'incontro successivo con gli spagnoli avvenne nel 1583, quando il mercante Antonio de Espejo, trascorse alcuni giorni presso i villaggi Hopi prima di passare nella Valle Verde.\nNel 1598 il governatore Juan de O\u00f1ate visit\u00f2 i villaggi Hopi della zona, ottenendo da questi la sottomissione al re di Spagna. Altri incontri con gli spagnoli avvennero nel 1605 e 1614, ma in nessun caso questi lasciarono un presidio ad Awatovi.\nNel 1629 i missionari francescani stabilirono una serie di missioni nei villaggi Hopi: San Francesco ad Oraibi, San Bartolomeo a Shungopovi e San Bernardo ad Awatovi. Da allora e fino al 1680, Awatovi fu sotto il controllo dei francescani ed ebbe pochi contatti con i militari spagnoli.\nAwatovi partecip\u00f2 alla ribellione pueblo del 1680 che provoc\u00f2 l'uccisione di un gran numero di frati e la fuga degli spagnoli da tutta la regione dell'Arizona e Nuovo Messico. Nel 1692 gli spagnoli riconquistarono il territorio perduto, ma gli Hopi rinnovarono la loro obbedienza alla Spagna e non ebbero particolari problemi.\nQualche tempo dopo, con grande costernazione dei loro vicini, gli abitanti di Awaovi accolsero nuovamente i frati francescani e li aiutarono a costruire una nuova chiesa vicino alle rovine di quella distrutta nel 1680. Questa azione provoc\u00f2 una violenta reazione da parte degli Hopi dei villaggi vicini contrari alla religione cattolica, che port\u00f2 alla distruzione completa del Pueblo e della chiesa da parte degli Hopi stessi durante l'inverno del 1700-1701. Da allora il villaggio non fu pi\u00f9 rioccupato.\nTra il 1935 e il 1939 il sito di Awatovi fu oggetto di una vasta esplorazione da parte di un gruppo di archeologi del \"Museo Peabody di archeologia ed etnologia\" di Harvard diretto da John Otis Brew. Gli scavi furono incentrati sul grande tumulo nella parte occidentale sulle strutture che circondavano la missione francescana. Tra i reperti di notevole importanza rinvenuti ad Awatovi e nella vicina citt\u00e0 di Kawaika-a ci sono i resti di grandi pitture murali trovate sulle pareti di diversi Kiva scoperti. Questi murales costituiscono delle bellissime rappresentazioni della cosmologia degli Hopi, prima che questi venissero influenzati dagli insegnamenti dei francescani sul Cristianesimo."}
{"id": "2913181", "revid": "767487", "url": "https://it.wikipedia.org/wiki?curid=2913181", "title": "Mirko Casadei", "text": "Biografia.\nFiglio di Raoul Casadei \"Il Re del Liscio\" e il pronipote di Secondo Casadei (autore di \"Romagna mia\" e di oltre 1000 brani e fondatore dell'orchestra Casadei nel 1928), Mirko respira musica fin dalla nascita. Guida l\u2019Orchestra Casadei con il progetto di portare avanti una tradizione fondata nel 1928, che appartiene a tutti gli italiani, con grande attenzione al ricambio generazionale. Con il suo pop-folk, Mirko Casadei ha infatti portato una ventata di novit\u00e0, proponendo nuovi sound attraverso le tante contaminazioni musicali che ha realizzato nei suoi live: Mark Ribot, Richard Gallian\u00f2, Simone Cristicchi, Modena City Ramblers, Paolo Fresu, Morgan, Eugenio Bennato, L'Orchestra Popolare della Notte della Taranta, Paolo Belli, Il Canzoniere Grecanico Salentino, Roy Paci, Goran Bregovic, Frankie Hi-NRG MC, Gloria Gaynor, Kid Creole and the Coconuts, Mario Reyes, Elio e le Storie Tese, Claudio Baglioni, Nomadi, Irene Grandi, Eugenio Finardi ecc..\nMirko Casadei con la sua POPular Folk Orchestra ha suonato in migliaia di citt\u00e0 Italiane ed \u00e8 stato ospite di importanti Festival.\nTra i festival pi\u00f9 significativi spiccano le partecipazioni ad \"O\u2019Sci\u00e0\" a Lampedusa ospiti di Claudio Baglioni poi \"Time in jazz\" a Berchidda (SS) con Paolo Fresu. \"Balamondo World Music Festival\", del quale Mirko \u00e8 il direttore artistico, a Rimini con Richard Galliano, Marc Ribot, Gloria Gaynor. Festival \"Notte del Liscio\" al Parco Felini di Rimini con Goran Begovic, Festival. \"OnDance\" la grande festa della danza con Roberto Bolle. A Verona in occasione del \"VINITALY \"in jam-session con Modena City Ramblers, poi la partecipazione al \"Rockin\u20191000\" nello stadio di Cesena.\nMirko Casadei \u00e8 stato ospite di tantissimi programmi televisivi Rai e Mediaset. Significativa la grande puntata di PORTA A PORTA Rai Uno, CHE TEMPO CHE FA con Fabio Fazio, due edizioni del MAURIZIO COSTANZO SHOW come band residence, QUELLI CHE IL CALCIO per diverse edizioni, nel 2017 viene pubblicato il documentario, realizzato dal regista Giorgio Verdelli per Rai Due, \u201cUNICI - la dinastia Casadei\u201d e tantissimi altri programmi tv\u2026..\nI tour all\u2019estero: Australia, America, Canada, Brasile, Argentina, Europa, Tunisia, Bulgaria, Kazakhistan, poi Londra, Sofia, Parigi alla \u201cFete de la music\u201d, Cuba a la \u201cCasa del l\u2019Amistad\u201d\u2026 ecc.\nMirko con la sua Band conquista gli emigrati italiani e gli stranieri che partecipano ai concerti, facendo anche jam session con Orchestre del territorio, in uno scambio culturale di folklore e di canzoni.\nLa nuova formazione.\nNel 2000 Mirko Casadei raccoglie il testimone del padre Raoul e diventa il leader dell'orchestra. Il cambiamento \u00e8 molto forte e radicale: cambia nome alla formazione che diventa \"Mirko Casadei Beach Band\", decide di proporre nuove versioni dei brani classici dell'orchestra attraverso un forte lavoro di arrangiamento e rinnova l'organico dell'orchestra (alcuni tra i musicisti \"storici\" andranno a formare l'Orchestra Grande Evento.) Successivamente raggiunta la maturit\u00e0 artistica, l'Orchestra cambia ancora il nome in \"Mirko Casadei POPular Folk Orchestra\"\nAttualmente la \"Mirko Casadei POPular Folk Orchestra\" \u00e8 formata da musicisti che suonano rigorosamente dal vivo, una sezione fiati scatenata: Marco Lazzarini sax e clarinetto in do, Gil Da Silva tromba e percussioni e Beppe Satanassi trombone, una cantante violinista al centro del palco: lei \u00e8 Valeria Magnani. A dare il ritmo sono Alessandro D\u2019Altri alla batteria e Matteo Tiozzo al basso, alle tastiere e fisarmonica Manuel Petti e chitarra e voce Stefano Giugliarelli. Alla guida naturalmente c\u2019\u00e8 Mirko Casadei, ambasciatore di Romagna e mattatore delle feste su tutta la penisola."}
{"id": "2913183", "revid": "1865216", "url": "https://it.wikipedia.org/wiki?curid=2913183", "title": "Hans J\u00fcrgen von Blumenthal", "text": "Biografia.\nEra figlio del conte Hans XII von Blumenthal, il quale apparteneva all'alta nobilt\u00e0 prussiana e che, durante la prima guerra mondiale, serv\u00ec come ufficiale delle truppe di fanteria in Belgio.\nHans-J\u00fcrgen studi\u00f2 al ginnasio di Potsdam, e alle universit\u00e0 di K\u00f6nigsberg e Monaco di Baviera. Blumenthal fu membro della resistenza dei monarchici al regime nazista e fu il maggiore responsabile della distribuzione di volantini anti-nazisti.\nNel 1938 fu clandestinamente negli USA, divulgando informazioni sulle crudelt\u00e0 delle SA e delle SS. Arruolato come ufficiale per la campagna di Polonia, ebbe modo di vedere dal vero le atrocit\u00e0 dei campi di concentramento e scrisse un resoconto sulle condizioni dei civili polacchi al suo comandante Hyazinth Strachwitz, un convinto antinazista, che fece reclamo a Hubert Lanz, il quale respinse la missiva del college.\nSuccessivamente fece circolare tra gli alunni della scuola militare di Monaco il libretto \"Wir Soldaten\" (\"Noi soldati\"), che raccontava appunto delle crudelt\u00e0 commesse dai soldati tedeschi in Polonia e faceva propaganda contro Adolf Hitler.\nNell'agosto 1939 entr\u00f2 a far parte dell'Abwehr e fu uno dei principali responsabili del sabotaggio di alcune istituzioni naziste. Divenne amico di Claus Schenk von Stauffenberg e Dietrich Bonhoeffer, affascinato dal senso mistico di questi, e partecip\u00f2 alla cospirazione del 20 luglio 1944.\nIl 23 luglio 1944 venne arrestato dalla Gestapo mentre era in vacanza con la famiglia a Rostock e, giudicato dal Tribunale del Popolo, presieduto dal giudice-boia di Hitler, Roland Freisler, fu condannato a morte, pena portata a termine tramite l'impiccagione. Venne infatti impiccato ad un gancio da macellaio presso il carcere di Pl\u00f6tzensee. \u00c8 ricordato dal maggiore cronista degli attentati ad Hitler, Fabian von Schlabrendorff, come il maggiore membro della resistenza monarchica al nazismo."}
{"id": "2913187", "revid": "599013", "url": "https://it.wikipedia.org/wiki?curid=2913187", "title": "Adel Nefzi", "text": ""}
{"id": "2913188", "revid": "35707", "url": "https://it.wikipedia.org/wiki?curid=2913188", "title": "Maledetti, vi amer\u00f2", "text": ""}
{"id": "2913189", "revid": "385321", "url": "https://it.wikipedia.org/wiki?curid=2913189", "title": "Doll face", "text": ""}
{"id": "2913191", "revid": "767487", "url": "https://it.wikipedia.org/wiki?curid=2913191", "title": "September (2004)", "text": "September \u00e8 l'album di esordio della cantante pop svedese September, pubblicato l'11 febbraio 2004 in Svezia dall'etichetta discografica Stockholm.\nL'album \u00e8 stato pubblicato in seguito al successo dei primi due singoli della cantante, \"La La La (Never Give It Up)\" e \"We Can Do It\", inseriti nel disco, promosso anche dal brano \"September All Over\", uscito contemporaneamente all'album.\nNel 2008 \u00e8 stato pubblicato dalla cantante un altro album con il medesimo titolo che per\u00f2 non ha niente a che vedere con questo, ma \u00e8 una raccolta dei brani pi\u00f9 significativi dell'artista pubblicata come suo album di esordio in Stati Uniti, Canada e Australia."}
{"id": "2913195", "revid": "287204", "url": "https://it.wikipedia.org/wiki?curid=2913195", "title": "Ergun Penbe", "text": ""}
{"id": "2913199", "revid": "83531", "url": "https://it.wikipedia.org/wiki?curid=2913199", "title": "Hans Junkermann", "text": " Professionista dal 1955 al 1972, vinse due Tour de Suisse e un Gran Premio di Francoforte.\nCarriera.\nProfessionista per diciotto stagioni, dal 1955 al 1972, corse per la Bauer, l'Altenburger, la Feru, la Molteni, la Gazzola, la Torpedo, la Wiel's, la Ruberg, la Batavus e la Rokado.\nOttenne come principali vittorie da professionista su strada tre campionati nazionali, il Campionato di Zurigo nel 1957, il Tour de Suisse nel 1959 e nel 1962 e il Rund um den Henninger-Turm (noto anche come Gran Premio di Francoforte) nel 1963. Concluse inoltre secondo al Crit\u00e9rium du Dauphin\u00e9 Lib\u00e9r\u00e9 nel 1962, terzo alla Freccia Vallone nel 1962 e due volte tra i primi cinque in classifica al Tour de France (quarto nel 1960, quinto nel 1961).\nSu pista fu campione europeo sia di americana (1965) che di mezzofondo (1968), vincendo anche numerose Sei giorni; fu anche campione nazionale nell'inseguimento individuale nel 1958 e sei volte campione tedesco di americana."}
{"id": "2913200", "revid": "767487", "url": "https://it.wikipedia.org/wiki?curid=2913200", "title": "Congratulations (MGMT)", "text": "Congratulations \u00e8 il secondo album in studio del gruppo musicale statunitense MGMT, pubblicato il 13 aprile 2010 dall'etichetta discografica Columbia."}
{"id": "2913216", "revid": "339392", "url": "https://it.wikipedia.org/wiki?curid=2913216", "title": "Cerveteri Calcio", "text": ""}
{"id": "2913217", "revid": "385321", "url": "https://it.wikipedia.org/wiki?curid=2913217", "title": "Jump in!", "text": ""}
{"id": "2913221", "revid": "385321", "url": "https://it.wikipedia.org/wiki?curid=2913221", "title": "I leoni della Guerra", "text": ""}
{"id": "2913227", "revid": "1543377", "url": "https://it.wikipedia.org/wiki?curid=2913227", "title": "Birmingham Superprix", "text": "L'Halfords Birmingham Superprix fu un appuntamento motoristico tenuto annualmente su un circuito stradale disegnato nel cuore della citt\u00e0 britannica di Birmingham, che si tenne tra il 1986 e il 1990. Fino al 1990 il principale evento tenuto fu una gara dell'International Formula 3000 supportata da gare del BTCC, della Formula Ford 1600 cos\u00ec come gare di vetture sport.\nLa storia.\nI primi progetti.\nL'idea di tenere una corsa sulle strade di Birmingham venne discussa per la prima volta nel 1966. Un consigliere comunale chiese a Martin Hone di immaginare un progetto in tal senso, da portare all'attenzione del consiglio comunale cittadino. Stirling Moss ottenne il permesso dallo stesso di tenervi cos\u00ec una gara nel 1972, anche se poi l'evento non si concretizz\u00f2. Nel 1976 il pilota belga Patrick N\u00e8ve, con una Brabham BT45, effettu\u00f2 un giro dimostrativo sul \"Bullring\".\nNon vi furono ulteriori sviluppi fino al 6 novembre 1984 quando il consiglio comunale invi\u00f2 una proposta di legge, la \"Birmingham Road Race Bill\" al Parliamento. All'epoca infatti la legge inglese non permetteva la creazione di circuiti automobilistici cittadini. La legge venne approvata nell'aprile 1985 e ottenne l'assenso reale nell'ottobre dello stesso anno.\nLa Formula 3000.\nL'evento era concentrato su una gara con vetture di Formula 3000, all'epoca la categoria pi\u00f9 importante dopo la Formula 1. Il circuito fu disegnato attorno al centro cittadino, e venne programmato in due giorni in corrispondenza dell\"'August Bank Holiday\".\n1986.\nNel 1986 si tenne il primo SuperPrix. La gara fu caratterizzata dalla pioggia, dovuta al passaggio della parte terminale dell'Uragano Charley. In prima fila scattarono Pierluigi Martini e Luis-Perez Sala, seguiti da Andrew Gilbert Scott. Il leader del campionato era l'italiano Ivan Capelli. A causa del ritardo della partenza la gara fu accorciata nella distanza. La gara venne inoltre interrotta con la bandiera rossa dopo un incidente di Scott, che and\u00f2 a sbattare contro la vettura lasciata ferma da Alain Fert\u00e9, bloccando il tracciato. La gara venne vinta cos\u00ec da Luis P\u00e9rez-Sala davanti a Pierluigi Martini e Michel Fert\u00e9. Ai piloti venne assegnato met\u00e0 del punteggio previsto.\n1987.\nLa gara del 1987 fu asciutta. Maur\u00edcio Gugelmin ottenne la \"pole\", davanti a Stefano Modena. Proprio Modena vinse davanti a Moreno, quest'ultimo autore di un bel recupero. Gugelmin termin\u00f2 terzo.\n1988.\nAnche la gara del 1988 fu asciutta ma venne caratterizzata da tre partenze: la prima volta la gara fu interrotta da un incidente che vide protagonisti David Hunt (fratello di James Hunt) con Claudio Langes, dovuto al rallentamento provocato da un altro incidente, quello tra Bertrand Gachot e Andy Wallace alla \"Zenith Turn\". Il secondo stop fu dovuto a un incidente di Russell Spence. Roberto Moreno conquist\u00f2 la vittoria, davanti a Martin Donnelly e Martini.\nIl ritardo nella conclusione della gara di F300 provoc\u00f2 l'annullamento di tutte le gare di contorno.\n1989.\nNel 1989 Martin Donnelly, durante le qualificazioni, dopo un testacoda, abbandon\u00f2 la vettura alla \"Holts Corner\"; la vettura venne poi tamponata dal sopraggiungente Erico Cheli. Il suo \"team\" (gestito da Eddie Jordan) ripar\u00f2 la sua Reynard anche se fu costretto a partire con una livrea incompleta. Il suo compagno di scuderia, Jean Alesi, combatt\u00e9 per tutta la gara con Marco Apicella, prevalendo solo per pochi centesimi. Donnelly chiuse terzo.\nIl circuito.\nIl circuito del Birmingham SuperPrix si sviluppava nella zona sud-est di Birmingham. Lungo 3975\u00a0m, veniva percorso in senso antiorario.\nTipico circuito cittadino con curve ad angolo retto, dopo il rettilineo di partenza svoltava a sinistra per percorrere un altro rettilineo, spezzato dalla \"British Telecom Chicane\". Si giungeva poi al tornante \"Halfords Corner\", che rimetteva i piloti sul rettilineo precedente, percorso in senso contrario. Al termine vi era la \"Ferodo Corner\", curva a 90\u00b0 a destra che immetteva in un altro rettifilo, al termine del quale tre curve veloci (\"Redex\", \"Tandom\" e \"Shell\") riportavano all'arrivo."}
{"id": "2913228", "revid": "110157", "url": "https://it.wikipedia.org/wiki?curid=2913228", "title": "Dosse", "text": "La Dosse \u00e8 un fiume tedesco, affluente del fiume Havel. Esso \u00e8 lungo 94\u00a0km.\nLe sorgenti della Dosse si trovano al confine fra i \"Land\" del Meclemburgo-Pomerania Anteriore e del Brandeburgo, su un altipiano ai margini della zona del Prignitz, a circa tre chilometri dalla cittadina di Meyenburg. Nella zona sgorgano numerosi ruscelli, che dopo circa quattro chilometri sfociano nella Dosse. Da l\u00ec in avanti la Dosse fluisce verso sud attraverso Wittstock/Dosse e Wusterhausen/Dosse in direzione di Neustadt (Dosse), per poi deviare verso ovest. Circa cinque chilometri a nord del lago di G\u00fclper, nel quale non confluisce, la Dosse sfocia presso Havelberg nella Havel.\nDal 1850 il fiume Dosse dall'omonima localit\u00e0 in avanti, a circa 18\u00a0km dalla Havel, era navigabile per piccole imbarcazioni. La Dosse \u00e8, nel suo corso inferiore fino al ponte presso R\u00fcbehorst, ancor oggi navigabile. La superficie del suo bacino idrografico \u00e8 di circa 1268\u00a0km\u00b2.\nNon lontano dalla zona delle sue sorgenti vi sono quelle della Elde e della Stepenitz."}
{"id": "2913229", "revid": "547034", "url": "https://it.wikipedia.org/wiki?curid=2913229", "title": "In Orbit", "text": "In Orbit \u00e8 il secondo album della cantante pop svedese September, pubblicato il 26 ottobre 2005 dall'etichetta discografica Catchy Tunes.\nPubblicato in Svezia e Finlandia, \u00e8 stato promosso dai singoli \"Satellites\", \"Looking for Love\", \"Flowers on the Grave\", \"It Doesn't Matter\" e \"Cry for You\". In particolare, \"Satellites\" e \"Cry for You\" hanno riscosso parecchio successo e sono stati diffusi in radio in tutta Europa e negli Stati Uniti.\nIl disco \u00e8 stato prodotto da Jonas von der Burg, che ha partecipato alla scrittura di tutte le tracce con Anoo Baghavan e Niclas von der Burg. Per la canzone \"Midnight Heartache\" hanno partecipato alla scrittura anche Donna Weiss e Jackie DeShannon."}
{"id": "2913230", "revid": "1372005", "url": "https://it.wikipedia.org/wiki?curid=2913230", "title": "Federico di Moravia", "text": "Federico era figlio di principe Spytihnev II e Ida di Wettin; sar\u00e0 l'unico patriarca di origini slave alla guida della Patria del Friuli.\nFederico dimor\u00f2 raramente in Moravia, preferendo dedicarsi alla carriera ecclesiastica, diventando legato papale. Come tale partecip\u00f2 ai preparativi per l'incoronazione di Vratislao II, suo zio paterno, che nel 1075 aveva ottenuto la corona di Moravia come ringraziamento per l'appoggio all'imperatore Enrico IV per l'aiuto nella repressione di una rivolta in Sassonia.\nFu ucciso durante uno scontro in strada ad Aquileia."}
{"id": "2913231", "revid": "486946", "url": "https://it.wikipedia.org/wiki?curid=2913231", "title": "Parco regionale Molentargius - Saline", "text": ""}
{"id": "2913233", "revid": "767487", "url": "https://it.wikipedia.org/wiki?curid=2913233", "title": "The Baseballs", "text": "I Baseballs sono un gruppo rock and roll tedesco originario di Berlino.\nBiografia.\nFormatosi a Berlino nel 2007 \u00e8 diventato popolare con versioni anni cinquanta di hit moderne come \"Umbrella\" di Rihanna e \"Hot n Cold\" di Katy Perry. I tre membri del gruppo vengono citati solo con i nomi propri (Sam, Digger e Basti). Si sono incontrati per la prima volta in un complesso di sala prove a Berlino, da l\u00ec a poco decidono di formare la band, dopo un paio di prove. Nelle loro esibizioni live, i tre cantanti, sono supportati da un gruppo di musicisti suddiviso in quattro pezzi (pianoforte, chitarra, batteria, contrabbasso) che li affiancano anche durante le loro esecuzioni in studio.\nDopo la loro prima registrazione in studio a fine estate del 2007, ricevono un accordo con la Major Label Warner Music Germany nell'ottobre 2008. L'album di debutto \u00e8 stato realizzato dal team di produzione di Berlino JMC Music.\nIl 1\u00ba maggio del 2009 viene pubblicato il loro primo singolo, \"Umbrella\", cover del brano di Rihanna, hit in gran parte dell'Europa. Nel video \u00e8 inoltre presente l'attrice Drew Barrymore.\nL'album di debutto \"Strike\" \u00e8 uscito a met\u00e0 maggio 2009 in Germania, Svizzera e Austria, a ottobre in Finlandia, a dicembre in Svezia, a febbraio 2010 in Norvegia, a marzo nei Paesi Bassi e a luglio in Italia, raggiungendo il sesto posto in Germania e piazzandosi al secondo posto in Svizzera. Fatta eccezione per i paesi di lingua tedesca, hanno avuto anche un grande successo nelle altre parti dell'Europa. In Finlandia, il singolo \"Umbrella\" ed il loro album hanno entrambi raggiunto la prima posizione nelle rispettive classifiche. Il singolo \u00e8 stato premiato come disco di platino in Finlandia. In Svezia e in Norvegia, il loro album \u00e8 salito al primo posto nelle classifiche di gennaio e febbraio 2010. Oltre al triplo platino in Finlandia, hanno anche raggiunto il platino in Svizzera, Svezia e Norvegia. Il 29 gennaio 2010 sono comparsi nel Talkshow norvegese-svedese \"Skavlan\".\nIl 4 febbraio 2010 i Baseballs hanno ricevuto il premio Emma, il pi\u00f9 alto premio del mondo musicale finlandese, per l'album pi\u00f9 venduto del 2009. Esattamente un mese dopo, il 4 marzo 2010, hanno vinto il Musikpreis Echo tedesco nella categoria Newcomer National.\nNella primavera del 2010, l'album \"Strike\" \u00e8 stato pubblicato in altri paesi europei. Tra i vari traguardi, ha raggiunto il primo posto in Belgio e il secondo nei Paesi Bassi.\nIl 12 gennaio 2011 i Baseball vincono l'EBBA (European Border Breaker Award) e il premio Public Choice.\nNell'aprile 2011 esce il secondo album \"Strings 'n' Stripes\" che contiene altre cover di canzoni famose, come \"Candy Shop\" di 50 Cent e \"Quit Playing Games\" dei Backstreet Boys. Si classifica per la prima volta in Finlandia e Norvegia, poi anche in Germania e in altri paesi europei. In Germania, l'album ha raggiunto il posto numero 5 delle classifiche. Da fine settembre a inizio novembre i Baseball avviano un tour europeo di largo successo.\nIl 1\u00ba agosto 2011 i Baseballs prendono parte ad una campagna pubblicitaria tedesca per il gelato Haagen-Dazs con la societ\u00e0 di produzione General Mills, scrivendo appositamente, con Cosma Shiva Hagenla, la canzone \"Wha Wha\" che d\u00e0 anche il nome alla campagna. Questo brano \u00e8 liberamente disponibile e pu\u00f2 essere scaricato gratuitamente dalla parte tedesca del marchio H\u00e4agen-Dazs.\nil 28 febbraio 2012 parte lo \"Strings 'n' Stripes Tour\" presso la Colonia E-Werk, pubblicato poi il 25 maggio su CD, DVD e Blu-ray col nome \"Strings 'n' Stripes Live\".\nNel 2013, i Baseballs compaiono nell'album di DJ Bobo \"Reloaded\" per il quale hanno registrato con lui una nuova versione del successo estivo \"Chihuahua\".\nIl 13 marzo 2014 con i brani \"Mo Hotta Mo Betta\" e \"Goodbye Peggy Sue\" arrivano nella parte preliminare della Eurovision Song Contest, rimanendo fino al primo turno di votazioni dove hanno cantato \"Mo Hotta Mo Betta\".\nIl 28 marzo 2014 esce \"Game Day\", pubblicando per la prima volta un album con canzoni prevalentemente auto-prodotte, tra cui \"Mo Hotta Mo Betta\" e \"Goodbye Peggy Sue\". L'album contiene anche la cover \"Royals\" di Lorde.\nNel 2016 tornano con \"Hit Me Baby...\", album di cover molto note a ragazze e ragazzi degli anni novanta. Il titolo dell'album va a richiamare parte del testo di una celebre canzone di Britney Spears, \"Baby One More Time\", la cui cover \u00e8 presente nel disco."}
{"id": "2913235", "revid": "767487", "url": "https://it.wikipedia.org/wiki?curid=2913235", "title": "Anis Ayari", "text": ""}
{"id": "2913239", "revid": "115533", "url": "https://it.wikipedia.org/wiki?curid=2913239", "title": "ASW-SOW", "text": ""}
{"id": "2913251", "revid": "256896", "url": "https://it.wikipedia.org/wiki?curid=2913251", "title": "Unimed", "text": ""}
{"id": "2913253", "revid": "179980", "url": "https://it.wikipedia.org/wiki?curid=2913253", "title": "Joaquim Santana Silva Guimar\u00e3es", "text": ""}
{"id": "2913254", "revid": "11959", "url": "https://it.wikipedia.org/wiki?curid=2913254", "title": "Qutb-ud-din di Delhi", "text": ""}
{"id": "2913255", "revid": "767487", "url": "https://it.wikipedia.org/wiki?curid=2913255", "title": "Dancing Shoes", "text": "Dancing Shoes \u00e8 il terzo album della cantante pop svedese September, pubblicato il 26 settembre 2007 dall'etichetta discografica Catchy Tunes.\nL'album \u00e8 stato prodotto da Jonas von der Burg, come il precedente, e promosso dai singoli \"Can't Get Over\", \"Until I Die\" e \"Because I Love You\". Si tratta dell'ultimo album di inediti pubblicato dalla cantante prima dell'uscita di alcune raccolte, pubblicate in diversi paesi stranieri per il lancio in tali mercati della cantante e contenenti brani tratti da questo e dai due precedenti album \"In Orbit\" e \"September\".\nTutti i brani sono stati scritti da Jonas von der Burg, Anoo Bhagavan e Niclas von der Burg."}
{"id": "2913259", "revid": "148775", "url": "https://it.wikipedia.org/wiki?curid=2913259", "title": "Lei e il gatto", "text": " \u00e8 un'OAV realizzato nel 1999 dal regista Makoto Shinkai. Si tratta di un cortometraggio in bianco e nero, della durata di cinque minuti, incentrato sulle vicende di una ragazza viste attraverso gli occhi del suo gatto. Sulla stessa storia sono successivamente stati creati nel 2016 un \"manga\", sempre a cura di Makoto Shinkai e i disegni di Tsubasa Yamagichi (Edito in Italia nel 2018 da Dynit Manga, nella collana Showcase curata da Asuka Ozumi, nella traduzione di Anna Specchio) e nel 2013 un romanzo, a cura di Makoto Shinkai e dello scenografo e mangaka Naruki Nagakawa.\nTrama.\nAll'inizio della primavera, in una giornata di pioggia, lei raccolse il gatto, che da quel momento inizi\u00f2 a vivere nel suo piccolo appartamento. Lei viveva da sola ed ogni giorno partiva presto per andare al lavoro e il suo gatto, innamorato di lei, della sua bellezza e della sua gentilezza, la aspettava paziente a casa. Anche se in estate il gatto si trov\u00f2 la sua compagna, una piccola e graziosa gattina di nome Mimi, \u00e8 solo a lei, la sua \"ragazza adulta\" che aveva donato il cuore. Venne l'autunno e il gatto vide lei, che dopo una telefonata pianse lungamente e anche se lui non ne capiva il motivo, le rimase accanto. Il tempo pass\u00f2 ed arriv\u00f2 l'inverno con la sua neve e nonostante i momenti di sconforto, lei e il suo gatto capirono di amare questo mondo.\nDoppiatori.\nI dialoghi in italiano sono inseriti in oversound sull'audio originale giapponese.\nProduzione.\nScritto e diretto interamente da Makoto Shinkai, su musiche del suo amico Tenmon, il cortometraggio \u00e8 stato originariamente pubblicato su compact disc, che includeva anche la colonna sonora. Successivamente, questo \u00e8 uscito di produzione ed il film \u00e8 stato allegato nel DVD della pi\u00f9 recente opera del regista, \"La voce delle stelle\". L'anime ha vinto il primo premio al DoGA CG Animation contest del 2000.\nOpere derivate.\nNel marzo 2016 \u00e8 stata prodotta una serie di quattro episodi, prequel del corto, intitolata \"Kanojo to kanojo no neko: Everything Flows\" e un adattamento manga di un volume sulla rivista Afternoon."}
{"id": "2913263", "revid": "767487", "url": "https://it.wikipedia.org/wiki?curid=2913263", "title": "L'erba proibita", "text": "L'erba proibita \u00e8 un film del 2002 diretto da Daniele Mazzocca e Cristiano Bortone ed \u00e8 uno dei film dedicato alla \"canapa\" e al medico antiproibizionista Giancarlo Arnao.\nTrama.\nIl film propone tutte le fasi storiche (legali e produttive) che hanno riguardato la canapa, in tutte le sue forme, come prodotto per la produzione di corde e vari altri componenti che attualmente sono prodotti con fibre sintetiche. Viene anche messa in comparazione la canapa come sostanze stupefacente e messa in relazione sia a altre sostanze stupefacenti e prodotti che attualmente non vengono considerati droghe, come l'alcool e il fumo di sigaretta.\nIl film racconta anche come altri prodotti in passato siano stati sottoposti a provvedimenti proibizionisti, che alla fine, per\u00f2, sono stati aboliti; si parla inoltre della cattiva informazione intorno alla canapa ai suoi effetti e alla storia produttiva e lavorativa in Italia prima che questa venne proibita. Viene anche mostrato come attualmente viene combattuta la sua detenzione e sulle lotte politiche effettuate su tale sostanza, inoltre come questa sostanza viene smaltita e la difficolt\u00e0 giuridica sulla stessa, l'iter giuridico e i provvedimenti sull'uso e produzione sulla stessa."}
{"id": "2913270", "revid": "188323", "url": "https://it.wikipedia.org/wiki?curid=2913270", "title": "L'Erba Proibita", "text": ""}
{"id": "2913271", "revid": "11959", "url": "https://it.wikipedia.org/wiki?curid=2913271", "title": "Ghiyas-ud-din I di Delhi", "text": ""}
{"id": "2913274", "revid": "1006354", "url": "https://it.wikipedia.org/wiki?curid=2913274", "title": "Strage di Cavriglia", "text": "La strage di Cavriglia fu un eccidio effettuato nell'omonima cittadina in provincia di Arezzo dai nazisti il 4 luglio 1944.\nLa storia.\nIl 4 luglio 1944 191 civili maschi fra i quattordici e gli ottantacinque anni vengono rastrellati, mitragliati e bruciati da reparti tedeschi specializzati della Divisione Hermann G\u00f6ring nei paesi di Meleto, Castelnuovo, Massa e San Martino.\nDopo la strage i soldati nazisti scomparvero dalla valle d'Avane senza lasciare traccia di s\u00e9. Nessuno seppe pi\u00f9 niente di loro e la popolazione, che non vide mai fatta giustizia sulla morte dei propri padri, tent\u00f2 nel tempo di spiegarsi i motivi del massacro. Nacquero cos\u00ec progressivamente negli anni la tesi della rappresaglia, del controllo del territorio, quindi quella che voleva come preordinatori della strage i repubblichini locali che intendevano distruggere la radice storica comunista di questa societ\u00e0.\nNessuno si preoccup\u00f2 mai dei veri responsabili tedeschi, dei cosiddetti \"cani che dormono da non stuzzicare\", nessuno dette pi\u00f9 peso alle loro strategie, ai loro piani, alle loro origini ed alle loro filosofie di guerra, stabilite ai prodromi del secondo conflitto mondiale da Adolf Hitler.\nGrazie allo studio attento e dettagliato dell'inchiesta portata a termine dallo \"Special Investigation Branch\" inglese tra il 1944 ed il 1945 nei luoghi scenari delle stragi, secretata fino agli anni novanta negli archivi di Kew (Londra) e nel noto \"Armadio della vergogna\" a Roma, il ricercatore di Storia Contemporanea all'Universit\u00e0 di Firenze Filippo Boni con il fondamentale aiuto della pi\u00f9 importante memoria storica vivente di Castelnuovo dei Sabbioni, Emilio Polverini (figlio di una vittima), ha ritrovato nomi, cognomi e fotografie dei soldati che quella mattina si resero protagonisti del massacro e li ha pubblicati nel libro \u201cColpire la Comunit\u00e0: 4-11 luglio 1944, le stragi naziste a Cavriglia\u201d edito dalla Regione Toscana, in cui in un'analisi storico-scientifica dettagliata e puntuale, dopo aver ricostruito il contesto storico e narrativo della strage, \u00e8 riuscito a portare alla luce quella che fu la reale strategia del terrore nazista, politica di guerra che era sempre stata un caposaldo della Wehrmacht prima e durante la seconda guerra mondiale."}
{"id": "2913275", "revid": "633110", "url": "https://it.wikipedia.org/wiki?curid=2913275", "title": "Bari (incrociatore)", "text": "Il Bari \u00e8 stato un incrociatore leggero (in precedenza un esploratore) della Regia Marina, gi\u00e0 incrociatore leggero SMS \"Pillau\" della Kaiserliche Marine.\nStoria.\nIl servizio nella Kaiserliche Marine.\n1914-1915.\nOrdinato ai cantieri Schichau di Danzica (numero di costruzione 813) dalla Marina imperiale russa ed impostato il 12 febbraio 1913 come \"Murav'\u00ebv-Amurskij\" (in cirillico \"\u041c\u0443\u0440\u0430\u0432\u044c\u0451\u0432-\u0410\u043c\u0443\u0440\u0441\u043a\u0438\u0439\"), l'incrociatore fu varato l'11 aprile 1914, ma pochi mesi dopo, il 5 agosto 1914, con lo scoppio della prima guerra mondiale, il \"Muravyov-Amursky\" ed il gemello \"Admiral Nevelskoy\", quasi ultimati, vennero confiscati dalla Germania, venendo quindi completati per la Kaiserliche Marine, dove formarono la classe Pillau. Il \"Muravyov-Amursky\" venne rinominato \"Pillau\", mentre l'\"Admiral Nevelskoy\" fu ribattezzato \"Elbing\".\nCon un dislocamento standard di 4390 tonnellate ed uno a pieno carico di 5252, il \"Pillau\" era propulso da due turbine a vapore Melms &amp; Pfenninger, alimentate da 10 caldaie, sei delle quali alimentate a carbone e quattro a nafta (la nave aveva una scorta di 620 tonnellate di carbone e di 580 metri cubi di nafta), che imprimevano la potenza di 28.000 (o 31.000) HP a due eliche, sviluppando la velocit\u00e0 massima di 27,5-28 nodi. La corazzatura aveva uno spessore che variava, per il ponte, dai 78,7\u00a0mm a centro nave ai 18\u00a0mm alle estremit\u00e0, 76\u00a0mm sui lati del torrione e 50\u00a0mm sul cielo del torrione (anche gli scudi dei cannoni avevano uno spessore di 50\u00a0mm), mentre l'armamento consisteva in otto pezzi singoli scudati da 15 cm SK L/45 (designati anche 150/45 o, secondo la nomenclatura italiana, 149/43) (i due incrociatori furono le prime navi da guerra tedesche ad essere armate con questo modello di cannoni, imbarcati al posto dei cannoni da 130\u00a0mm, di produzione russa, previsti dal progetto), due pezzi singoli antiearei da 8,8 cm SK L/45 (o 88/42) (per altra fonte quattro da 45/46\u00a0mm) e due tubi lanciasiluri singoli da 500\u00a0mm. La nave poteva inoltre trasportare e posare 120 mine.\nEntrato un servizio il 14 dicembre 1914, il \"Pillau\" entr\u00f2 a far parte della Hochseeflotte e, inquadrato nel II Gruppo d'Esplorazione (Aufkl\u00e4rungsgruppe) dal marzo 1915, prese parte alla prima guerra mondiale sia nel Mare del Nord (dall'agosto 1915) che nel Baltico.\nNell'agosto 1915 l'incrociatore, inquadrato nel II Aufkl\u00e4rungsgruppe (incrociatori leggeri \"Graudenz\", \"Regensburg\" e \"Straslund\"), partecip\u00f2, insieme ad altre forze della Hochseeflotte (e della Ostseestreikr\u00e4fte), che comprendevano otto corazzate e tre incrociatori da battaglia, alla battaglia del golfo di Riga, un'operazione avente lo scopo di eliminare le forze navali russe dal golfo di Riga. Il 13 agosto il \"Pillau\" fu fatto oggetto del lancio di tre siluri da parte di un sommergibile russo, ma fu mancato. Durante il secondo attacco (il 16 agosto), il \"Pillau\", insieme alle corazzate \"Nassau\" e \"Posen\", agli incrociatori leggeri \"Graudenz\", \"Bremen\" ed \"Augsburg\", ai cacciatorpediniere \"V 99\" e \"V 100\" ed alle 31 siluranti delle flottiglie VIII, IX e X, faceva parte della forza incaricata di attaccare le forze navali russe nel golfo di Riga. Nel mattino del 16 agosto, mentre il \"Graudenz\", l'\"Augsburg\", il \"V 99\", il \"V 100\" ed una flottiglia di torpediniere entravano nello stretto di Irben per simulare un attacco (a scopo diversivo), il \"Pillau\" ed il \"Bremen\" scortarono i dragamine della II Divisione, che iniziarono le operazioni di dragaggio alle quattro del mattino. Dopo la perdita del dragamine \"T 46\" per urto contro mina ed alcuni infruttuosi scambi d'artiglieria nel pomeriggio (tra la cannoniera russa \"Chraby\" e la corazzata russa \"Slava\", che attaccarono i dragamine, e la \"Nassau\" e la \"Posen\" che risposero al fuoco), alle 17, con il tramonto, le operazioni di dragaggio furono sospese. Tre giorni dopo, il 19 agosto, \"Pillau\", \"Bremen\", \"Graudenz\", \"Augsburg\", \"Nassau\", \"Posen\", il posamine ausiliario \"Deutschland\" e le torpediniere delle flottiglie VIII, IX e X. Alle 17.30 il \"Pillau\" scort\u00f2 il \"Deutschland\" e dodici torpediniere, incaricate della posa di uno sbarramento di mine nello stretto di Muhu. Gi\u00e0 alle 18, tuttavia, a causa del pericolo rappresentato da campi minati e dai cacciatorpediniere russi, l'operazione fu sospesa, ed il \"Pillau\" e le altre unit\u00e0 si ancorarono presso l'isola di Kyn\u00f6.\n1916: la battaglia dello Jutland.\nDal 31 maggio al 1\u00ba giugno 1916 l'incrociatore prese parte alla battaglia dello Jutland. Alle due di notte del 31 maggio 1916 il I ed il II Gruppo d'Esplorazione, di cui faceva parte anche il \"Pillau\" (appartenente, insieme agli incrociatori leggeri \"Elbing\", \"Frankfurt\" e \"Wiesbaden\", al II Gruppo d'Esplorazione, al comando del contrammiraglio Friedrich B\u00f6dicker, imbarcato sul \"Frankfurt\"), lasciarono il fiume Jade alla volta dello stretto dello Skagerrak, seguiti, un'ora e mezza pi\u00f9 tardi, dal resto della Hochseeflotte. Il viceammiraglio Reinhard Scheer aveva pianificato di attirare una porzione della flotta britannica lontano dalle basi per poi distruggerla con la Hochseeflotte, ma le forze inglesi erano venute a conoscenza del piano, facendo uscire in mare l'intera Grand Fleet. Poco prima delle 15.30 i rispettivi gruppi d'incrociatori entrarono in contatto ed aprirono il fuoco: l'\"Elbing\" fu il primo incrociatore tedesco ad avvistare le unit\u00e0 britanniche, quando attacc\u00f2 gli incrociatori leggeri britannici \"Galatea\" e \"Phaeton\", che avevano appena aperto il fuoco sui cacciatorpediniere tedeschi \"B 109\" e \"B 110\", che avevano fermato il piroscafo norvegese \"N. J. Fjord\" per ispezionarlo. Tale scontro diede inizio alla battaglia dello Jutland. Il \"Pillau\" ed il \"Frankfurt\" accorsero ad assistere l'\"Elbing\", ed alle 16.12 aprirono il fuoco sul \"Galatea\" e sul \"Phaeton\" da 14.900 metri. Le due unit\u00e0 avversarie si allontanarono, pertanto il \"Pillau\" ed il \"Frankfurt\", le cui salve avevano iniziato a divenire troppo corte, cessarono il fuoco alle 16.17. Un quarto d'ora dopo le tre unit\u00e0 (nel frattempo l'\"Elbing\" si era infatti ricongiunto con i due sezionari) aprirono il fuoco contro un idrovolante decollato dalla portaidrovolanti britannica \"Engadine\", senza colpirlo (il velivolo fu tuttavia costretto ad atterrare a causa di un'avaria al motore seguita alla manovra di disimpegno). I tre incrociatori riassunsero poi le loro posizioni a proravia degli incrociatori da battaglia tedeschi.\nPoco prima delle 17 il \"5th Battle Squadron\" britannico, composto dalle corazzate veloci \"Barham\", \"Valiant\", \"Warspite\" e \"Malaya\", giunse sul luogo dello scontro, ed alle 16.50 avvist\u00f2 il \"Pillau\", l'\"Elbing\" ed il \"Frankfurt\". Otto minuti dopo la \"Warspite\" e la \"Valiant\" aprirono il fuoco contro il \"Pillau\" da una distanza di 16.000 metri: diverse salve caddero vicino agli incrociatori tedeschi, che dovettero ritirarsi ad alta velocit\u00e0 dopo aver steso cortine fumogene. Circa un'ora dopo il \"Pillau\" ed il \"Frankfurt\" contribuirono a respingere un attacco da parte dei cacciatorpediniere britannici \"Onslow\" e \"Moresby\" diretto contro gli incrociatori da battaglia tedeschi.\nAlle 18.30 (ora inglese) il II Gruppo d'Esplorazione s'imbatt\u00e9 nell'incrociatore leggero britannico \"Chester\", contro il quale, dopo averlo identificato entro qualche minuto dall'avvistamento, inizi\u00f2 a tirare da circa 4 miglia di distanza. Ripetutamente colpito con gravi danni e perdite, il \"Chester\" si dovette ritirare, e mentre anche le unit\u00e0 di B\u00f6dicker si disimpegnavano, intervenne il \"3rd Battlecruisers Squadron\", composto dagli incrociatori da battaglia britannici \"Invincible\", \"Inflexible\" ed \"Indomitable\". Per altra fonte, invece, le unit\u00e0 tedesche s'imbatterono negli incrociatori da battaglia britannici inseguendo il \"Chester\" in ritirata, e venendo ben presto prese di mira dalle unit\u00e0 nemiche, da distanza ravvicinata. L'\"Invincible\" colp\u00ec il \"Wiesbaden\" con un proiettile che, esplodendo in sala macchine, lo immobilizz\u00f2, mentre l'\"Inflexible\" colp\u00ec il \"Pillau\" con un proiettile da 305\u00a0mm, che esplose sotto la sala nautica (altra fonte attribuisce anche il danneggiamento del \"Pillau\" all'\"Invincible\"). Gran parte delle fiamme e dell'energia dell'esplosione si sfogarono verso l'esterno, ma la condotta ausiliaria di ventilazione di dritta ne convogli\u00f2 una parte verso la seconda sala caldaie, ponendo momentaneamente fuori uso tutte le sei caldaie a carbone della nave. Grazie alle quattro caldaie a nafta, tuttavia, il \"Pillau\" fu in grado di disimpegnarsi alla velocit\u00e0 di 24 nodi, grazie anche alla nebbia. Il \"Wiesbaden\" rimase invece immobilizzato ed alla deriva, affondando dopo diverse ore, con un solo superstite tra i 590 uomini di equipaggio, mentre il \"Frankfurt\", danneggiato, e l'\"Elbing\", illeso, poterono anch'essi allontanarsi. Entro le 20.30 tre delle sei caldaie a carbone del \"Pillau\" erano tornate in efficienza, permettendo una velocit\u00e0 di 26 nodi.\nAlle 21.20 il II Gruppo d'Esplorazione incontr\u00f2 di nuovo gli incrociatori da battaglia britannici: il \"Pillau\" fu brevemente fatto oggetto delle salve del \"Lion\" e del \"Tiger\", che tuttavia poco dopo, senza averlo colpito, rivolsero il proprio fuoco (registrato dal rapporto del \"Pillau\" come molto inaccurato) contro l'incrociatore da battaglia tedesco \"Derfflinger\". Poco prima delle 23 il \"Frankfurt\" ed il \"Pillau\" avvistarono l'incrociatore britannico \"Castor\" e diversi cacciatorpediniere della XI Flottiglia britannica, lanciarono quindi un siluro ciascuno contro il \"Castor\" e poi ripiegarono verso la linea tedesca, non visti, senza accendere i proiettori od usare le artiglierie, per evitare di far scoprire alla flotta britannica la posizione delle corazzate tedesche. Nella notte vi furono altri scontri tra le navi da battaglia tedesche, gli incrociatori di scorta ed i cacciatorpediniere britannici, che portarono anche alla perdita per collisione dell'\"Elbing\", e nei quali il \"Pillau\" non ebbe un ruolo di rilievo.\nAlle quattro del mattino del 1\u00ba giugno la flotta tedesca, ormai perso ogni contatto con quella britannica, giunse nei pressi dell'Horns Reef, ed alle 9.30 il \"Pillau\" fu distaccato per assistere l'incrociatore da battaglia \"Seydlitz\", che, a causa dei gravissimi danni riportati, aveva problemi nel rientrare in porto. Il \"Pillau\" si port\u00f2 a proravia del \"Seydlitz\" per condurlo a Wilhelmshaven, ma poco dopo le 10 il \"Seydlitz\" s'incagli\u00f2 al largo di Sylt. Alle 10.30 il \"Seydlitz\" venne disincagliato e la navigazione riprese, con una divisione di dragamine che precedeva l'incrociatore da battaglia e scandagliava il fondo, onde evitare un altro incaglio. Il \"Seydlitz\", continuando ad imbarcare acqua, si abbassava sempre pi\u00f9 sulla superficie del mare, e ad un certo punto vir\u00f2 e cerc\u00f2 di navigare a marcia indietro per ridurre la quantit\u00e0 d'acqua che continuava a riversarsi nello scafo; il \"Pillau\" ed alcuni dragamine tentarono di prenderlo a rimorchio, ma dovettero rinunciare dopo che i cavi si furono spezzati pi\u00f9 volte. In serata giunsero due battelli pompa, e nella notte il convoglio procedette lentamente, ancora guidato dal \"Pillau\". Alle 8.30 del 2 giugno, infine, le navi raggiunsero il battello faro esterno dello Jade, ed alle 8.50 si poterono ormeggiare.\nNel corso della battaglia dello Jutland il \"Pillau\" aveva sparato complessivamente 113 proiettili da 150\u00a0mm e quattro da 88\u00a0mm, oltre ad aver lanciato un siluro. Tra l'equipaggio dell'incrociatore vi erano stati quattro morti e 19 (per altre fonti 23) feriti.\n1917-1918.\nIl 20 giugno 1917, nel corso di una serie di ammutinamenti svoltisi su numerose unit\u00e0 della Hochseeflotte, 137 membri dell'equipaggio del \"Pillau\", ormeggiato a Wilhelmshaven, lasciarono la nave per protestare sull'eliminazione della loro licenza. Dopo un paio di ore in citt\u00e0, tuttavia, gli uomini tornarono a bordo e ripresero le attivit\u00e0 che avevano avuto ordine di compiere nella mattinata, per mostrare le loro buone intenzioni. Il comandante del \"Pillau\" non consider\u00f2 l'evento un fatto grave, e si limit\u00f2 a prendere alcuni provvedimenti punitivi, non molto pesanti, nei confronti degli organizzatori della protesta.\nNegli ultimi mesi del 1917 il \"Pillau\" fu assegnato al IV Gruppo d'Esplorazione, insieme agli incrociatori leggeri \"Stralsund\" e \"Regensburg\". Sul finire dell'ottobre 1917 il IV Gruppo d'Esplorazione venne inviato a Pillau, dove giunse il 30 ottobre per sostituire le navi maggiori che avevano appena completato l'Operazione Albion (l'occupazione delle isole del golfo di Riga), insieme alle corazzate della I Squadra da Battaglia. A causa del rischio delle mine vaganti, strappate dai loro ancoraggi da una recente tempesta, i comandi navali cancellarono la missione, facendo rientrare il \"Pillau\" e gli altri due incrociatori nel Mare del Nord, il 31 ottobre.\nDopo il ritorno nel Mare del Nord, il \"Pillau\" fu nuovamente assegnato al II Gruppo d'Esplorazione (composto da altri tre incrociatori: \"K\u00f6nigsberg\", \"Frankfurt\" e \"N\u00fcrnberg\"), che il 17 novembre, con l'appoggio delle corazzate \"Kaiser\" e \"Kaiserin\", forn\u00ec copertura ad un'operazione di dragaggio di mine nel Mare del Nord da parte della VI Flottiglia Dragamine, della II e VI Flottiglia dragamine ausiliari e della XII e XIV Flottiglia Cacciatorpediniere. Il II Gruppo d'Esplorazione, agli ordini del contrammiraglio Ludwig von Reuter (imbarcato sul \"K\u00f6nigsberg\"), forniva l'appoggio diretto a tali unit\u00e0. Le unit\u00e0 tedesche vennero attaccate dagli incrociatori britannici \"Calypso\", \"Caledon\" e \"Galatea\", appoggiati dagli incrociatori da battaglia \"Tiger\", \"Renown\", \"Repulse\", \"Courageos\" e \"Glorious\", portando cos\u00ec alla seconda battaglia della baia di Helgoland. Le unit\u00e0 di von Reuter vennero attaccate dalle unit\u00e0 britanniche, e, ritirandosi, le portarono verso le corazzate tedesche. I dragamine ripiegarono verso sudest, appoggiati dal \"Pillau\", dal \"N\u00fcrnberg\" e dalla XIV Flottiglia Cacciatorpediniere, mentre le navi maggiori e gli altri incrociatori degli opposti schieramenti ingaggiavano lo scontro, che risult\u00f2 inconcludente. Il \"Repulse\" apr\u00ec il fuoco sulle navi di von Reuter, che reagirono con il lancio di numerosi siluri da parte dei cacciatorpediniere, del \"K\u00f6nigsberg\" e del \"Frankfurt\", che non colpirono alcuna unit\u00e0, ma ottennero di coprire la ritirata dei dragamine. Il \"Pillau\" non ebbe un ruolo rilevante nella battaglia, pur venendo colpito da un proiettile da 381\u00a0mm del \"Courageous\", che colp\u00ec lo scudo di uno dei cannoni laterali, mettendolo fuori uso.\nIl 23-24 aprile 1918 il I ed il II Gruppo d'Esplorazione (compreso il \"Pillau\"), insieme alla II Flottiglia Torpediniere e con l'appoggio di tutta la Hochseeflotte, vennero inviati all'attacco di un convoglio britannico, fortemente scortato, diretto in Norvegia. Essendo il convoglio transitato il giorno precedente la partenza delle navi tedesche, non pot\u00e9 essere individuato dalle unit\u00e0 della Kaiserliche Marine, che dovettero rinunciare all'operazione e rientrare in porto.\nNell'ottobre 1918, infine, il \"Pillau\" e le altre unit\u00e0 del II Gruppo d'Esplorazione (\"C\u00f6ln\", \"Dresden\" e \"K\u00f6nigsberg\") avrebbero dovuto guidare l'attacco finale della Hochseeflotte contro la flotta britannica. I quattro incrociatori avrebbero dovuto attaccare il naviglio mercantile nell'estuario del Tamigi, mente altri tre incrociatori (\"Karlsruhe\", \"N\u00fcrnberg\" e \"Graudenz\") avrebbero dovuto bombardare obiettivi nelle Fiandre. Nei piani degli ammiragli Reinhard Scheer e Franz von Hipper, tali attacchi avrebbero dovuto attirare la Grand Fleet in mare; la Hochseeflotte avrebbe poi ingaggiato un ultimo combattimento nel tentativo di infliggere le maggiori perdite possibili alla flotta britannica, anche a costo dell'annientamento, per migliorare la posizione militare della Germania all'armistizio. Nella mattinata del 29 ottobre 1918 fu dato l'ordine che le navi all'ancora a Wilhelmshaven si preparassero a partire l'indomani, ma nella notte successiva gli equipaggi di diverse corazzate si ammutinarono. L'operazione dovette quindi essere cancellata.\nDopo la fine della guerra e la caduta dell'Impero tedesco, il \"Pillau\" prest\u00f2 brevemente servizio nella neo-costituita Reichsmarine, venendo posto in riserva il 31 marzo 1919. A seguito dell'autoaffondamento in massa della flotta tedesca a Scapa Flow, infatti, il \"Pillau\" fu tra le navi scelte per sostituire quelle che avrebbero dovuto essere consegnate alle potenze vincitrici ma che si erano invece autoaffondate.\nIl servizio nella Regia Marina.\nLa cessione e gli anni venti e trenta.\nIl 5 novembre 1919 l'incrociatore venne radiato, per poi essere consegnato all'Intesa a Cherbourg il 20 luglio 1920. Lo stesso giorno la nave venne poi ceduta, come preda di guerra, all'Italia, con la denominazione temporanea di \u00ab\"U\"\u00bb. Il 1\u00ba novembre 1920 l'unit\u00e0, a rimorchio del rimorchiatore olandese \"Witte Zee\", giunse a Taranto. Nel 1921 l'incrociatore venne incorporato nella Regia Marina con il nome di \"Bari\" (per altra fonte tale nome venne assegnato solo al termine dei lavori di modifica), venendo riclassificato esploratore. Tra il 1921 ed il 1923, in seguito alla cessione, la nave venne sottoposta a grandi lavori di modifica che aumentarono il dislocamento standard a 5156 (o 5250) tonnellate, e quello a pieno carico a 5305. I due cannoni da 88\u00a0mm vennero inoltre sostituiti con 3 pezzi contraerei da 76/40 mm Ansaldo in impianti singoli scudati (secondo alcune fonti furono anche imbarcate otto mitragliere da Breda Mod. 31 da 13,2\u00a0mm). Le scorte vennero portate a 620 tonnellate di carbone e 580 di nafta. L'autonomia divenne di 2600 miglia a 14 nodi. Altre fonti indicano invece le caratteristiche del Bari in dislocamento di 4320 tonnellate, velocit\u00e0 di 27 nodi ed armamento composto da otto pezzi da 149/43 mm, tre da 76\u00a0mm e due tubi lanciasiluri. \nTerminati i lavori di modifica, svoltisi a Taranto, il \"Bari\" entr\u00f2 in servizio per la Regia Marina il 21 gennaio 1924 (l'incorporazione risaliva al 19 settembre 1920), venendo impiegato come nave scuola sino al 1934 e comp\u00ec crociere in Mediterraneo ed in Oceano Atlantico.\nNella notte sul 25 agosto 1925 il Bari, partito in tarda serata da Palermo e giunto a Castellammare del Golfo, dove aveva iniziato un'esercitazione che prevedeva la posa di campi minati davanti alla rada, s'incagli\u00f2, a causa di densa foschia causata dallo scirocco, su una secca nei pressi di Punta Molinazzo, al largo di Terrasini. L'incaglio caus\u00f2 danni alla chiglia ed anche l'apertura di una falla a prua. Il maltempo ostacol\u00f2 continuamente le operazioni di disincaglio, che richiesero lo sbarco delle artiglierie e degli altri materiali, il pompaggio dell'acqua penetrata attraverso la falla e l'utilizzo di cassoni d'aria per riportare la nave in condizioni di galleggiabilit\u00e0. L'incrociatore, riportato in galleggiamento con l'utilizzo dei cassoni, venne rimorchiato a Palermo dal rimorchiatore Taranto.\nNel 1929 il \"Bari\", insieme agli esploratori \"Ancona\", \"Taranto\" e \"Premuda\" (anch'esse unit\u00e0 ex tedesche), formava la Divisione Esploratori della 1\u00aa Squadra Navale, con base a La Spezia. Il 19 luglio 1929 l'unit\u00e0 venne riclassificata incrociatore leggero. Nel 1931 l'incrociatore, insieme al \"Taranto\", ai cacciatorpediniere \"Palestro,\" \"San Martino\" e \"Monzambano\" ed alla torpediniera \"Giuseppe Dezza\" (oltre alle cinque unit\u00e0 della III Flottiglia Cacciatorpediniere ed alle sei della Squadra Sommergibili \u00abH\u00bb), costituiva la IV Divisione della 2\u00aa Squadra Navale, del cui comandante, ammiraglio Alberto Alessio, era la nave di bandiera, mentre nel 1933-1934 il \"Bari\" era la nave ammiraglia della VI Divisione, al comando dell'ammiraglio di divisione Guido Castiglioni, che comprendeva gli esploratori \"Tigre\" ed \"Augusto Riboty\", i cacciatorpediniere \"Francesco Crispi\", \"Quintino Sella\", \"Giovanni Nicotera\" e \"Bettino Ricasoli\" e, in riserva, i vecchi incrociatori corazzati \"San Giorgio\" e \"San Marco\". Nel 1935 il \"Bari\", al comando del capitano di vascello Diego Pardo, venne dislocato in Mar Rosso, dove, insieme all'esploratore \"Pantera\", al cacciatorpediniere \"Palestro\", alla torpediniera \"Audace\", ai posamine \"Azio\" ed \"Ostia\" ed alla cisterna militare \"Niobe\", fu alle dipendenze del locale Comando Superiore Navale, agli ordini dello stesso comandante Pardo.\nTra il 1934 ed il 1935 il \"Bari\" venne sottoposto a La Spezia a nuovi e radicali lavori di trasformazione in incrociatore coloniale, che inclusero la completa conversione dell'alimentazione dell'apparato motore alla nafta, e quindi l'eliminazione delle 6 caldaie prodiere, a carbone, per fare spazio ad ulteriori depositi di nafta ed acqua e ad un ampliamento degli alloggi (dato che la nave sarebbe stata impiegata principalmente in climi caldi, necessitava di alloggi pi\u00f9 confortevoli), e conseguentemente del fumaiolo prodiero (mentre l'altezza degli altri due fumaioli fu ridotta, cos\u00ec come quella degli alberi), riducendo la potenza dell'apparato motore a 21.000 HP (16.000\u00a0kW) e la velocit\u00e0 a 24,5 nodi (in seguito scese a 21). Le scorte di nafta vennero considerevolmente aumentate, portando l'autonomia a 4000 miglia a 14 nodi (in precedenza erano 2600 miglia alla stessa velocit\u00e0). Venne inoltre imbarcata una mitragliera binata da 13,2\u00a0mm. Il dislocamento divenne di 3248 tonnellate standard e 5220 a pieno carico.\nDopo la conclusione dei lavori, durante la guerra d'Etiopia, la nave venne nuovamente dislocata in Mar Rosso (dove trasport\u00f2 anche l'allora tenente di vascello Carlo Fecia di Cossato, diretto a Massaua per assumere il comando delle difese del porto; a bordo vi era anche il capitano di fregata Stanislao Esposito). Nel 1935 il \"Bari\", ancora al comando del capitano di vascello Pardo (poi sostituito dal parigrado Giuseppe Lombardi), era la nave di bandiera dell'ammiraglio di divisione Vannutelli, comandante della Divisione Navale in Africa Orientale, che comprendeva anche \"Taranto\", \"Tigre\", \"Pantera\", \"Audace\", i cacciatorpediniere \"Francesco Nullo\" e \"Daniele Manin\" ed i sommergibili \"Luigi Settembrini\" e \"Ruggiero Settimo\". Nel 1936 il comando della Divisione pass\u00f2 all'ammiraglio di divisione Vittorio Tur, sempre imbarcato sul \"Bari\", e la sua composizione mut\u00f2 con l'aggiunta delle torpediniere \"Giacinto Carini\" e \"Generale Antonio Cantore\", dei sommergibili \"Tricheco\", \"Narvalo\", \"Serpente\" e \"Salpa\", delle navi appoggio sommergibili \"Antonio Pacinotti\" ed \"Alessandro Volta\", della nave ausiliaria \"Arborea\" e di quattro MAS. L'equipaggio dell'incrociatore partecip\u00f2 anche alla costruzione delle postazioni difensive delle Isole Dahlak.\nIl \"Bari\" rimase alle dipendenze del Comando Superiore Navale Africa Orientale Italiana sino al maggio 1938, quando, rilevato dalla nave coloniale \"Eritrea\", rientr\u00f2 in Italia per nuovi lavori. Prima dello scoppio della seconda guerra mondiale, infatti, l'incrociatore venne sottoposto a Taranto a nuovi lavori di rimodernamento per potenziare l'armamento contraereo: furono rimossi i due tubi lanciasiluri da 500\u00a0mm ed installate 3 mitragliere binate Breda 20/65 Mod. 1935 e due Breda Mod. 31 da 13,2/76\u00a0mm, anch'esse binate.\nLa seconda guerra mondiale.\nAll'entrata dell'Italia nella seconda guerra mondiale il \"Bari\" (comandante capitano di fregata Ernesto Navone) era dislocato a Taranto, con compiti difensivi (per altra fonte la nave era assegnata alla difesa contraerea di Brindisi). L'unit\u00e0, insieme all'altrettanto anziano incrociatore leggero \"Taranto\", costituiva il Gruppo Incrociatori del Dipartimento Militare Marittimo \u00abJonio e Basso Adriatico\u00bb, con base a Taranto.\nIl 21 (per altre fonti il 25) ottobre 1940 il \"Bari\", passato al comando del capitano di fregata Franco Greppi, venne assegnato alla Forza Navale Speciale, incaricata dello sbarco e dell'occupazione dell'isola di Corf\u00f9, come nave ammiraglia. Il comandante della FNS, l'ammiraglio di squadra Vittorio Tur, prese imbarco sul \"Bari\" quattro giorni pi\u00f9 tardi. La Forza Navale Speciale, costituita, oltre che dal \"Bari\", dal \"Taranto\", dagli anziani cacciatorpediniere \"Carlo Mirabello\" ed \"Augusto Riboty\", dalle torpediniere \"Altair\", \"Antares\", \"Andromeda\", \"Aretusa\", \"Nicola Fabrizi\", \"Angelo Bassini\" e \"Giacomo Medici\" e dalle navi cisterna/navi da sbarco \"Tirso\", \"Sesia\" e \"Garigliano\", avrebbe dovuto supportare lo sbarco della Divisione fanteria \u00abBari\u00bb e di un battaglione del Reggimento San Marco. Tale sbarco sarebbe dovuto avvenire il 28 ottobre, ma venne rinviato dapprima al 30 e poi al 31 a causa del mare mosso. Frattanto il \"Bari\" ed il \"Taranto\" avevano lasciato Taranto alla volta di Brindisi, dove confluirono anche la IX Squadriglia MAS e le torpediniere \"Andromeda\", \"Aretusa\", \"Antares\" ed \"Altair\". L'operazione, tuttavia, venne ulteriormente dilazionata al 2 novembre ed infine fu annullata in seguito al deludente andamento delle operazioni sul fronte greco. I mercantili che avevano imbarcato i reparti della Divisione \u00abBari\u00bb, destinata all'Epiro in rinforzo alle truppe gi\u00e0 l\u00e0 dislocate, vennero inviati a Valona.\nNel corso della campagna di Grecia il \"Bari\" svolse missioni di posa mine e bombardamento costiero in Adriatico ed in Egeo (i cannoni di produzione tedesca risultarono particolarmente indicati per tale impiego).\nIl \"Bari\" rimase inoltre nave di bandiera dell'ammiraglio Tur ed ammiraglia della Forza Navale Speciale, che, nel maggio 1941, fu impegnata nelle operazioni di occupazione delle isole di Corf\u00f9, Cefalonia, Santa Maura, Itaca e Zante (oltre alle altre isole minori del Mar Ionio) a seguito della caduta della Grecia. A tali operazioni avrebbero dovuto partecipare il \"Bari\", le torpediniere \"Antares\", \"Aretusa\" ed \"Altair\" e, per il trasporto delle truppe, i piroscafi \"Francesco Crispi\", \"Argentina\" e \"Galilea\", aventi a bordo i corpi di spedizione inclusivi di truppe del Regio Esercito, Camicie Nere da sbarco e marinai del Reggimento San Marco. Il 29 aprile Corf\u00f9 venne quindi occupata con l'utilizzo di due motocisterne, che sbarcarono le truppe ed i relativi quadrupedi, veicoli e materiali. Il 30 aprile vennero occupate Santa Maura ed Itaca, con truppe paracadutate, e si avviarono i primi contatti con Zante e Cefalonia, e l'occupazione di quest'ultima isola, la pi\u00f9 importante perch\u00e9 provvista della base navale di Argostoli, fu pianificata per il 4 maggio. Il convoglio con il corpo di occupazione di Cefalonia (che consisteva in 112 ufficiali e 2946 sottufficiali, graduati e soldati, oltre ai relativi quadrupedi, autoveicoli e materiali), formato dai piroscafi \"Argentina\", \"Crispi\" e \"Galilea\" e scortato dal \"Bari\" e dalle torpediniere \"Altair\", \"Aretusa\" ed \"Antares\", lasci\u00f2 Brindisi alle 16.40 del 3 maggio ed arriv\u00f2 ad Argostoli a mezzogiorno del giorno seguente, procedendo quindi allo sbarco, portato a termine con celerit\u00e0. Nel corso dell'occupazione delle Isole Ionie non si incontr\u00f2 alcuna resistenza da parte greca.\nIl 10 maggio 1941, in seguito alla costituzione del Comando Gruppo Navale dell'Egeo settentrionale (Marisudest), avente sede ad Atene, il \"Bari\", l'\"Antares\" e l'\"Aretusa\" partirono da Brindisi alle 16.15 insieme alla motonave \"Viminale\", avente a bordo truppe del Reggimento San Marco e personale della Regia Marina incaricato di iniziare ad organizzare i servizi ed i Comandi della Regia Marina a Patrasso ed a Capo Papas, giungendo a Patrasso alle 14.30 dell'11, dopo essere transitati a settentrione di Capo Papas (all'imboccatura del golfo di Patrasso), passaggio che era stato dragato dai campi minati.\nL'incrociatore divenne poi nave ammiraglia del Comando Militare Marittimo della Morea (Marimorea), retto dapprima dall'ammiraglio Vittorio Tur e poi, dal giugno 1941, dall'ammiraglio Alberto Marenco di Moriondo\nTra il 1940 ed il 1941, in seguito a nuovi lavori, il \"Bari\" ricevette altre 6 mitragliere singole da Breda 20/65 Mod. 1940. Nel 1942 l'armamento dell'unit\u00e0 risult\u00f2 consistere negli 8 pezzi da 150 ed in 19 mitragliere da 20/65, oltre che nelle sistemazioni per la posa delle mine. L'incrociatore fu impiegato anche per scorta convogli e missioni di soccorso. Successivamente la nave, dislocata a Livorno, venne assegnata anche alle operazioni di sbarco a Malta (operazione \u00abC3\u00bb). Secondo i piani elaborati nell'aprile-maggio 1942, il \"Bari\" ed il \"Taranto\", insieme a 20 torpediniere, nove motosiluranti, tre vedette antisommergibili, un cacciatorpediniere tedesco, una flottiglia di motosiluranti tedesche ed una di dragamine veloci, tutti inquadrati nella Forza Navale Speciale, avrebbero dovuto scortare il convoglio (composto, per lo sbarco, da 3 posamine, 4 motonavi cisterna, 2 motonavi, 65 motozattere italiane e 32 tedesche, 100 motolance, 24 motoscafi, 7 piroscafi di piccola stazza e 2 traghetti, e per il trasporto da 10 trasporti truppe, 6 piroscafi da carico, 25 motovelieri, 5 navi cisterna adibite al trasporto di materiali, 12 dragamine e 10 rimorchiatori) e fornirgli la protezione diretta nell'area dello sbarco. La Forza Navale Speciale, sempre al comando dell'ammiraglio Tur, avrebbe dovuto organizzare e portare a compimento la spedizione, fornire difesa ravvicinata al convoglio ed all'area dello sbarco e porre il blocco alle acque costiere di Malta, mentre il grosso della flotta italiana avrebbe supportato lo sbarco con il fuoco delle proprie artiglierie, impedito l'arrivo di rifornimenti all'isola ed impedito un contrattacco da parte della Mediterranean Fleet. L'operazione \u00abC3\u00bb, tuttavia, non venne mai attuata.\nNel 1942 l'incrociatore venne impiegato in operazioni di bombardamento della costa del Montenegro e della Grecia a contrasto della guerriglia partigiana e successivamente, insieme alla FNS, fu dislocato a Livorno per partecipare, come nave ammiraglia della FNS, alle esercitazioni di sbarco in vista dell'operazione \u00abC3\u00bb, che si tennero nella primavera del 1942 tra Calafuria e Castiglioncello.\nIn novembre il \"Bari\", quale nave ammiraglia della FNS e partecip\u00f2 allo sbarco ed all'occupazione di Bastia da parte delle truppe italiane. L'occupazione della Corsica (nonch\u00e9 della Tunisia) fu decisa in seguito all'operazione Torch ed alla mancata resistenza delle forze della Francia di Vichy: l'11 novembre 1942 le forze italiane sbarcarono a Bastia (sbarco principale), Ajaccio, Porto Vecchio e Santa Maura (sbarchi minori), senza che le forze francesi opponessero resistenza attiva. Il corpo di spedizione consisteva in 14.000 uomini, appartenenti al Reggimento San Marco, al Gruppo Camicie Nere da sbarco ed alle Divisioni di fanteria \u00abFriuli\u00bb e \u00abCremona\u00bb. Gli sbarchi vennero eseguiti dalla Forza Navale Speciale, ancora in parte concentrata a Livorno dopo la cancellazione dell'operazione \u00abC3\u00bb, al comando dell'ammiraglio Vittorio Tur, la cui nave di bandiera era ancora il \"Bari\". Il \"Bari\", avente a bordo reparti di Camicie Nere, fu, insieme al traghetto \"Aspromonte\" (carico di mezzi corazzati e gommati), una delle prime unit\u00e0 ad entrare nel porto di Bastia, dopo che tre gruppi di motolance da sbarco classe ML, scortati da alcuni cacciatorpediniere momentaneamente aggregati alla FNS, avevano effettuato dei primi sbarchi sulle spiagge a sud ed a nord di Bastia, dopo una traversata resa difficoltosa dalle avverse condizioni meteomarine. L'ingresso anticipato del \"Bari\" rispetto al resto della formazione fu dovuto ad un'iniziativa dell'ammiraglio Vittorio Tur, per parlamentare con i comandi francesi ed ottenere una resa pacifica del presidio. Dopo il \"Bari\" e l'\"Aspromonte\" entrarono nel porto di Bastia anche alcune motocisterne/navi da sbarco della classe Sesia, posamine, piroscafetti e motonavi di piccole dimensioni, motovelieri, motobragozzi, motoscafi ed altre piccole unit\u00e0 con truppe e materiali.\nNel gennaio 1943, con la definitiva cancellazione dell'operazione \u00abC3\u00bb, la Forza Navale Speciale cess\u00f2 di esistere.\nSuccessivamente si pianific\u00f2 la conversione del \"Bari\" in incrociatore antiaerei (da impiegare nella difesa dei convogli), armato con otto pezzi singoli da 90/50\u00a0mm, otto mitragliere pesanti da 37/54\u00a0mm ed otto da 20/70\u00a0mm. I lavori ebbero inizio nella primavera del 1943, ma non poterono mai essere portati a termine: il 28 giugno 1943, infatti, Livorno fu oggetto di un pesante bombardamento aereo da parte di 97 Boeing B-17 Flying Fortress della 12th USAAF su Livorno, aventi come obiettivo il porto, lo scalo ferroviario e la raffineria, che sganciarono circa 250 tonnellate di bombe. Gli obiettivi furono colpiti insieme al centro abitato, con gravi danni, l'affondamento di diverse navi e 252 vittime civili), ed anche il \"Bari\" venne colpito da diverse bombe e pesantemente danneggiato, affondando su bassi fondali nel Canale Industriale (dov'era stato portato per scongiurarne la totale perdita) due giorni dopo. I danni vennero poi giudicati irreparabili.\nDal 10 giugno 1940 all'affondamento il \"Bari\" aveva svolto 47 missioni di guerra, percorrendo 6800 miglia nautiche.\nAlla dichiarazione dell'armistizio, l'8 settembre 1943, erano in corso i lavori di recupero, che vennero sospesi: il relitto dell'incrociatore, parzialmente affiorante, venne sabotato ed ulteriormente danneggiato per evitare la cattura. Il relitto fu poi parzialmente demolito dalle forze tedesche nel corso del 1944. Radiato dai quadri della Regia Marina il 27 febbraio 1947, il \"Bari\" venne riportato a galla il 13 gennaio 1948 e demolito."}
{"id": "2913278", "revid": "212348", "url": "https://it.wikipedia.org/wiki?curid=2913278", "title": "Mariglianella", "text": "Mariglianella \u00e8 un comune italiano di abitanti della citt\u00e0 metropolitana di Napoli in Campania.\nGeografia fisica.\nTerritorio.\nSituato nell'entroterra nord-orientale di Napoli e a ridosso del nolano, confina ad ovest e nord ovest con Brusciano, ad est e nord est con Marigliano (comuni con i quali forma un unico agglomerato urbano) e a sud con Somma Vesuviana, integrata nell'area metropolitana del capoluogo dalla quale dista circa 16\u00a0km.\nStoria.\nCasale di Marigliano, da cui trae il nome, ha origini romane, come testimoniato da tombe rinvenute sul territorio. Mariglianella fu contesa, nel II secolo a.C., da napoletani e nolani ed assegnata, invece, a Roma da Quinto Fabio Labeone.Questo episodio, che \u00e8 citato da tutti gli storici locali dei paesi vesuviani come atto fondativo del loro territorio, ha, da sempre, suscitato pi\u00f9 di una polemica. Secondo alcuni si tratterebbe di un fatto leggendario per attribuirsi \"nobili natali\"; per altri addirittura non si sarebbe mai verificato. Recentemente sulla rivista \"Summana\" \u00e8 apparso un contributo del prof. Parisi Domenico che, pur confermando l'effettiva realt\u00e0 dell'episodio, avanza l'ipotesi che l'arbitro mandato dal Senato di Roma, per derimere la controversia tra nolani e napooletani, non sarebbe stato il console Quinto Fabio Labeone, ma il pretore peregrino Caio Atinio Labeone nel 195 a.C.\nDiventata citt\u00e0 fortificata, non resse alle invasioni barbariche seguite al crollo dell'Impero Romano. Pi\u00f9 volte saccheggiata, nel X secolo entr\u00f2 a far parte del Ducato di Napoli. Il primo Signore feudale di Mariglianella fu Tommaso Mansella di Salerno che possedeva altri beni feudali in diversi luoghi del regno. Dal 1334, Mariglianella non era pi\u00f9 Casale ma Universit\u00e0 autonoma con una propria vita amministrativa, ma non aveva proprie rappresentanze stabili. Infatti, gli antichi sindaci non erano permanenti, ma a tempo. Fu annessa a Marigliano da cui si separ\u00f2 nel XIV secolo per essere inglobata nei beni della Corona. In seguito, fino all'abolizione del sistema feudale, fu propriet\u00e0 delle famiglie nobiliari dell'epoca per circa un secolo e mezzo. Tra i membri delle famiglie che ebbero in possesso il feudo di Mariglianella va ricordato in particolare Carlo Carafa, nato a Mariglianella dai Duchi d'Andria nel 1561. Valente capitano agli ordini di Filippo II di Spagna, mor\u00ec nel 1633 in odore di santit\u00e0. Guarito da un grave morbo, rifece per riconoscenza verso la Vergine l'antichissima chiesa dedicata al Santo Vescovo di Nola, Calonio, e volle che si chiamasse Madonna della Sanit\u00e0. Con la visita di re Carlo III di Borbone, accolto festosamente dalla popolazione furono avviate varie riforme che migliorarono le pessime condizioni della popolazione. \nNel 1745 si form\u00f2 il Consiglio Decurionato, l'organo della rappresentanza organica delle Universit\u00e0, cos\u00ec chiamato perch\u00e9 composto di decurioni. Uno dei primi consigli decurionati di Mariglianella si form\u00f2 nel 1752. Il 2 agosto del 1806 fu abolito il feudalesimo, ma ci\u00f2 non serv\u00ec ad eliminare fin dall'inizio l'influenza dei signori feudali. L'ultimo feudatario di Mariglianella fu il barone Avallone, che, preoccupato di difendere i propri interessi, ritenne opportuno servire il nuovo governo guidato dai francesi. Si procedette ad una riorganizzazione dello stato e delle realt\u00e0 territoriali. \nNel 1822 Mariglianella fu visitata dal successore di Carlo III, Francesco di Borbone, che volle conoscere da vicino la realt\u00e0 del regno. I moti del 1820-1821 portarono in Mariglianella cambiamenti nella vita pubblica, chiarendo la tendenza della nuova classe di uomini pubblici del paese, del tutto autonomi dall'ex barone Avallone. Il paese fu amministrato da vari personaggi di ceto medio-alto attraversando momenti difficili (da ricordare le due gravi crisi economiche abbattutesi sul regno tra il 1844 ed il 1847, che colpirono anche le realt\u00e0 locali). La situazione del regno ormai era insostenibile: i Borboni lasciarono a s\u00e9 stesse le realt\u00e0 locali, la cui vita pubblica e amministrativa era gestita da famiglie e casati i quali sostituivano le rappresentanze comunali. \nIl 23 ottobre del 1860 si svolse il plebiscito per l'annessione del Regno di Napoli al Regno d'Italia.\nCon la legge Rattazzi, furono modificati gli impianti istituzionali che amministravano il paese: venivano riconosciute le municipalit\u00e0 per individuare la dimensione territoriale locale e si affermava cos\u00ec il termine \"Comune\". Mariglianella rientrava nel mandamento di Marigliano e dipendeva inoltre dall'intendenza di Nola.\nFacente parte della Provincia di Terra di Lavoro, nel 1927, in piena epoca fascista, entr\u00f2 a far parte della provincia di Napoli.\nInfrastrutture e trasporti.\nLe arterie principali sono la centrale e commerciale \"via Guglielmo Marconi\" ex \"via Nazionale delle Puglie\" e \"via Roma\" che rappresenta il centro storico dell'antica comunit\u00e0.\nUn importante nodo \u00e8 la Strada statale 162 dir del Centro Direzionale, arteria che la collega ai vari svincoli autostradali, all'area vesuviana, ai quartieri di Napoli Est e all'A56 Tangenziale di Napoli, l'Asse Mediano invece la collega all'area nord occidentale. Infine \u00e8 munita di una vicina stazione ferroviaria sopraelevate della Circumvesuviana."}
{"id": "2913280", "revid": "767487", "url": "https://it.wikipedia.org/wiki?curid=2913280", "title": "Suicidal Angels", "text": "I Suicidal Angels sono un gruppo musicale thrash metal greco.\nBiografia.\nI Suicidal Angels nascono in Grecia nel 2001. Dopo aver prodotto tre demo la band pubblica nel 2006 il primo EP, \"Armies of Hell\", contenente quattro canzoni. Il primo album della band, \"Eternal Domination\", vede luce nel 2007 e viene pubblicato per la OSM Records. La band nel 2007 accompagna i greci Rotting Christ nel Theogonia Balkans Tour. Nello stesso anno partecipano al The Reanimated Tour insieme a Massacre, Extreme Noise Terror e Denial Fiend e anche all'Horns up Festival Tour nell'aprile 2008, insieme ai thrasher inglesi Onslaught. Dopo il tour la band partecipa al concorso Rock The Nation, vincendo il quale guadagna un contratto con la major Nuclear Blast Records, questo permette ai Suicidal Angels nel marzo 2009 di entrare nei Prophecy and Music Factory Studios in Germania con il produttore Liapakis per registrare il secondo album, \"Sanctify the Darkness\", uscito il 20 novembre 2009.\nIl 19 novembre 2010 esce il terzo album della band intitolato \"Dead Again\" e successivamente partecipano al Thrashfest tour 2010 con Kreator, Exodus e Death Angel, in tutta Europa. Nel 2011 la band partecipa al Sonic Retribution Tour in compagnia dei Death Angel, al Metalfest Open Air e al MetalCamp Open Air.\nNel giugno 2011 la band annuncia che presto sarebbe entrata in studio per registrare il quarto album, \"Bloodbath\", che \u00e8 uscito il 27 gennaio 2012. In seguito alla pubblicazione il gruppo \u00e8 partito per il Full of Hate Tour in compagnia di Cannibal Corpse, Behemoth, Legion of the Damned e Misery Index."}
{"id": "2913281", "revid": "339392", "url": "https://it.wikipedia.org/wiki?curid=2913281", "title": "Pistilli", "text": ""}
{"id": "2913285", "revid": "729019", "url": "https://it.wikipedia.org/wiki?curid=2913285", "title": "Antonio Panella (militare)", "text": "Tenente della Brigata Messina ed eroe della prima guerra mondiale, fu decorato il 23 marzo 1919 con la medaglia d'oro al valore militare alla memoria.\nBiografia.\nCome segnalato dai familiari, il nome completo era Antonino e non Antonio (verificato presso gli uffici dell'anagrafe del capoluogo reggino).\nFiglio dell'artigiano Francesco e di Saveria Sauleo, visse la sua giovinezza nel rispetto dei valori della famiglia e della Patria. Come molti giovani della sua generazione nel 1915 venne chiamato alle armi e fu iscritto nel 48\u00ba Reggimento Fanteria con la ferma di tre anni.\nCombatt\u00e9 nelle trincee di Bosco Cappuccio, sui Monti Sei Busi, sul San Michele e fu quattro volte ferito. Trasferito al 94\u00ba Reggimento fanteria \"Messina\" e assegnato alla 9\u00aa compagnia del III battaglione, fu posto a capo di un nucleo di soldati con i quali comp\u00ec numerose ed eroiche imprese. Nel gennaio 1917 nella zona di Saber, si merit\u00f2 un encomio solenne per l'opera prestata nel portare in salvo, a discapito del pesante bombardamento nemico, alcuni militari rimasti sepolti dalle macerie di una trincea che era franata poco prima. Una medaglia d'argento al valore gli venne conferita per la conquista della quota 174 ed il 14 maggio del 1917 entr\u00f2 per primo nella posizione nemica, respingendo il successivo contrattacco degli austro-ungarici. Il 27 agosto del 1917, con il grado di tenente, nel tentativo di conquistare il Velibi Krib durante la battaglia della Baiusizza, il giovane Panella trov\u00f2 la morte a soli ventuno anni.\nLe sue spoglie riposano presso il cimitero di Reggio Calabria, sua citt\u00e0 natale, che per ricordarlo gli ha intitolato una via del centro storico e uno dei due istituti tecnici industriali. All'ufficiale \u00e8 inoltre intitolata una via della citt\u00e0 di Fano, \"Via Antonio Panella\", che \u00e8 stata la sede del 94\u00ba Reggimento fanteria \"Messina\"."}
{"id": "2913286", "revid": "414361", "url": "https://it.wikipedia.org/wiki?curid=2913286", "title": "Licinella", "text": ""}
{"id": "2913287", "revid": "547034", "url": "https://it.wikipedia.org/wiki?curid=2913287", "title": "September (2008)", "text": "September \u00e8 un album della cantante pop svedese September.\nSi tratta del primo album della cantante pubblicato negli Stati Uniti, in Canada e in Australia e conteneva tracce gi\u00e0 inserite nel secondo e terzo album della cantante, \"In Orbit\" e \"Dancing Shoes\".\nLa pubblicazione di questo disco \u00e8 avvenuta nel 2008, in date diverse a seconda dei paesi; \u00e8 uscito il 26 febbraio negli Stati Uniti per l'etichetta discografica Robbins, il 23 settembre in Canada per la Awesome Music e la Robbins ed il 14 novembre per la Central Station.\nIn questi paesi, il disco \u00e8 stato promosso dai brani \"Satellites\" e \"Cry for You\", di gran successo radiofonico nel 2006 e nel 2007, e da una nuova versione di \"Can't Get Over\", gi\u00e0 pubblicato come singolo tratto da \"Dancing Shoes\"."}
{"id": "2913292", "revid": "729019", "url": "https://it.wikipedia.org/wiki?curid=2913292", "title": "Airspeed Oxford", "text": "L'Airspeed AS.10 Oxford era un bimotore da addestramento ad ala bassa prodotto dall'azienda britannica Airspeed Ltd nella seconda parte degli anni trenta.\nSviluppato dall'Airspeed Envoy destinato all'impiego civile, entrambi i velivoli vennero utilizzati, all'epoca della seconda guerra mondiale, per l'istruzione al volo nelle scuole di pilotaggio del Regno Unito e del Commonwealth. In particolare, l'aereo prese questo nome in memoria del pioniere pilota Amy Johnson, il quale perse la vita a Oxford, dopo essere precipitato con il suo aereo alla foce del Tamigi nel gennaio del 1941."}
{"id": "2913296", "revid": "61051", "url": "https://it.wikipedia.org/wiki?curid=2913296", "title": "Iceland Express", "text": "Iceland Express era una compagnia aerea low-cost con sede a Reykjav\u00edk in Islanda, e collegava varie destinazioni in Europa all'aeroporto Internazionale di Keflav\u00edk.\nA ottobre 2012 la compagnia islandese WOW air acquisisce il controllo di tutte le operazioni di Iceland Express.\nStoria.\nLa compagnia fu fondata nel 2002 e inizi\u00f2 le operazioni il 27 febbraio 2003 con voli giornalieri per Londra e Copenaghen con Boeing 737-300 presi in leasing da Astraeus Airlines.\nFlotta.\nIceland Express operava con i seguenti aeromobili:"}
{"id": "2913297", "revid": "422409", "url": "https://it.wikipedia.org/wiki?curid=2913297", "title": "Citt\u00e0 militare della Cecchignola", "text": ""}
{"id": "2913300", "revid": "31506440", "url": "https://it.wikipedia.org/wiki?curid=2913300", "title": "Nazionalcomunismo", "text": ""}
{"id": "2913301", "revid": "414361", "url": "https://it.wikipedia.org/wiki?curid=2913301", "title": "Foce Sele", "text": ""}
{"id": "2913303", "revid": "28592", "url": "https://it.wikipedia.org/wiki?curid=2913303", "title": "Mattine", "text": ""}
{"id": "2913305", "revid": "599013", "url": "https://it.wikipedia.org/wiki?curid=2913305", "title": "Sofiane Melliti", "text": ""}
{"id": "2913311", "revid": "125477915", "url": "https://it.wikipedia.org/wiki?curid=2913311", "title": "Ulrico di Eppenstein", "text": "Biografia.\nUlrico era di nobile famiglia di origini bavaresi, appartenente alla stirpe degli Eppenstein: Ulrico era infatti figlio di Markwart IV di Carinzia, conte d'Istria e Gorizia (titoli che verranno ceduti rispettivamente a Ulrico II di Weimar ed a Mainardo I di Lurngau-Heim\u00f6fls la cui famiglia guider\u00e0 Gorizia fino al 1500) e la Liutbirg di Planburg. Egli ebbe tre fratelli: Liutpoldo, Enrico e Ermanno; attraverso suo bisnonno Ermanno II di Svevia era imparentato con Enrico IV.\nPrima di diventare patriarca Ulrico fu abate di San Gallo (dal 1077, dopo l'espulsione dell'abate Luitold), dove conobbe Bertoldo I, il predecessore di suo padre al trono di Carinzia, deposto dall'imperatore per aver supportato una rivolta ai suoi danni e i di lui figli Bertoldo II destinato a diventare il futuro duca di Svevia e Gebeardo, futuro vescovo di Costanza. Dal 1079 Ulrico divenne anche abate dell'abbazia di Reichenau.\nNel 1086 viene nominato patriarca di Aquileia, mentre i suoi fratelli vengono nominati capi di distretti vicini (Liutpoldo margravio di Carinzia e di Verona ed Enrico margravio d'Istria e poi di Carinzia alla morte del fratello). Ulrico riottiene nel 1093 il margraviato della Carniola da Enrico IV e da Ulrico II di Weimar diversi monasteri in Istria. Nel 1197 assieme al fratello Enrico, appoggi\u00f2 le pretese di Guelfo IV sull'eredit\u00e0 paterna contro i fratellastri Ugo e Folco. Sempre con il fratello, appoggi\u00f2 il re Enrico V di Germania quando impose al padre Enrico IV di abdicare nel 1105.\nAlla morte di Ulrico II di Weimar nel 1102, il patriarca rivendic\u00f2 il margraviato d'Istria, ora vacante, l'imperatore lo concede invece a Engelberto II di Ortenburg-Sponheim.\nUlrico fu al seguito dell'imperatore durante la spedizione a Roma del 1112, egli medi\u00f2 la pace tra Enrico e papa Pasquale II (tenuto da questi prigioniero). Per la fedelt\u00e0 dimostrata all'imperatore, venne scomunicato ben due volte.\nIncentiv\u00f2 la fondazione di monasteri, elev\u00f2 ad abbazia il monastero di Rosazzo (1090) e fond\u00f2 il monastero di Moggio (1119), ricostru\u00ec inoltre i monasteri di San Giovanni in Tuba, Belligna ed Arnoldstein. Durante la prima crociata molti dei soldati diretti in Terrasanta passarono per il Friuli, ove sorsero numerosi ospizi dei cavalieri Ospitalieri e Teutonici."}
{"id": "2913313", "revid": "84184", "url": "https://it.wikipedia.org/wiki?curid=2913313", "title": "Coming Home (Wang Fei)", "text": "Coming Home \u00e8 un album del 1992 della cantante pop cinese Wang Fei, conosciuta popolarmente con il nome di Faye Wong.\nL'album.\nIl disco \u00e8 stato pubblicato appena dopo il suo ritorno in patria, dopo aver passato un anno a New York.\nDopo aver pubblicato i primi tre album ufficiali con lo pseudonimo di Shirley Wong (Wong Ching Man), la cantante ha iniziato proprio dalla copertina di \"Coming Home\" ad usare il nome Faye. Dal 1994, dopo la pubblicazione di \"Sky\", nelle note di copertina ha iniziato a comparire anche il nome cinese W\u00e1ng F\u0113i (\u738b\u83f2).\n\"Coming Home\" ha segnato un notevole cambiamento per quanto riguarda lo stile musicale di Faye, che \u00e8 passato dal cantopop tradizionale dei primi album a influenze R&amp;B. In questo album, inoltre, \u00e8 presente una cover di \"Fragile Woman\" (\"Jung Ji Sau Soeng Dik Neoi Yan\"), originariamente cantata dalla diva giapponese Miyuki Nakajima.\nL'album include anche la sua prima canzone in inglese, \"Kisses in the Wind\", ballad che in un'intervista la cantante ha definito come la sua preferita di sempre. Successivamente, in un'intervista per la CNN del 1998, la cantante ha smentito quest'affermazione, dichiarando che di canzoni che ama ce ne sono anche molte altre."}
{"id": "2913314", "revid": "1573940", "url": "https://it.wikipedia.org/wiki?curid=2913314", "title": "Carl von Braitenberg", "text": "Altoatesino di lingua tedesca, ha militato nelle file della S\u00fcdtiroler Volkspartei nel secondo dopoguerra.\nBiografia.\nFiglio di un medico, studi\u00f2 giurisprudenza alle universit\u00e0 di Vienna e Innsbruck, dove si laure\u00f2 nel 1918. Dopo l'annessione del Tirolo meridionale all'Italia, fu assunto alla locale camera di commercio, da cui fu per\u00f2 allontanato in seguito alla politica di italianizzazione avanzata dal regime fascista. Fu dunque assunto come consulente legale dalla Cassa di Risparmio di Bolzano nel 1928, e dell'istituto bancario fu poi presidente dal 1945 al 1953.\nDurante le Opzioni scelse di non partire per la Germania. Nel 1945 fu - per un breve periodo - vicesindaco di Bolzano. Nel 1948 fu eletto al Senato, dove fu confermato poi anche alle successive elezioni del 1953, in entrambi i casi con la S\u00fcdtiroler Volkspartei. Dal 1958 al 1959 fu membro dell'Assemblea parlamentare europea di Strasburgo, istituita dai trattati di Roma.\nNel 1958 fu presidente dell'azienda di soggiorno e turismo di Bolzano.\n\u00c8 il padre dello scienziato Valentin von Braitenberg."}
{"id": "2913315", "revid": "298229", "url": "https://it.wikipedia.org/wiki?curid=2913315", "title": "Pro Wrestling America Live", "text": "La PWA \u00e8 una federazione statunitense di wrestling fondata nel 2007. Il presidente attualmente \u00e8 Mark Benomy.\nStoria.\nLa federazione venne fondata nel 2007 da Joshua James Duprey, che rimase presidente fino al 2017, anno in cui si ritir\u00f2 dalla carica e arriv\u00f2 Mark Benomy.\nShow televisivi.\nGli show di punta della PWA attualmente sono, SuperShow e PWA Night Live.\nPWA SuperShow.\nPWA SuperShow \u00e8 l'evento principale della PWA e viene trasmesso negli Stati Uniti d'America il sabato e il mercoled\u00ec.\nPWA Night Live.\nPWA Night Live \u00e8 lo show secondario della PWA che va in onda ogni gioved\u00ec e domenica."}
{"id": "2913316", "revid": "124123", "url": "https://it.wikipedia.org/wiki?curid=2913316", "title": "Carlo Della Corna", "text": "\u00c8 scomparso nel 2018 all'et\u00e0 di 66 anni a seguito di un tumore.\nCarriera.\nGiocatore.\nDopo aver disputato alcuni campionati di Serie B e Serie C con le maglie di Chieti e , esord\u00ec in Serie A con la maglia dei lombardi il 12 gennaio 1975 in -Varese (4-0).\nRimase a Varese fino al 1977, quando ripart\u00ec dalla Serie C con la maglia dell'Udinese, con cui fu tra i protagonisti della doppia promozione che riport\u00f2 i friulani in Serie A nel 1979, sotto la guida di Massimo Giacomini. Nella massima serie, dopo una prima stagione da riserva di Ernesto Galli, divenne titolare, fino a perdere definitivamente il posto nel 1981.\nDa allora ricopr\u00ec esclusivamente il ruolo di portiere di riserva con le maglie di , e , dove disput\u00f2 la Coppa Italia, salvo una parentesi in Promozione con la maglia dell'Erbese.\nIn carriera ha totalizzato complessivamente 48 presenze in Serie A e 100 presenze in Serie B.\nAllenatore.\nNella stagione 1988-1989 \u00e8 subentrato sulla panchina della , nel campionato di Serie C2, venendo poi esonerato prima della fine del campionato.\nNel settembre 2015 \u00e8 diventato l'allenatore della categoria Allievi dell'Accademia Vittuone, dopo aver guidato Accademia Inter e Dindelli. Nella stagione 2016-2017 ha allenato gli Allievi dell'AC Roncalli Legnano. Nella stagione 2017-2018 ha allenato la juniores dell'ASD Busto 81."}
{"id": "2913318", "revid": "1494169", "url": "https://it.wikipedia.org/wiki?curid=2913318", "title": "Kalininskaja", "text": ""}
{"id": "2913321", "revid": "110157", "url": "https://it.wikipedia.org/wiki?curid=2913321", "title": "You're the Only One", "text": "You're the Only One \u00e8 un album studio del 1990 della cantante pop cinese Wang Fei, conosciuta popolarmente con il nome Faye Wong.\nTracce.\n\"Still Waiting\" \u00e8 una cover della hit di Diana Ross \"I'm Still Waiting\"."}
{"id": "2913325", "revid": "88740", "url": "https://it.wikipedia.org/wiki?curid=2913325", "title": "New Plymouth", "text": "New Plymouth, in m\u0101ori Ng\u0101motu, \u00e8 una citt\u00e0 della Nuova Zelanda, capoluogo dell'omonimo distretto nonch\u00e9 della regione del Taranaki. La popolazione \u00e8 di circa 42.000 abitanti ed \u00e8 il principale centro della regione.\nGeografia fisica.\nLa cittadina si affaccia sul Mar di Tasman ed \u00e8 sovrastata dal vulcano Taranaki."}
{"id": "2913329", "revid": "120682925", "url": "https://it.wikipedia.org/wiki?curid=2913329", "title": "L'altra campana", "text": "L'altra campana \u00e8 stato un talk-show televisivo italiano, condotto da Enzo Tortora sulla Rete 2 ogni venerd\u00ec in prima serata, dall'11 aprile 1980 al 4 luglio successivo, per la durata di 13 puntate).\nIl programma.\nOgni puntata trattava un determinato argomento di attualit\u00e0. Il programma prevedeva un sondaggio, al quale i telespettatori da casa erano chiamati a rispondere tramite l'accensione delle loro lampadine, i risultati del quale erano calcolati in base al consumo di kilowattora.\nAutori del programma erano lo stesso Enzo Tortora e Anna Tortora insieme ad Angelo Citterio, la direzione musicale era affidata a Renato Carosone. Un Carosone insolito, che da pianista eseguiva alla perfezione i pezzi di Chopin.\nLa regia era di Maria Maddalena Yon."}
{"id": "2913340", "revid": "28592", "url": "https://it.wikipedia.org/wiki?curid=2913340", "title": "Mezzatorre", "text": ""}
{"id": "2913343", "revid": "28592", "url": "https://it.wikipedia.org/wiki?curid=2913343", "title": "Marina di Casalvelino", "text": ""}
{"id": "2913344", "revid": "28592", "url": "https://it.wikipedia.org/wiki?curid=2913344", "title": "Marina di Pisciotta", "text": ""}
{"id": "2913353", "revid": "155613", "url": "https://it.wikipedia.org/wiki?curid=2913353", "title": "Marina di Castagneto", "text": ""}
{"id": "2913355", "revid": "1543377", "url": "https://it.wikipedia.org/wiki?curid=2913355", "title": "Sessaggio molecolare", "text": "Il sessaggio molecolare \u00e8 una pratica di determinazione del sesso non invasiva basata sull'uso di tecniche bio-molecolari. \nNella maggior parte dei casi i possessori di specie di uccelli monomorfiche, ovvero quelle specie che non presentano variazioni morfologiche evidenti tra maschio e femmina, sono interessati ad allevare una o pi\u00f9 coppie conoscendo con certezza il sesso dei loro soggetti. In questo caso le alternative sono il sessaggio endoscopico (eseguito da un veterinario in anestesia) e il sessaggio molecolare (eseguito su un campione biologico prelevato dal soggetto).\nIl sessaggio molecolare \u00e8 un metodo basato su moderne tecnologie e presenta numerosi vantaggi:\n- ha margini di errore pressoch\u00e9 nulli\n- non \u00e8 invasivo\n- non \u00e8 pericoloso per la salute dei soggetti\n- si pu\u00f2 praticare senza spostare i soggetti\n- si pu\u00f2 effettuare su soggetti molto giovani purch\u00e9 abbiano messo le piume\n- \u00e8 praticato su tutte le specie di uccelli ad eccezione degli struthionidae (es. struzzo)\nBasi scientifiche.\nLa metodica di determinazione del sesso si basa sull'analisi del DNA dei soggetti. Il sesso degli uccelli, infatti, \u00e8 determinato geneticamente: i maschi sono omogametici (ZZ), mentre le femmine sono eterogametiche (ZW), pertanto, analizzando il DNA \u00e8 possibile stabilire se un soggetto \u00e8 maschio oppure femmina.\nProcedura.\nLa procedura inizia con l'invio al laboratorio di un campione biologico contenente del DNA, tipicamente delle piume. Il campione pervenuto in laboratorio viene sottoposto ad estrazione del DNA ed amplificazione tramite PCR con opportuni inneschi. La reazione di amplificazione produrr\u00e0 due diversi pattern, uno caratteristico del sesso maschile ed uno caratteristico del sesso femminile. Il risultato viene quindi letto dopo elettroforesi su opportuni supporti in maniera tale da distinguere i due sessi senza possibilit\u00e0 di errore."}
{"id": "2913356", "revid": "287204", "url": "https://it.wikipedia.org/wiki?curid=2913356", "title": "International Women's Open 2006", "text": "L'International Women's Open 2006 \u00e8 stato un torneo di tennis giocato sull'erba. \n\u00c8 stata la 32\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 2006. \nSi \u00e8 giocato a Eastbourne in Inghilterra, dal 19 al 24 giugno 2006.\nCampionesse.\nSingolare.\n Justine Henin-Hardenne ha battuto in finale Anastasija Myskina 4\u20136, 6\u20131, 7\u20136 (7\u20135)\nDoppio.\n Svetlana Kuznecova / Am\u00e9lie Mauresmo hanno battuto in finale Liezel Huber / Martina Navr\u00e1tilov\u00e1 6\u20132, 6\u20134"}
{"id": "2913367", "revid": "339392", "url": "https://it.wikipedia.org/wiki?curid=2913367", "title": "Ciocanul", "text": ""}
{"id": "2913368", "revid": "1442080", "url": "https://it.wikipedia.org/wiki?curid=2913368", "title": "International Women's Open 2006 - Singolare", "text": "Il singolare dell'International Women's Open 2006 \u00e8 stato un torneo di tennis facente parte del WTA Tour 2006.\nKim Clijsters era la detentrice del titolo, ma ha perso in semifinale contro Justine Henin-Hardenne.\nHenin-Hardenne ha battuto in finale 4\u20136, 6\u20131, 7\u20136 (7\u20135) Anastasija Myskina.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2913370", "revid": "31507188", "url": "https://it.wikipedia.org/wiki?curid=2913370", "title": "Regno degli Ostrogoti", "text": ""}
{"id": "2913373", "revid": "838137", "url": "https://it.wikipedia.org/wiki?curid=2913373", "title": "International Women's Open 2006 - Doppio", "text": "Il doppio dell'International Women's Open 2006 \u00e8 stato un torneo di tennis facente parte del WTA Tour 2006.\nLisa Raymond e Rennae Stubbs erano le detentrici del titol , ma hanno partecipato con partner differenti, Raymond con Samantha Stosur e Stubbs con Nathalie Dechy.\nDechy e Stubbs hanno perso nel 1\u00ba turno contro Liezel Huber e Martina Navr\u00e1tilov\u00e1.\nRaymond e Stosur hanno perso in semifinale contro Huber e Navr\u00e1tilov\u00e1.\nSvetlana Kuznecova e Am\u00e9lie Mauresmo hanno battuto in finale 6\u20132, 6\u20134 Huber e Navr\u00e1tilov\u00e1."}
{"id": "2913375", "revid": "767487", "url": "https://it.wikipedia.org/wiki?curid=2913375", "title": "Bank of the West Classic 2006", "text": "Il Bank of the West Classic 2006 \u00e8 stato un torneo di tennis giocato sul cemento. \n\u00c8 la 35\u00aa edizione del Bank of the West Classic, che fa parte della categoria Tier II nell'ambito del WTA Tour 2006. \nSi \u00e8 giocato al Taube Tennis Center di Stanford in California dal 24 al 30 luglio 2006.\nCampionesse.\nSingolare.\n Kim Clijsters ha battuto in finale Patty Schnyder, 6\u20134, 6\u20132\nDoppio.\n Anna-Lena Gr\u00f6nefeld / Shahar Peer hanno battuto in finale Maria Elena Camerin / Gisela Dulko, 6\u20131, 6\u20134"}
{"id": "2913380", "revid": "46291", "url": "https://it.wikipedia.org/wiki?curid=2913380", "title": "Angraecum eburneum", "text": "Angraecum eburneum \u00e8 una pianta appartenente alla famiglia delle Orchidacee, nativa dell'Africa.\nDistribuzione e habitat.\n\u00c8 una pianta epifita o occasionalmente litofita che cresce nell foreste tropicali dell'Africa orientale (Kenya e Tanzania), del Madagascar orientale e di diverse isole dell'oceano Indiano occidentale (Pemba, Zanzibar, isole Mascarene, isole Comore), al di sotto dei 700\u00a0m di altitudine.\nDescrizione.\nHa un fusto eretto e ramificato, con 10-15 foglie coriacee.\nI suoi fiori, che originano dall'ascella delle foglie, sono di colore bianco-avorio, molto profumati, soprattutto durante le ore serali.\nTassonomia.\nNe sono state descritte quattro sottospecie:\nLa variet\u00e0 \"Angraecum eburneum\" var.\"longicalcar\" \u00e8 attualmente riconosciuta come specie a s\u00e9 stante (\"Angraecum longicalcar\" )."}
{"id": "2913381", "revid": "1305772", "url": "https://it.wikipedia.org/wiki?curid=2913381", "title": "Versilia (disambigua)", "text": "Versilia "}
{"id": "2913382", "revid": "31507308", "url": "https://it.wikipedia.org/wiki?curid=2913382", "title": "Torrente Versilia", "text": ""}
{"id": "2913385", "revid": "729019", "url": "https://it.wikipedia.org/wiki?curid=2913385", "title": "East West Bank Classic 2006", "text": "L'East West Bank Classic 2006 \u00e8 stato un torneo di tennis giocato sul cemento.\n\u00c8 stata la 33\u00aa edizione del East West Bank Classic che fa parte della categoria Tier II nell'ambito del WTA Tour 2006.\nSi \u00e8 giocato al Home Depot Center di Carson, vicino a Los Angeles negli Stati Uniti, dal 7 al 13 agosto 2006.\nCampionesse.\nSingolare.\n Elena Dement'eva ha battuto in finale Jelena Jankovi\u0107, 6\u20133, 4\u20136, 6\u20134\nDoppio.\n Virginia Ruano Pascual / Paola Su\u00e1rez hanno battuto in finale Daniela Hantuchov\u00e1 / Ai Sugiyama, 6\u20133, 6\u20134"}
{"id": "2913393", "revid": "31507459", "url": "https://it.wikipedia.org/wiki?curid=2913393", "title": "Ponte Stazzemese", "text": ""}
{"id": "2913394", "revid": "287204", "url": "https://it.wikipedia.org/wiki?curid=2913394", "title": "DFS Classic 2006", "text": "Il DFS Classic 2006 \u00e8 stato un torneo di tennis giocato sull'erba.\n\u00c8 stata la 25\u00aa edizione del DFS Classic, che fa parte della categoria Tier III nell'ambito del WTA Tour 2006.\nSi \u00e8 giocato al Edgbaston Priory Club a Birmingham in Inghilterra,\ndal 12 al 18 giugno 2006.\nCampionesse.\nSingolare.\n Vera Zvonar\u00ebva ha battuto in finale Jamea Jackson 7\u20136 (14\u201312), 7\u20136 (7\u20135)\nDoppio.\n Jelena Jankovi\u0107 / Li Na hanno battuto in finale Jill Craybas / Liezel Huber 6\u20132, 6\u20134"}
{"id": "2913395", "revid": "1456895", "url": "https://it.wikipedia.org/wiki?curid=2913395", "title": "Padma Vibhushan", "text": "Il Padma Vibushan \u00e8 la seconda pi\u00f9 alta onorificenza civile indiana (mentre la prima \u00e8 il Bharat Ratna); consiste in una medaglia e in un encomio, ed \u00e8 assegnata dal Presidente dell'India per un servizio eccezionale reso alla nazione.\nAll'aprile 2021 \u00e8 stata assegnata a 321 persone.\nIstituito il 2 gennaio 1954, era originariamente pensato come la prima di tre classi; la seconda e la terza sono oggi diventate due onorificenze indipendenti, rispettivamente il Padma Bhushan e il Padma Shri."}
{"id": "2913399", "revid": "1442080", "url": "https://it.wikipedia.org/wiki?curid=2913399", "title": "DFS Classic 2006 - Singolare", "text": "Marija \u0160arapova era la detentrice del titolo, ma ha perso in semifinale contro Jamea Jackson.\nIl singolare del torneo di tennis DFS Classic 2006, facente parte del WTA Tour 2006, ha avuto come vincitrice Vera Zvonar\u00ebva che ha battuto in finale 7\u20136(14\u201312), 7\u2013 (7\u20135) la Jackson.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2913401", "revid": "458786", "url": "https://it.wikipedia.org/wiki?curid=2913401", "title": "Cardoso", "text": ""}
{"id": "2913402", "revid": "838137", "url": "https://it.wikipedia.org/wiki?curid=2913402", "title": "DFS Classic 2006 - Doppio", "text": "Il doppio del DFS Classic 2006 \u00e8 stato un torneo di tennis facente parte del WTA Tour 2006.\nDaniela Hantuchov\u00e1 e Ai Sugiyama erano le detentrici del titolo, ma quest'anno non hanno partecipato.\nJelena Jankovi\u0107 e Li Na hanno battuto in finale 6\u20132, 6\u20134 Jill Craybas e Liezel Huber."}
{"id": "2913405", "revid": "767487", "url": "https://it.wikipedia.org/wiki?curid=2913405", "title": "Forest Hills Tennis Classic 2006", "text": "Il Forest Hills Tennis Classic 2006 \u00e8 stato un torneo di tennis giocato sul cemento. \n\u00c8 stata la 3\u00aa edizione del Forest Hills Tennis Classic, che fa parte della categoria Tier IV nell'ambito del WTA Tour 2006. Si \u00e8 giocato al Forest Hills, New York negli USA, dal 22 al 26 agosto 2006.\nCampionesse.\nSingolare.\n Meghann Shaughnessy ha battuto in finale Anna Smashnova, 1\u20136, 6\u20130, 6\u20134"}
{"id": "2913407", "revid": "275619", "url": "https://it.wikipedia.org/wiki?curid=2913407", "title": "Samui", "text": ""}
{"id": "2913408", "revid": "31507612", "url": "https://it.wikipedia.org/wiki?curid=2913408", "title": "Bacino (geografia)", "text": ""}
{"id": "2913409", "revid": "1442080", "url": "https://it.wikipedia.org/wiki?curid=2913409", "title": "Forest Hills Tennis Classic 2006 - Singolare", "text": "Il singolare del Forest Hills Tennis Classic 2006 \u00e8 stato un torneo di tennis facente parte del WTA Tour 2006.\nLucie \u0160af\u00e1\u0159ov\u00e1 era la detentrice del titolo, ma ha perso nel 1\u00ba turno contro Elena Vesnina.\nMeghann Shaughnessy ha battuto in finale 1\u20136, 6\u20130, 6\u20134, Anna Smashnova."}
{"id": "2913413", "revid": "31507659", "url": "https://it.wikipedia.org/wiki?curid=2913413", "title": "Ruosina", "text": ""}
{"id": "2913414", "revid": "958185", "url": "https://it.wikipedia.org/wiki?curid=2913414", "title": "Bhoodan", "text": "Il movimento del Bhoodan (in inglese \"Land Gift Movement\") fu un movimento volontario di riforma agraria che prese avvio nel 1951 per iniziativa di Acharya Vinoba Bhave nel villaggio indiano di Pochampally, noto anche come \"Bhoodhan Pochampally\".\nMetodo.\nLo scopo del Bhoodan era quello di premettere ai proprietari terrieri benestanti di donare volontariamente una certa percentuale dei propri terreni alla persone appartenenti alle caste inferiori.\nBhave percorse l'India a piedi e, come \u00e8 stato abbondantemente documentato, riusc\u00ec ad essere piuttosto persuasivo. Nel corso della propria azione egli fu costantemente accompagnato dalla folla pressoch\u00e9 ovunque si recasse. Filosoficamente Vinoba Bhave fu direttamente influenzato dal Movimento del \"Sarvodaya\" (\"benessere per tutti\") del suo maestro, il Mahatma Gandhi; Vinoba considerava il \"Bhoodan\" una naturale estensione del \"Sarvodaya\".\nIl fine ultimo del movimento, come affermato nelle sue memorie, era quello di arrivare ad uno sviluppo olistico delle persone coinvolte.\nControversie sull'efficacia del Bhoodan.\nCome esperimento di giustizia sociale a base volontaria il Bhoodan provoc\u00f2 nel mondo reazioni di ammirazione. \u00c8 quasi fuori discussione che esso cre\u00f2 in India una atmosfera sociale favorevole la quale presagiva le successive attivit\u00e0 di riforma della legislazione fondiaria. Esso ebbe anche un effetto tangibile sulla vita di molte persone, essendo stati donati circa 20.000\u00a0km\u00b2 (pi\u00f9 di 5 milioni di acri).\nIl Bhoodan fall\u00ec per\u00f2 nel raggiungere l'ambizioso obiettivo che si era prefisso inizialmente e cio\u00e8 quello di raccogliere 50 milioni di acri (200.000\u00a0km\u00b2)."}
{"id": "2913417", "revid": "767487", "url": "https://it.wikipedia.org/wiki?curid=2913417", "title": "Tashkent Open 2006", "text": "Il Tashkent Open 2006 \u00e8 stato un torneo di tennis giocato sul cemento.\n\u00c8 stata l'8\u00aa edizione del Tashkent Open, che fa parte della categoria Tier IV nell'ambito del WTA Tour 2006.\nSi \u00e8 giocato al Tashkent Tennis Center di Tashkent in Uzbekistan, dal 2 ottobre all'8 ottobre 2006.\nCampionesse.\nSingolare.\n Sun Tiantian ha battuto in finale Iroda Tulyaganova, 6\u20132, 6\u20134\nDoppio.\n Viktoryja Azaranka / Tat'jana Pu\u010dek hanno battuto in finale Maria Elena Camerin / Emmanuelle Gagliardi, walk-over"}
{"id": "2913425", "revid": "73843", "url": "https://it.wikipedia.org/wiki?curid=2913425", "title": "Frisbee freestyle", "text": "Il frisbee freestyle (\"flying disc freestyle\") \u00e8 una disciplina sportiva del frisbee caratterizzata da spettacolarit\u00e0, creativit\u00e0 e libert\u00e0 di azione. Consiste in esercizi acrobatici, evoluzioni e coreografie su base musicale. \u00c8 possibile praticare questo sport da soli o in gruppo, indoor o all'aperto, a livello agonistico o a scopo ricreativo, inoltre essendo concepito come sport spettacolare, diventa protagonista di show, apparizioni TV e attivit\u00e0 di intrattenimento. Veloce e fluido, ricorda in molte mosse le arti marziali e la danza.\nDurante una esibizione o una gara, i frisbee vengono lanciati dai giocatori con impressa una forte rotazione, tramite la quale \u00e8 possibile tenere il disco in equilibrio con l'unghia (\"nail delay\" o \"delay\"), per poi coinvolgerlo in trick e varie figure attorno al corpo, colpirlo con mani e piedi, farlo scorrere lungo le braccia, passarlo ad altri giocatori, fermarlo con prese acrobatiche. I team sono formati da due atleti per le categorie \"Open\", \"Mixed\" e \"Women Pairs\" e da tre atleti per la categoria \"Co-op\". La categoria individuale (pi\u00f9 rara e non formale) \u00e8 invece lo \"Shred\".\nOltre che un sistema di numerosi tornei in tutto il mondo (FPAW - Campionati mondiali, europei, americani e molti altri minori), esiste una classifica internazionale, il ranking dei giocatori che partecipano ai tornei ufficiali che l'FPA (Freestyle Players Association) si incarica di gestire.\nStoria.\nI dischi volanti in plastica arrivarono per la prima volta sul mercato nel 1948. Prima di allora, le persone giocavano con dischi di tutti i tipi: teglie a torta; latte per dolci; coperchi di contenitori di gelato in cartone; coperchi di contenitori di biscotti, popcorn e ciliegie, e praticamente qualsiasi altro oggetto a forma di disco tenuto in mano. In particolare, i contenitori delle torte della 'Frisbie Pie Company' erano molto usati come dischi da lanciare; da qui deriva l'odierno nome Frisbee.\nNessuno sa veramente chi sia stata la prima persona a lanciare un oggetto simile al disco, e sarebbe impossibile scoprirlo. Tuttavia, il primo esempio documentato di un'attivit\u00e0 organizzata con un disco volante \u00e8 stato scoperto da Victor Malafronte mentre faceva ricerche per il suo libro 'The Complete Book of Frisbee'. Nel 1926, a Bladworth, nel Saskatchewan, in Canada, Ronald Gibson e un gruppo di compagni di scuola elementari di Bladworth crearono un gioco che chiamarono \"Tin Lid Golf\". Giocarono il gioco su un terreno abbastanza regolare fino a quando terminarono la scuola superiore e andarono a separarsi. Il libro di Victor fornisce resoconti di casi simili di giochi con coperchi dei contenitori in metallo e simili degli anni '30, '40 e '50.\nAnche dopo che i primi dischi volanti di plastica si sono resi disponibili, non ci sono molte storie documentate di giocatori di Frisbee che fanno \"freestyle\" fino al 1968 circa. Un'eccezione notevole \u00e8 il giovane Dan Roddick e suo padre, \"Papa Jack\" Roddick. Papa Jack regal\u00f2 a Danny, un bambino di 5 anni, un disco volante di plastica originale di Fred Morrison per Natale, nel 1953. Quel pezzo di plastica divenne parte delle loro normali attivit\u00e0 di divertimento in famiglia. Papa Jack e Dan sono diventati piuttosto abili con lanci e prese fantasiose, tanto che alla Fiera Mondiale di Seattle del 1962 furono invitati a partecipare con il team di dimostrazione di frisbee Wham-O. Il team li ha ispirati a scoprire le potenzialit\u00e0 del gioco. Tre anni dopo, alla Fiera Mondiale di New York, Dan e Papa Jack si unirono di nuovo con il team Wham-O di Frisbee, e furono in realt\u00e0 pi\u00f9 avanzati con le loro abilit\u00e0 di lancio e cattura rispetto al team di dimostrazione stesso. \nVerso la fine degli anni '60 e l'inizio degli anni '70, il gioco del disco (frisbee) era diventato un passatempo popolare negli Stati Uniti, sviluppandosi in varie discipline come double disc court, disc guts, ultimate, disc golf, ed il freestyle frisbee. Ai tempi, la maggior parte dei giocatori di frisbee partecipava a tutte le varie discipline. Il Freestyle \u00e8 iniziato negli anni '60 con alcuni giocatori come Victor Malafronte, John \"Z\" Weyand, Ken Westerfield, Kerry Kollmar e Dan Roddick che tentavano di eseguire prese, tricks e lanci complessi.\nIl freestyle \u00e8 stato introdotto come propria disciplina competitiva, con la prima competizione di Freestyle Frisbee nel 1974, ai campionati canadesi Open Frisbee successivamente a Toronto, in Ontario, e ai campionati di Vancouver Open Frisbee, BC.\nNel freestyle inizialmente, prima dell'invenzione del \"nail delay\" (controllo con l'unghia), le possibilit\u00e0 di prese dipendevano dal tiro dato dal compagno, quindi sempre improvvisato e imprevedibile. Questo tipo di freestyle veniva praticato fra due giocatori distanti tra loro 30-35 metri, i tiri erano veloci, vari e le prese erano dirette, tranne che per qualche calcio occasionale o qualche 'brush' (vedi \"'Equipaggiamento, gioco e manovre di base\"'), raramente con pause fra tiro e ritorno.\nA livelli avanzati, i lanci e le prese diventavano (come oggi) un flusso continuo, una volta padroneggiate le basi. \nUna delle prime manipolazioni del disco chiaramente freestyle era il 'tip', l'atto di puntare rapidamente le dita sul fondo del disco per mantenere o modificare la sua posizione senza prendere il disco o lasciarlo cadere a terra. Questa tecnica nasce all'inizio degli anni '70, diventando pi\u00f9 popolare e perfezionata nel 1975. I tip portarono presto alla nascita del 'nail delay', considerato da molti come l'inizio del freestyle moderno. L'invenzione nail delay \u00e8 stata contestata, ma la sua prima apparizione nel torneo si \u00e8 verificata quando Freddie Haft esegu\u00ec il delay nell'evento Pairs di freestyle al Flying Disc Open (AFDO) del 1975 a Rochester, NY. Questo \u00e8 stato il primo evento di freestyle frisbee negli Stati Uniti. Il delay comporta il bilanciamento del disco sull'unghia mentre il disco continua a girare. Questa tecnica consente ai freestyler di cambiare la traiettoria di volo del disco ed eseguire numerose manovre, tecniche, restricted pull, turnover.\nL'apice del freestyle come impresa commerciale e popolare fu tra la fine degli anni '70 e l'inizio degli anni '80, quando Wham-O sponsorizz\u00f2 circuiti di tornei importanti che culminarono nel Rose Bowl, un evento di frisbee con una componente freestyle prominente. I giocatori esperti raccoglievano punti in tornei pi\u00f9 piccoli per avere poi un posto nel Rose Bowl. Le apparizioni famose includono le leggende del freestyle Johnny Dwork, Joey Hudoklin, Donnie Rhodes, Bill Wright e Jens e Irwin Valasquez.\nNel 1981, Wham-O cambi\u00f2 gestione e tolse i suoi finanziamenti dal freestyle. Successivamente, la crescita del freestyle diminu\u00ec drasticamente, con il gioco per lo pi\u00f9 limitato agli americani introdotti nello sport nei suoi primi due decenni. Alla fine degli anni '90, il freestyle sembrava essere in declino quando iniziarono ad affacciarsi allo sport nuovi giocatori.\nVerso la met\u00e0 degli anni 2000, lo sport ha sperimentato una ripresa della crescita soprattutto in Europa, Sud America e Giappone. La causa di questa rinascita \u00e8 discussa, ma la maggior parte attribuisce la crescita al Paganello (un grande torneo ultimate italiano che ha sponsorizzato di conseguenza il freestyle), l'impatto di giocatori americani in tourn\u00e9e come Jens e Irwin Valasquez, Tom Leitner e Sune Wentzel (come parte di un tour Nike), e un popolare spot Nike con due leader freestyler americani, Dave Murphy e Dave Lewis. Oggi il freestyle ha una rinnovata popolarit\u00e0 negli Stati Uniti, in quanto i jammer di tutto il paese cercano di emulare la prodigio Emma Kahle (alias M-Maw), cos\u00ec come in Germania, Repubblica Ceca, Italia, Giappone, Israele, Colombia, Polonia.\nEquipaggiamento, gioco e manovre base.\nIl freestyle viene eseguito solitamente con un disco da 160 grammi (il pi\u00f9 usato \u00e8 lo skystyler della discraft) pi\u00f9 leggero, pi\u00f9 largo e con bordi pi\u00f9 alti rispetto ai dischi da ultimate.\nIl disco pu\u00f2 essere bagnato con qualche tipo di lubrificante o spray (preferibilmente a base siliconica), per facilitare il nail delay, consentendo al disco di girare pi\u00f9 a lungo. Nelle competizioni di freestyle, i giocatori indossano unghie finte realizzate in vari materiali: acrilico, alcuni materiali organici come ossa o palchi e altre plastiche, che sono incollate sulle unghie durante il gioco, anche se non sono strettamente necessarie. Se si parla di \"throw and catch (Speedflow)\" non \u00e8 necessario l'uso di attrezzature (spray e unghie in plastica), non utilizzando la tecnica del nail delay.\nTiri - Throws.\nI tiri sono la base di tutte le discipline del frisbee. I freestyler spesso incorporano diversi tipi di lanci per aggiungere difficolt\u00e0 e stile, oltre a creare vari tipi di spin e angoli. I tiri di base includono il rovescio, il braccio laterale (dritto), il polso a rovescio e il capovolgimento. Tiri pi\u00f9 avanzati includono lanci MAC, ciechi, ristretti e speciali (qualsiasi lancio che consiste nel colpire la parte superiore del disco a met\u00e0 volo con un arto libero, come la mano opposta, il piede o il gomito, per creare spin extra, rallentare la velocit\u00e0, e cambia l'angolo).\nIn generale, pi\u00f9 il tiro ha rotazione, pi\u00f9 sar\u00e0 stabile; a maggior ragione nel freestyle, pi\u00f9 il tiro ha spin, pi\u00f9 tricks potr\u00f2 eseguire poich\u00e9 riuscir\u00f2 a tenere il delay pi\u00f9 a lungo.\nPrese - Catches.\nLe prese sono la parte conclusiva delle azioni nel Freestyle. Esse Sono generalmente suddivise in due categorie sovrapposte: cieche e limitate.\nLe catture cieche sono quelle in cui il giocatore non pu\u00f2 vedere il disco entrare nella mano (come la \"scarecrow\" o la \"triple fake\").\nLe prese limitate comportano il posizionamento della mano attorno a una parte del corpo, ad esempio sotto la gamba o dietro la schiena. Una delle pi\u00f9 famose e iconiche prese del freestyle si chiama \"gitis\" e consiste nel prendere un disco con una mano sopra e attorno alla gamba opposta.\nQui entra in gioco la spettacolarit\u00e0 del Freestyle, creando prese aeree ed acrobatiche; nei livelli pi\u00f9 alti i giocatori aggiungono delle piroette con il corpo prima delle prese, per aumentare difficolt\u00e0 e spettacolarit\u00e0 degli esercizi.\nDelay.\nSi usa il termine delay (ritardo) in riferimento al il ritardo che i freestyler creano fra il tiro e la presa tenendo il frisbee in equilibrio.\nIl \"delay\" comporta il bilanciamento del disco sull'unghia (o occasionalmente denti, piedi e gomiti) al fine di manipolare la posizione del disco.\nA seconda del lancio il disco avr\u00e0 rotazione oraria o antioraria: le reazioni del disco di conseguenza uguali ma dal lato opposto, quindi speculari. La maggior parte dei giocatori ha una preferenza di rotazione, ma quelli pi\u00f9 avanzati riescono ad eseguire manovre con entrambi gli spin.\nIl delay \u00e8 caratteristico di uno stile freestyle pi\u00f9 moderno e tecnico, che usa il delay per eseguire manovre pi\u00f9 complicate come i turnover e le mosse \"contro lo spin\", manipolazioni che utilizzano l'angolo e l'attrito applicato per forzare il disco in una direzione contraria al suo spin (una tecnica inventata e padroneggiata da Skippy Jammer).\nCenter Delay.\nQuesta tecnica permette di tenere in equilibrio il frisbee sull'unghia, continuando a spostare il dito in senso circolare per manterlo stabile. Ci vuole pratica per acquisire il center delay, ma \u00e8 la base per creare trick avanzatie per far perdere meno rotazione al disco.\nRim Delay.\nQuando il disco viene agganciato con l'unghia sul bordo, facendolo girare nel verso dello spin dato dal tiro. \nCon questa tecnica si realizzano molte mosse consecutive, oltre che i turnover, vari tipi di set, gli against the spin.\nNon \u00e8 difficile capire come funziona il disco in rim delay, basta seguire la rotazione del frisbee, ma questo perder\u00e0 velocit\u00e0 di rotazione molto velocemente.\nTips.\nQuesta tecnica viene eseguita colpendo il centro del disco con varie parti del corpo per far \"saltare\" il disco, cercando di mantenere l'angolo del disco (solitamente flat) e la sua rotazione. Il \"tip\" viene eseguito con punte delle dita, gomiti, ginocchia, piedi e anche la parte superiore della testa. La famosa combinazione di \"tip\" di Joey Hudoklin \u00e8 considerata il massimo di questa tecnica. \nBrush.\nIl \"brush\" comporta lo scorrimento tangenziale del disco nel senso della rotazione dello stesso. Il brush pu\u00f2 essere eseguito con le mani, le ginocchia e i piedi.\nQuesta tecnica si usa per ridare rotazione al disco, per stabilizzarlo, passarlo ad un compagno, o creare una sequenza di brush (sotto le gambe, dietro la schiena..)\nIl concetto \u00e8 molto simile a quello nel calcio per dare l'effetto al tiro, facendo girare il pallone per creare parabole.\nRoll.\nIl \"roll\", eseguito per la prima volta da Ken Westerfield nel 1975, viene eseguito facendo scorrere su qualsiasi parte del corpo. La variante pi\u00f9 comune \u00e8 il '\"chest roll\"' (da una mano passando sul braccio, sul torace, all'altro braccio e all'altra mano) o il \"'back roll\"' (sulla schiena). I roll sono una componente che lascia molta creativit\u00e0 ai giocatori, potendo far scorrere il disco su qualsiasi parte del corpo in svariati modi, posizioni e angolazioni.\nRibaltamenti - Turnovers.\nUna rotazione viene eseguita quando il disco viene ribaltato letteralmente sottosopra. Il turnover \u00e8 un aspetto tecnico, popolare e moderno del gioco che richiede una leva appropriata, un punto di rotazione ed un \"cambio di rotazione\": girando il disco sottosopra otterremo un cambio di rotazione del disco da antiorario a orario o viceversa.\nAnche per questa tecnica i giocatori si possono sbizzarrire nel creare vari modi per capovoltare il frisbee.\nCuff.\nI \"cuff\" vengono utilizzati per cambiare l'angolazione del frisbee, senza toccare la parte inferiore con le dita, usando solitamente la parte superiore della mano, ma anche varie altre parti del corpo. Possono essere usati come set, passaggi, semplici aggiustamenti di angolo, turnover ecc...\n\u00c8 una tecnica molto usata ed utile quando si gioca con il vento.\nI tornei e le competizioni.\nIl campo \u00e8 una area delimitata di almeno 12 metri quadrati, la superficie pu\u00f2 essere erbosa, di cemento, una pedana di legno, o anche di altri tipi, purch\u00e9 stabili e non sdrucciolevoli. Si pu\u00f2 praticare quindi sia indoor che outdoor, sempre che le condizioni meteorologiche lo concedano: pioggia e vento a raffiche non sono di sicuro d'aiuto.\nLa squadra (coppia o trio) esegue una performance su una base musicale. Il disco pi\u00f9 usato \u00e8 il Discraft Sky-Styler 160gr. La maggioranza dei giocatori usa unghie finte e silicone spray per ridurre l'attrito della rotazione del disco quando viene tenuto in equilibrio sull'unghia.\nIn un torneo, tutte le squadre iscritte ad una categoria vengono suddivise in due gruppi (pool). Mentre il gruppo A gioca, saranno i giudici presenti nel gruppo B a giudicare; e quando il gruppo B gioca, sar\u00e0 il gruppo A passare in giuria. I primi classificati dei gruppi avanzano alle finali e i giudici pi\u00f9 esperti tra le squadre non qualificate giudicheranno i gruppi finalisti. Sono infatti gli stessi giocatori che vanno a comporre la giuria.\nNel caso di tornei con un discreto numero di partecipanti, ci saranno pi\u00f9 gruppi (pool) e pi\u00f9 fasi di qualificazioni.\nEcco i maggiori tornei di freestyle frisbee nel mondo (in ordine di date), tenendo presente che ogni anno i tornei potrebbero subire variazioni, non ripetersi, o crearsene di nuovi, magari occasionali\nCome si giudica.\nGiudicare \u00e8 molto pi\u00f9 difficile dello stesso competere, dato che \u00e8 indispensabile saper riconoscere la complessit\u00e0 tecnica e l'originalit\u00e0 di ogni movimento.\nOgni giocatore partecipante ad un torneo si impegna a giudicare obiettivamente, senza pregiudizi e preferenze personali, e ad essere giudicato a sua volta dagli altri partecipanti. Questo \u00e8 parte di quello che i giocatori chiamano \u201cSpirito del Gioco\u201d (rappresenta una delle pi\u00f9 forti componenti educative della disciplina e viene anch'esso considerato come componente principale dello sport, tant'\u00e8 che ad ogni torneo viene assegnato un apposito premio ad un giocatore, votato da tutti i partecipanti).\nLa routine dura 3, 4 o 5 minuti a seconda della categoria e viene cronometrata a partire dalla prima tecnica utilizzata del disco.\nLa giuria \u00e8 composta dagli stessi giocatori, per lo spirito di fairplay che lo sport promuove e per il fatto che sono i pi\u00f9 adatti a giudicare la difficolt\u00e0, l'impressione artistica e gli errori di gioco.\nIl sistema di giudizio ufficiale \u00e8 quello fornito dalla associazione internazionale FPA, Freestyle Player Association.\nEsecuzione (Execution).\nI giudici di Esecuzione tolgono dal punteggio massimo di partenza (10 per una routine perfetta) 0.5 se il frisbee colpisce il pubblico o la giuria, un errore molto grave, 0.3 ogni volta che il disco cade interrompendo il flow, mancando completamente la presa, 0.2 quando avviene una presa senza alcun trick, a due mani, o per cadute con impatto minore sulla fluenza della routine e 0.1 per ogni imprecisione minore. \nImpressione Artistica (\"Artistic Impression\").\nPer l'Impressione Artistica vi sono alcune sottocategorie che vanno giudicate sempre da 0 a 10:\nDifficolt\u00e0 (Difficulty).\nI giudici di Difficolt\u00e0 assegnano un voto da 0 a 10 ogni 15 secondi (\"mark\") tenendo conto della difficolt\u00e0 e del rischio delle figure e movimenti che si sono svolti in quell'arco di tempo. Gli esercizi pi\u00f9 difficili comprendono molte piroette, e spesso l'utilizzo di pi\u00f9 dischi contemporaneamente. La difficolt\u00e0 nel giudicare questa sezione \u00e8 il riuscire a dare un voto coerente a tutti gli esercizi svolti all'interno di un mark, non del singolo esercizio.\nAssegnando sempre un voto da 0 a 10, il punteggio finale della routine \u00e8 dato dalla somma dei punteggi delle tre giurie.\nFrisbee Freestyle in Italia.\nIn Italia l'organo sportivo di riferimento \u00e8 la FIFD, la Federazione Italiana Flying Disc, anche se si riferisce pi\u00f9 all'Ultimate (sport).\nStoria.\nLa storia del Frisbee freestyle italiano \u00e8 legata a due personaggi chiave e ai loro due rispettivi centri di gioco: Valentino de Chiara a Milano e Clay Coller\u00e0 a Rimini. Il primo di ritorno da un viaggio negli USA fond\u00f2 la prima associazione di Frisbee in Italia. Il secondo, dopo una visita a Milano, fece propria la disciplina e la diffuse un po' ovunque, continuando a praticarla negli ultimi 30 anni. Seguirono tornei, dimostrazioni, spettacoli, l'invenzione del Paganello (tuttora uno dei pi\u00f9 grandi eventi di frisbee al mondo, ogni anno a Rimini). Verso la fine degli anni 90, questi due pionieri hanno poi permesso una nuova rinascita dello sport, grazie anche ad una nuova ondata di interesse e al Nike Freestyle Tour. Poi, grazie al Paganello, il primo mondiale \u00e8 stato ospitato in Italia, a Rimini nel 2003. Fino alla vittoria dei mondiali ottenuta nel 2007 proprio da 3 ragazzi e 2 ragazze italiani, che hanno vinto rispettivamente il titolo Open Co-op e quello Women Pairs. Primati ripetuti poi anche nel 2008 (categoria Co-op) e 2009 (categoria Open Pairs e Mixed Pairs).\nNel 2012 i mondiali si sono tenuti a Riccione, nel 2017 a Udine."}
{"id": "2913426", "revid": "1543377", "url": "https://it.wikipedia.org/wiki?curid=2913426", "title": "WTA Tour Championships 2006", "text": "Il WTA Tour Championships 2006 \u00e8 stato un torneo di tennis che si \u00e8 giocato a Madrid, in Spagna dal 7 al 12 novembre su campi in cemento. \u00c8 stata la 36\u00aa edizione del torneo di fine anno di singolare, la 31a del torneo di doppio. Il Masters femminile ha visto in campo a partire le migliori otto giocatrici della stagione.\nCampionesse.\nSingolare.\n Justine Henin ha battuto in finale Am\u00e9lie Mauresmo, 6\u20134, 6\u20133\nDoppio.\n Lisa Raymond / Samantha Stosur hanno battuto in finale Cara Black / Rennae Stubbs, 3\u20136, 6\u20133, 6\u20133"}
{"id": "2913430", "revid": "1442080", "url": "https://it.wikipedia.org/wiki?curid=2913430", "title": "WTA Tour Championships 2006 - Singolare", "text": "Il singolare del WTA Tour Championships 2006 \u00e8 stato un torneo di tennis facente parte del WTA Tour 2006.\nAm\u00e9lie Mauresmo era la detentrice del titolo, ma ha perso in finale contro Justine Henin 6\u20134, 6\u20133."}
{"id": "2913432", "revid": "79968", "url": "https://it.wikipedia.org/wiki?curid=2913432", "title": "Sezione di un solido", "text": "Si definisce sezione di un solido la superficie piana che si ottiene tagliando idealmente un solido con un piano. Qualora non ci siano ulteriori indicazioni la sezione si ritiene ottenuta tagliando il solido con un piano perpendicolare rispetto alla direzione di maggiore allungamento. Tale tipo di sezione \u00e8 anche denominata sezione trasversale.\nCon tale termine si possono definire anche:"}
{"id": "2913433", "revid": "838137", "url": "https://it.wikipedia.org/wiki?curid=2913433", "title": "WTA Tour Championships 2006 - Doppio", "text": "Il doppio del WTA Tour Championships 2006 \u00e8 stato un torneo di tennis facente parte del WTA Tour 2006.\nLisa Raymond e Samantha Stosur erano le detentrici del titolo e hanno battuto in finale Cara Black e Rennae Stubbs 3\u20136, 6\u20133, 6\u20133."}
{"id": "2913436", "revid": "767487", "url": "https://it.wikipedia.org/wiki?curid=2913436", "title": "Paolo Torelli (chitarrista)", "text": "Biografia.\nAbbandona dopo 5 anni gli studi di chitarra classica per dedicarsi al rock e suonare i vari gruppi della provincia reggiana.\nNel 1993 la svolta, quando entra nel gruppo Rhythm and blues di Paolo Belli, i Ladri di Biciclette.\nNel 1993, coi Ladri di Biciclette e Tony Esposito, partecipa alla al Festival di Sanremo nella sezione Big.\nNel 1994 registra le tracce del terzo album del gruppo, \"Tre\", per il quale seguiranno tourn\u00e9e e partecipazioni televisive.\nNel 1995 entra nel gruppo emergente I Delinqenti, insieme a Luciano Ghezzi (ex bassista dei ClanDestino e Ligabue) e Gianluca Tagliavini (per anni tastierista della PFM), che firma un contratto con la Sony Italia. Il gruppo pubblica l'album \"Anime in cerca di guai\" (Sony/Columbia), e parte per una serie di tourn\u00e9e in tutta Italia tra le quali la Heineken Music Clubs, classificandosi al primo posto al concorso nazionale Emergenza Rock nel 1996.\nDal 1997 al 2011 si alterna tra alcune cover band, tra cui i Bar H (nei quali milita Tommy Togni, gi\u00e0 autore di Irene Grandi) e gli Eclipse, tributo ai Pink Floyd.\nNegli ultimi anni contribuisce alla formazione di una serie di progetti musicali: dai Seven Days (tributo Police e Sting), ai Puntoradio (tributo Vasco Rossi) e Acoustic 3, trio acustico con Gianluca Tagliavini e Marina Santelli; fa parte della band di Alex Lunati (ex Rats e Francesco Baccini) e della FB Band, capitanata da Fabio Bagni. Collabora, insieme a Valentina Ducros, anche con la band di Arianna Lupo, promessa musicale dalla trasmissione di Rai 1\"Ti lascio una canzone\" condotto da Antonella Clerici.\nDal 2011 entra nella band di Mietta, prendendo parte al tour dell'album \"Due soli\", pubblicato il 5 aprile 2011, al \"Venticinque Tour\" del 2013 col quale si celebrano i 25 anni di carriera della cantante e alle tourn\u00e9e degli anni successivi.\nParallelamente si unisce anche alla band di Francesco Baccini prendendo parte ai suoi tour.\nTorelli inoltre svolge attivit\u00e0 di insegnante di chitarra presso diverse scuole di musica e prosegue anche un suo discorso musicale personale spaziando dal rock al funk al blues al pop, incidendo tre album autoprodotti di brani strumentali, \"Paolo Torelli\", \"Paolo Torelli II\" e \"Paolo Torelli III\" e attualmente lavorando al quarto."}
{"id": "2913438", "revid": "1728", "url": "https://it.wikipedia.org/wiki?curid=2913438", "title": "Carentani", "text": ""}
{"id": "2913442", "revid": "1856513", "url": "https://it.wikipedia.org/wiki?curid=2913442", "title": "Juneyao Air", "text": "Juneyao Air (in Cinese \u5409\u7965\u822a\u7a7a; pinyin: J\u00edxi\u00e1ng H\u00e1ngk\u014dng), gi\u00e0 nota come Juneyao Airlines, \u00e8 una compagnia aerea cinese che ha base a Shanghai.\nCompagnia aerea privata, serve voli domestici dagli aeroporti Hongqiao e Pudong di Shanghai.\nLa compagnia aerea si stabil\u00ec nel giugno del 2005 e inizi\u00f2 i suoi voli il 18 settembre 2006."}
{"id": "2913445", "revid": "1728", "url": "https://it.wikipedia.org/wiki?curid=2913445", "title": "Carentano", "text": ""}
{"id": "2913447", "revid": "1543377", "url": "https://it.wikipedia.org/wiki?curid=2913447", "title": "Big (rivista)", "text": "Big fu un'importante rivista musicale settimanale italiana degli anni sessanta. Con \"Ciao amici\" e \"Giovani\", \u00e8 stata una delle riviste che ha contribuito in maniera determinante allo sviluppo del beat in Italia; a differenza delle due riviste citate che privilegiavano l'aspetto musicale e le notizie sui complessi e i cantanti, \"Big\" trattava spesso anche argomenti politici e sociali d'attualit\u00e0.\nStoria della rivista.\n1965-1966: Big e la Confeditorial s.p.a. Editrice.\nBig nacque nel 1965 da un'idea di Igino Lazzari, gi\u00e0 collaboratore de \"L'Uomo Qualunque\" dove si occupava di musica e sport, ed usc\u00ec per la prima volta nelle edicole nel giugno del 1965, nei giorni in cui i Beatles stavano facendo il loro primo tour italiano. Secondo molti fu la prima rivista veramente beat, \"nata con il Beat, per il Beat\". Il direttore responsabile era Marcello Mancini, accompagnato dal caporedattore Fabrizio Zampa e tra i collaboratori, Pietro Vivarelli era l'inviato speciale a concerti ed eventi, ma c'erano anche Sergio Modugno e Mino Damato. Il formato della rivista era pi\u00f9 grande rispetto alle altre due, simile a quello dei maggiori settimanali femminili, e se la grafica era ispirata alla francese \"Salut les copains\" e l'estetica a riviste come il \"Time\", il \"Life\" o lo \"Stern\", l'impostazione giornalistica risultava pi\u00f9 impegnata, con articoli che sconfinavano sulla politica e sulla societ\u00e0, dimostrando cos\u00ec, nonostante il sottotitolo \"Il settimanale giovane\", una minor ingenuit\u00e0 rispetto alle altre riviste musicali del periodo del beat italiano. Big si proponeva infatti come una rivista che interpretasse le inquietudini e le \"solitudini\"' giovanili, di un'et\u00e0 vista non come spensieratezza, ma come \"colma di timori, delle meraviglie, dello scontro con le cose sgradevoli della vita\". Ed in questo senso Big diede voce anche a battaglie sociali come quella di Rita Pavone, che sosteneva l'urgenza di ottenere che \"la maggiore et\u00e0 fosse abbassata a 18 anni e non pi\u00f9 a 21, e con essa anche il diritto al voto\": ... \"se \u00e8 ammesso che possiamo lavorare a 18 anni, perch\u00e9 non possiamo votare a 18 anni?\". La rivista seppe poi cavalcare alcuni scoop giornalistici come \"Nancy Sinatra: Vi racconto i guai della mia famiglia\" e \"Fulvia, la teenager del Cantagiro\". \nMa Big fu anche una rivista fortemente impegnata nel promuovere competizioni canore al fine di spingere e divulgare l'allora florido movimento beat, divenendo in quegli anni anche partner del \"Cantagiro\". E se da un lato, la linea dell'editore era quella di ridurre al minimo gli argomenti che trattassero esplicitamente della politica di palazzo, come veniva detto nell'angolo della posta ad una ragazzina che si dichiarava ignorante di politica in un momento in cui si avvicinava all'et\u00e0 del voto, dall'altro quella del giornale era di dare maggior peso politico alle nuove generazioni: Il 24 e 25 settembre 1966 si tenne a Roma il \"Congresso nazionale di \"Big\"\" che sanciva la nascita dei \"fan club\", con 8.000 presenze da tutta Italia e l'elezione di una struttura formata da 92 segretari provinciali, 19 rappresentanti regionali ed un consiglio nazionale, con l'intento di \"creare in ogni provincia un centro di raduno dei supporter con discoteca, centro di ascolto delle novit\u00e0 discografiche, centro studi, juke box e diffusione di materiale e riviste\", anche al fine di riappropriarsi del peso decisionale fin qui negato ad una intera generazione. I \"supporter\" cos\u00ec organizzati potevano anche partecipare alla rivista con articoli e resoconti delle loro attivit\u00e0, che venivano inseriti nella rubrica \"Il corriere dei supporters\".\n1966-1967: \"Linea verde\" vs. \"linea gialla\".\nPi\u00f9 esplicitamente la politica entrava invece nelle pagine di Big durante la campagna elettorale delle Elezioni amministrative italiane del 1966, con un editoriale molto critico che prendeva le distanze da tutte le forze politiche: \"Tenete sempre presente che gli unici autentici esempi di civilt\u00e0 e di democrazia ci vengono dalla Gran Bretagna e da alcuni paesi del Nord Europa.[...] Non siamo per il centro sinistra. [Non abbiamo capito] se questo centro sinistra \u00e8 di centro, di sinistra o, addirittura, di estrema destra\"\". Fu in questo contesto che Sergio Modugno scrisse l'editoriale dell'autunno del 1966 in cui auspicava la rinascita del movimento della \"linea verde\", che con Mogol tentava di portare avanti forme di dissenso meno radicali e pi\u00f9 basate sui principi di fratellanza e solidariet\u00e0, fatte di modalit\u00e0 espressive meno esplicitamente \"di protesta\", ma pi\u00f9 morbide e commerciali. All'articolo risposero i sostenitori della cosiddetta \"linea gialla\" con un comunicato co-firmato da diversi autori tra cui Luigi Tenco, Sergio Bardotti, Lucio Dalla, Gian Franco Reverberi e Piero Vivarelli, che professavano la necessit\u00e0 di portare avanti la \"protesta dei giovani\", contro quella \"linea verde\" accusata di voler \"intorbidire le acque o per cause bassamente pubblicitarie o comunque speculative\", favorendo cos\u00ec di fatto \"quelle forze reazionarie che, ben lungi dall'essere state debellate, hanno invece nuove e terribili armi per cercare di far tenere i cervelli nell'ovatta e le bocche chiuse\". La lettera aperta proseguiva parlando della Guerra del Vietnam, del muro di Berlino, degli scandali politici e delle repressioni della polizia. Il dibattito and\u00f2 avanti nei numeri successivi, con Mogol che sosteneva la necessit\u00e0 della \"linea verde\" di essere ottimismo e speranza, che \"non significa resa\". Le diverse posizioni si alternarono cos\u00ec nelle pagine di Big, ripercuotendosi persino al Festival di Sanremo 1966 che aveva visto il prevalere delle canzoni di \"pseudo-protesta\". Nella rivista fu invece emblematico l'editoriale del 3 maggio 1967 sulla Guerra del Vietnam, che dimostrava grande disillusione dichiarando che non si poteva pi\u00f9 restarne indifferenti lasciando questo tema ai soli \"autori di canzonette che ne traggono rime dai facili guadagni\".\nLa veste grafica di Big cambi\u00f2 per la prima volta con il numero 44 del 1 novembre 1967.\n1967-1968: Ciao Big e la Edizioni Italeuropa s.r.l..\nCon l'inizio del 1968 Big cambi\u00f2 nuovamente assumendo un formato da giornale per 15 numeri, fino all'aprile dello stesso anno. Ma nel frattempo la rivista aveva cambiato editore. Inizi\u00f2 da qui un graduale declino della rivista, dopo la scelta della Confeditorial s.p.a. Editrice di Adelina Tattilo e Saro Balsamo di concentrarsi definitivamente sulle pubblicazioni erotiche \"Men\" e \"Playmen\", aprendo cos\u00ec le porte alle trasformazioni sociali che avverranno negli anni '70. Se nel marzo del 1968 Big era passata alla Edizioni Italeuropa s.r.l. trasferendo cos\u00ec la sede in via di San Costanza n. 24, con il cambio di casa editrice, era cambiato anche il suo direttore responsabile con la nomina di Virgilio Bugamelli. La fusione con la rivista concorrente Ciao Amici, che aveva portato alla crasi dei due nomi formando cos\u00ec la nuova \"Ciao Big\", era avvenuta gi\u00e0 nel novembre del 1967, per assumere poi un formato pi\u00f9 piccolo, in linea con \"Ciao Amici\", dal numero 52 del 29 dicembre 1967.\nIn seguito ad altri cambi di case editrici, e ad una crisi della scena musicale che vedeva ormai la musica beat in forte crisi, Ciao Big venne chiusa. L'ultimo numero di Ciao Big usc\u00ec il 17 gennaio del 1969. Di li a poco, dalle ceneri di Ciao Big nascer\u00e0 la rivista musicale \"Ciao 2001\"."}
{"id": "2913453", "revid": "2153738", "url": "https://it.wikipedia.org/wiki?curid=2913453", "title": "Doctor", "text": ""}
{"id": "2913455", "revid": "33689", "url": "https://it.wikipedia.org/wiki?curid=2913455", "title": "Sci nordico ai Giochi olimpici", "text": "Lo sci nordico fa parte del programma dei Giochi olimpici invernali sin da e vide disputare cinque gare (tutte maschili): due di sci di fondo (18\u00a0km e 50\u00a0km), una di pattuglia militare (presente nel programma ufficiale in quell'unica occasione), una di combinata nordica e una di salto con gli sci. Fino a oltre ad assegnare le medaglie olimpiche le competizioni valevano generalmente anche ai fini dei Campionati mondiali di sci nordico.\nFino a le gare furono soltanto maschili; da furono assegnate medaglie anche in competizioni femminili di sci di fondo; da il salto con gli sci \u00e8 stato aperto alle donne, mentre restano tutt'oggi discipline esclusivamente maschili quelle della combinata nordica.\nFormule di gara.\nCombinata nordica.\nLa formula di gara pi\u00f9 antica \u00e8 quella detta \"individuale\" (o, pi\u00f9 recentemente, \"trampolino normale\" per distinguerla dall'analoga prova dal trampolino lungo, di pi\u00f9 tarda introduzione), che nel corso dei decenni ha subito numerose variazioni:\nLa gara sprint fu introdotta a con salto dal trampolino lungo e frazione di fondo di 7,5\u00a0km. La prova rimase in programma fino a e a Vancouver 2010 fu sostituita da una gara individuale di 10\u00a0km con salto dal trampolino lungo. La gara a squadre fu introdotta a partire da Calgary 1988. Inizialmente nella frazione di fondo veniva disputata una staffetta 3x10 km; a partire da la formula divenne 4x5 km.\nPattuglia militare.\nGara a squadre, composte da quattro elementi, di 30\u00a0km, con poligono di tiro al 15\u00ba km; diciotto colpi, ogni colpo andato a segno comportava un abbuono di mezzo minuto sul tempo cronometrato.\nSalto con gli sci.\nLa formula di gara pi\u00f9 antica \u00e8 quella detta \"trampolino lungo\", anche se formalizzazione della distinzione tra trampolino normale e trampolino lungo avvenne solo negli anni cinquanta. La gara dal trampolino normale fu introdotta a . La prima gara a squadre, dal trampolino lungo, fu inserita nel programma ufficiale a partire da Calgary 1988.\nSci di fondo.\nGare individuali maschili.\nUna delle formule di gara pi\u00f9 antica, la \"corsa di sci\" (\"course de ski\" in francese, lingua olimpica) si \u00e8 disputata sulla distanza di 18\u00a0km fino a Oslo 1952, per passare a 15\u00a0km da Cortina d'Ampezzo 1956. A partire da Calgary 1988 in alcune edizioni si \u00e8 corsa a tecnica libera anzich\u00e9 nella tradizionale tecnica classica.\nLa 30\u00a0km fu introdotta a Cortina d'Ampezzo 1956 e si \u00e8 disputata fino a Salt Lake City 2002. A partire da Calgary 1988 in alcune edizioni si \u00e8 corsa a tecnica libera anzich\u00e9 nella tradizionale tecnica classica.\nL'altra formula di gara pi\u00f9 antica, la \"gran fondo\", si \u00e8 sempre disputata sulla distanza di 50\u00a0km, anch'essa alternando dal 1988 tecnica libera e tecnica classica.\nAd fu introdotta una nuova gara su una distanza pi\u00f9 breve (10\u00a0km a tecnica classica), inizialmente in sostituzione della tradizionale 15\u00a0km. A Salt Lake City 2002 fu sostituita dalla \"sprint\" su distanza ancora pi\u00f9 breve, compresa tra 1 e 2\u00a0km, e con una struttura di gara inedita per il fondo: un torneo a eliminazione diretta.\nLa gara a inseguimento debutt\u00f2 ad Albertville 1992 e fino a Nagano 1998 si disput\u00f2 nella formula 10\u00a0km (a tecnica classica) + 15\u00a0km (a tecnica libera). A Salt Lake City 2002 fu 10\u00a0km + 10\u00a0km, mentre da Torino 2006 \u00e8 15\u00a0km + 15\u00a0km.\nGare individuali femminili.\nIntrodotta a Oslo 1952, a partire da Calgary 1988 in alcune edizioni si \u00e8 corsa a tecnica libera anzich\u00e9 a tecnica classica.\nLa gara sulla distanza di 15\u00a0km debutt\u00f2 ad Albertville 1992 e si disput\u00f2 per l'ultima volta a Salt Lake City 2002; ha sempre alternato tecnica libera e tecnica classica.\nLa gara sulla distanza di 20\u00a0km debutt\u00f2 a Sarajevo 1984; ad Albertville 1992 la distanza fu portata a 30\u00a0km. A partire da Oslo 1982 in alcune edizioni si \u00e8 corsa a tecnica libera anzich\u00e9 a tecnica classica.\nA fu introdotta una nuova gara su una distanza pi\u00f9 breve, 5\u00a0km, e fu disputata fino a Nagano 1998. A Salt Lake City 2002 fu sostituita dalla sprint.\nLa gara a inseguimento debutt\u00f2 ad Albertville 1992 e fino a Nagano 1998 si disput\u00f2 nella formuala 5\u00a0km (a tecnica classica) + 10\u00a0km (a tecnica libera). A Salt Lake City 2002 fu 5\u00a0km + 5\u00a0km, mentre da Torino 2006 \u00e8 7,5\u00a0km + 7,5\u00a0km.\nGare a squadre.\nIntrodotta per gli uomini a , la staffetta ha sempre mantenuto la formula 4x10 km. La staffetta femminile fu 3x5 km da Cortina d'Ampezzo a ; da adott\u00f2 la formula 4x5 km. Dall'introduzione della tecnica libera, \u00e8 previsto che due staffettisti gareggino in classica e due in libera.\nIntrodotta a Torino 2006, segue lo stesso schema a torneo dell'omologa gara individuale; sono per\u00f2 previste sei frazioni che devono essere ripartite tra i due membri di ogni squadra.\nMedagliere complessivo.\nAggiornato a . In \"corsivo\" le nazioni (o squadre) non pi\u00f9 esistenti."}
{"id": "2913470", "revid": "287204", "url": "https://it.wikipedia.org/wiki?curid=2913470", "title": "Corvaia", "text": "Corvaia"}
{"id": "2913485", "revid": "339392", "url": "https://it.wikipedia.org/wiki?curid=2913485", "title": "ASD Pro Recco", "text": ""}
{"id": "2913491", "revid": "339392", "url": "https://it.wikipedia.org/wiki?curid=2913491", "title": "ASD Pro Recco 2008-2009", "text": ""}
{"id": "2913509", "revid": "344646", "url": "https://it.wikipedia.org/wiki?curid=2913509", "title": "Carne bovina", "text": ""}
{"id": "2913513", "revid": "2114019", "url": "https://it.wikipedia.org/wiki?curid=2913513", "title": "Audemars Piguet", "text": "Audemars Piguet \u00e8 un'azienda svizzera produttrice di orologi da polso di lusso, fondata nel 1875 da Jules Louis Audemars ed Edward Auguste Piguet. La sede si trova a Le Brassus, nella vall\u00e9e de Joux, nel Canton Vaud, in Svizzera..\nUna discendente dei fondatori, Jasmine Audemars pronipote di Jules-Louis Audemars, \u00e8 nel 2013 a capo del Consiglio di Amministrazione dell'azienda..\nIl marchio \u00e8 presente in 88 paesi, ha 1.200 dipendenti (di cui 900 in Svizzera) e dispone di una dozzina di filiali che assieme a 23 negozi assicurano la commercializzazione dei prodotti in tutto il mondo. L'azienda produce oltre 26.000 pezzi all'anno, interamente confezionati a mano.\n\u00c8 stato lo sponsor principale del Team Alinghi durante le edizioni dell'America's Cup del 2003 e del 2007.\nStoria.\nLe origini.\nIl 17 dicembre 1875, Jules-Louis Audemars decide di aprire una bottega di orologeria nella fattoria di famiglia situata a Le Brassus, nella Vall\u00e9e de Joux, nel Canton Vaud, in Svizzera, dopo aver seguito un apprendistato in orologeria presso suo padre. Jules-Louis si occupa del ripasso degli orologi a complicazione, con la responsabilit\u00e0 del controllo finale degli articoli prima della commercializzazione.\nGli ordini cominciarono ben presto ad arrivare, per cui Audemars chiese aiuto a un vecchio compagno di studi, Edward-Auguste Piguet, che aveva pure appreso in famiglia la tecnica dell'orologeria.\nI due lavorarono assieme per sei anni, finch\u00e9 decisero di associarsi per creare e vendere i propri modelli. Il 17 dicembre 1881 decisero di firmare un contratto per la costituzione della loro azienda e fondano la fabbrica di orologi \"Audemars Piguet &amp; Cie\"..\nSviluppo.\nFin dall'inizio l'azienda si specializz\u00f2 nella produzione di orologi a complicazione e meccanismi di precisione.\nJules-Louis Audemars e Edward-Auguste Piguet costruirono la loro fama grazie alla qualit\u00e0 del loro lavoro e alla modernit\u00e0 dei loro orologi. Jules-Louis si occupava della produzione, mentre Edward-Auguste apportava il tocco finale ai prodotti, indirizzati a un pubblico \"alto di gamma\" che apprezza le loro creazioni originali. Audemars Piguet punta all'innovazione, arrivando anche a personalizzare i modelli per i propri clienti.\nA partire dal 1882, Audemars Piguet presenta i primi modelli con calendario perpetuo, ripetizione dei minuti e cronografo. L'azienda comincia ad assumere nuovo personale e si specializza negli orologi a suoneria. Ben presto i due fondatori riorganizzano i loro compiti: Jules-Louis continua ad occuparsi della produzione, mentre Edward-Auguste si dedica allo sviluppo commerciale dell'azienda.\nLo sviluppo internazionale.\nLa societ\u00e0 apr\u00ec la prima filiale a Ginevra nel 1885. Nel 1888, la gamma prodotti viene venduta in negozi indipendenti a Berlino, New York, Parigi e Buenos Aires. L'entrata ufficiale sul mercato francese avviene l'anno successivo, quando l'azienda presenta la sua collezione di orologi da taschino all'Esposizione universale di Parigi del 1889. Con 70 dipendenti, Audemars Piguet diviene il terzo pi\u00f9 importante datore di lavoro del Canton Vaud.\n Nel 1892 viene realizzato il primo orologio da polso con ripetizione dei minuti, in seguito a una richiesta di Louis Brandt della fabbrica di orologi Helvetia. Si tratta di un'innovazione mondiale. \nNel 1899, l'azienda lancia un orologio da taschino a grande complicazione. Le funzionalit\u00e0 comprendono una grande e una piccola suoneria, un meccanismo di ripetizione dei minuti con carillon, la sveglia, calendario perpetuo e cronografo.\nLo scoppio della prima guerra mondiale porta a un rallentamento della produzione e dello sviluppo di nuovi modelli.\nLa ripresa dopo la Prima guerra mondiale.\nDopo la morte di Audemars e di Piguet, rispettivamente nel 1918 e 1919, la societ\u00e0 continu\u00f2 a crescere ed ottenne un notevole successo al punto che altri marchi come Tiffany &amp; Co., Cartier e Bulgari, acquistavano orologi dalla Audemars Piguet e li rivendevano col loro nome. Oggi questi orologi sono identificabili guardando il loro numero di serie.\nPi\u00f9 tardi Audemars Piguet lanci\u00f2 sul mercato vari orologi, come il pi\u00f9 piccolo ripetitore di minuti al mondo e nel 1925 l'orologio da tasca pi\u00f9 sottile da 1,32\u00a0mm. Tre anni pi\u00f9 tardi l'azienda cre\u00f2 il primo orologio scheletrato.\nTra la fine degli anni '20 e l'inizio dei '30, Audemars Piguet come molte altre aziende accus\u00f2 il periodo di crisi e il crollo del mercato azionario, entrando in un periodo buio.\nDurante la Seconda Guerra Mondiale l'azienda fu in grado di tornare prepotentemente sul mercato grazie alla produzione di un cronografo ultra sottile il cui movimento era il Calibro 2003. Le vendite incrementarono tra gli anni '40 e '50, ed insieme a Jaeger-LeCoultre progett\u00f2 il movimento automatico pi\u00f9 sottile allora in produzione, con al centro un rotore in oro da 21 carati. Il Royal Oak, noto orologio di lusso in acciaio \u00e8 stato invece introdotto nel 1972 e fu progettato da Gerald Genta.\nDa molti anni la casa produce anche una linea di gemelli da uomo.\nL'azienda Audemars Piguet \u00e8 composta da 1100 dipendenti, ha 14 centri di distribuzione e 16 boutique in tutto il mondo, e comprende tre siti di produzione: Le Brassus (SA de la Manufacture d'Horlogerie Audemars Piguet &amp; Cie), LeLocle (Audemars Piguet: Renaud et Papi SA) e Meyrin (Center SA).\nIn totale Audemars Piguet produce circa 30.000 orologi l'anno.\nAmbasciatori.\nCome altri marchi orologiai di lusso, Audemars Piguet ha i suoi ambasciatori, come la cantante Franco-Indonesiana Anggun, il giocatore di cricket Sachin Tendulkar, i piloti di Formula 1 Michael Schumacher e Jarno Trulli, il calciatore argentino Lionel Messi, il calciatore spagnolo Xabi Alonso, il giocatore NBA LeBron James, l'attrice Michelle Yeoh, i giocatori di tennis Stanislas Wawrinka, Serena Williams e Novak \u0110okovi\u0107 e molte altre personalit\u00e0 del mondo dello spettacolo e dello sport.\nI modelli.\nI materiali utilizzati per la produzione di questi orologi sono oro giallo, oro rosa, oro bianco, platino, acciaio, carbonio, titanio, ceramica e diamanti.\nEdizioni Speciali.\nAudemars Piguet ha creato molte edizioni speciali per celebrare atleti e personaggi vari, tra i quali Sachin Tendulkar, Rubens Barrichello, Jarno Trulli, Quincy Jones, Arnold Schwarzenegger, Shaquille O'Neal, LeBron James, Jay-Z, Michael Schumacher e Juan Pablo Montoya."}
{"id": "2913517", "revid": "110157", "url": "https://it.wikipedia.org/wiki?curid=2913517", "title": "Chiesa di San Rocco (Foggia)", "text": "La chiesa di San Rocco \u00e8 una chiesa di Foggia.\n La chiesa ha tre altari, e numerose tele, tra le quali quella di Antonio La Piccirella."}
{"id": "2913523", "revid": "709565", "url": "https://it.wikipedia.org/wiki?curid=2913523", "title": "Giovanni Zatara", "text": "Giovanni \"John\" Zatara \u00e8 un personaggio immaginario nell'Universo DC. Comparve per la prima volta in \"Action Comics\" vol. 1 n. 1 (giugno 1938), creato dallo scrittore e artista Fred Guardineer.\nStoria.\nJohn Zatara fu presentato come mago in varie pubblicazioni della DC Comics, cominciando in \"Action Comics\" n. 1 del 1938, che contenne anche la prima comparsa di Superman. Molto simile a Mandrake il mago, Zatara ebbe un indiano enorme come amico/guardia del corpo, di nome Tong, con cui condividette le sue prime avventure.\nCos\u00ec come illusionista, Zatara aveva dei poteri magici naturali (decadi dopo si scopr\u00ec e fu scritto che era un discendente degli Homo Magi), a cui accedeva pronunciando le parole al contrario: poteva fare qualsiasi cosa purch\u00e9 la pronunciasse alla rovescia o la descrivesse in \"sdrawkcab hceeps\" (\"backwards speech\", dall'inglese, \"discorso all'indietro, al rovescio\"). Questo aiut\u00e0 Zatara a distinguersi dai numerosi finti Mandrake che ingombravano i fumetti e i quotidiani di allora, sebbene Il Mago Merlino (Quality Comics) riusciva a tenergli testa, e gli fu dato dal suo creatore, Fred Guardineer.\nIl suo amore per la magia ebbe inizio quando ricevette un kit di illusionismo da suo zio, anche lui un illusionista professionista. Anche se cominci\u00f2 a imparare il mestiere da bambino, i suoi primi tentativi di esibirsi professionalmente fu un insuccesso finch\u00e9 non cap\u00ec che aveva bisogno di lavorare con un impresario teatrale.\nLe sue lezioni di magia vennero rafforzate da visite da parte dello Straniero Fantasma.\nA tal fine, riport\u00f2 alla luce vecchi diari di Leonardo da Vinci, che era un suo vecchio antenato. Mentre leggeva questi diari, che da Vinci scrisse al contrario perch\u00e9 fossero nascosti a occhi indiscreti, Zatara scopr\u00ec che la sua famiglia aveva il controllo sulla magia. Scopr\u00ec, per esempio, che quando dava a un manichino l'ordine di sollevare un braccio, poteva comandare di fermarsi ordinando lo stesso ordine pronunciandolo al rovescio.\nCon questa nuova conoscenza, Zatara svilupp\u00f2 uno show incredibile. Durante la prima dello spettacolo si sparse un incendio sul palco, costringendo Zatara a utilizzare il suo comando in vera magia per spegnerlo. Mentre il pubblico scambi\u00f2 l'incidente come parte dello spettacolo, Zatara cap\u00ec che il suo potere poteva essere utilizzato per fare del bene e salvare le persone dai potenziali pericoli durante gli spettacoli. Durante uno dei suoi viaggi si innamor\u00f2 di SIndella, discendente degli homo magi, da cui ebbe la figlia Zatanna.\nAlla conclusione dell'episodio \"American Gothic\" della serie \"Swamp Thing\" scritta da Alan Moore (che si collegava alla lontana a \"Crisi sulle Terre infinite\"), John Zatara, sua figlia Zatanna, John Constantine, Mento e Sargon lo Stregone si unirono per aiutare le forze divine e demoniache in una battaglia che ebbe luogo in una dimensione inferica in cui dovevano sconfiggere un'entit\u00e0 nota come \"Bestia del Grande Male\". La Bestia, che era cos\u00ec mostruosamente grande che il suo solo pollice ricopriva l'intero Inferno, ebbe notizia due volte dell'arrivo del gruppo. Il primo accenno condann\u00f2 Sargon, che Zatanna convinse a morire come uno stregone e a non spezzare il cerchio delle mani. La seconda occhiata riscald\u00f2 Zatanna letteralmente. Zatara fece s\u00ec di ricevere su di s\u00e9 tutti gli effetti possibili, morendo ma salvando la vita di sua figlia. La Bestia fu infine distrutta dall'attacco congiunto di tutti i superstiti.\nProblemi dell'aldil\u00e0.\nDa l\u00ec in poi ebbe sporadiche comparse dall'aldil\u00e0, inclusa la resurrezione di Mason O'Dare in \"Starman\" n. 80, e la miniserie \"Seven Soldiers: Zatanna\". Nella miniserie \"Reign of Hell\", Zatara fu parte di un movimento di resistenza operante all'Inferno. Fu presente in vari conflitti e fu ucciso una seconda volta nell'Inferno da un Lobo infuriato. Come per tutti i \"morti\", rischi\u00f2 di diventare cibo per gli inferi, un tormento dove la fisicalit\u00e0 dei dannati viene utilizzata per risorse generali come materiale da costruzione. Manipolando il suo sangue per formare delle parole, chiese a Zatanna di consegnare la sua anima agli \"abissi\", un regno a cui l'Inferno non poteva avvicinarsi. Zatanna lo fece, tormentata dall'idea di dover distruggere l'essenza di suo padre.\nSuo nipote, Zachary, ora utilizza il nome di Zatara come mago da palcoscenico, arrivando, nel futuro alternativo della linea temporale di \"Titans Tomorrow\", a modellare la sua comparsa scenica e a somigliare a suo zio indossando dei vestiti simili.\nIn un crossover collegato a \"La notte pi\u00f9 profonda\" e a \"Justice League of America\" vol. 2 n. 39 e 40, Zatara fu rianimato come membro del Corpo delle Lanterne Nere, pronto ad attaccare sua figlia, Zatanna, nella Sala della Giustizia. Zatanna riusc\u00ec a bandire le Lanterne Nere, ma fu lasciata psicologicamente abbattuta dall'aver dovuto distruggere suo padre una seconda volta.\nPoteri e abilit\u00e0.\nZatara ha poteri magici pronunciando l'effetto desiderato al contrario ed esso si avverer\u00e2. I suoi poteri possono essere ipnotici (es. Ies ni oim eretop che significa Sei in mio potere) per controllare le menti delle persone e animali. Ha poteri che gli permettono di levitare tramite dischi magici (es. Aerc nu ocsid id enoizativel che significa Crea un disco di lievitazione).\nHa poteri elementali (es. Ocouf, Auqca, Arret, Aira, Atsepmet, Aibben...). Pu\u00f2 creare campi di forza (es. Opmac id azrof che significa Campo di forza) e ha abilit\u00e0 telecinetiche (Isenicelet). Basta che prununci ci\u00f2 che vuole al contrario e si crea un incatesimo.\nAltre versioni.\nUn altro Zatara fu inserito in un ruolo di supporto nella miniserie \"Kingdom Come\" e nel suo seguito \"The Kingdom\". Questo Zatara \u00e8 il figlio di Zatanna e del mago John Constantine, che fa di lui il nipote dell'originale. Viene descritto come un moderno Harry Houdini, successore della linea dei maghi supereroi\". Piuttosto che parlare al rovescio solo per i suoi incantesimi, per\u00f2, lo fa sempre, cosa che infastidisce i suoi colleghi a non finire."}
{"id": "2913527", "revid": "287204", "url": "https://it.wikipedia.org/wiki?curid=2913527", "title": "Maria Santissima della Libera", "text": "Maria Santissima della Libera o Madonna della Libera \u00e8 un titolo tradizionale con il quale la Chiesa cattolica venera Maria, madre di Ges\u00f9. Non \u00e8 presente nel martirologio romano e quindi non ha nell'anno liturgico una festa specifica, trattandosi di un titolo associato a diverse feste mariane in base alle consuetudini locali e alla storia dei singoli santuari.\nStoria.\nLa Madonna della Libera apparve il 2 luglio 663 a Benevento e liber\u00f2, appunto, la citt\u00e0 dall'assedio dell'imperatore bizantino Costante II. La Madonna apparve con la croce impressa sul palmo della mano: caratteristica che divenne il segno distintivo della Madonna della Libera ricorrente in ogni sua raffigurazione.\nFamosa e oggetto di devozione da un gran numero di fedeli \u00e8 l'icona bizantina raffigurante la Madonna della Libera che fu trafugata dai Veneziani nel 1453 a Costantinopoli. La sacra icona \u00e8 tuttora conservata nell'omonimo santuario a Rodi Garganico, paese dove, come vuole la tradizione raccontata dallo storico De Grazia, miracolosamente si aren\u00f2 durante il trasporto. In seguito a tale evento la Madonna della Libera divenne patrona del piccolo paese del Gargano, dove da allora ogni 2 luglio se ne celebra la solennit\u00e0. Circa trent'anni fa l'antica chiesa di Rodi Garganico dedicata alla Madonna della Libera fu dichiarata santuario.\nUna statua della Vergine and\u00f2 a finire nel XV secolo in Molise, a Cercemaggiore, dove fu eretto un santuario (1456-1492).\nLa Madonna della Libera era molto venerata da padre Pio da Pietrelcina, il quale soleva chiamarla \"La Madunnella nostra\", in riferimento al culto molto diffuso a Pietrelcina, dov'era festeggiata ogni prima domenica d'agosto.\nIl culto alla Madonna della Libera \u00e8 molto sentito anche a Maiori (SA) dove vi \u00e8 una piccola cappella dedicata a Lei e a san Gregorio Magno. La ricorrenza cade il Luned\u00ec in Albis.\nMolto vivo \u00e8 il culto della Madonna della Libera anche a Moiano (BN) dove ancora oggi la processione, che si tiene nella giornata dell'otto settembre, richiama fedeli da tutti i comuni del circondario. La Madonna della Libera di Moiano fu \"incoronata\" nel 1914 ed \u00e8 una delle 150 Madonne nere censite nel territorio nazionale.\nRadicato \u00e8 il culto della Madonna della Libera ad Aquino venerata nella chiesa monumentale in stile romanico a Lei dedicata. La ricorrenza cade la prima domenica di ottobre e richiama alla processione una moltitudine di fedeli del circondario e della diocesi dato che esso rappresenta uno dei santuari della stessa.\nLa Madonna della Libera si venera a Carano (Sessa Aurunca) in provincia di Caserta in un antico santuario meta di pellegrinaggi.\nLa festa si svolge la prima domenica di maggio.\nA Filetto, in Abruzzo, vi \u00e8 un santuario dedicatole, che la festeggia il 21 novembre. Nella stessa data viene festeggiata anche a Ortona e, in Puglia, a Lucera.\nUna frazione di Castellammare di Stabia in onore della stessa vi porta il proprio nome ed \u00e8 Madonna della Libera, la ricorrenza patronale vi \u00e8 festeggiata il 18 giugno.\nIconografia.\nL'iconografia usata per rappresentare la Madonna della Libera \u00e8 caratterizzata da una simbologia fortemente legata alla lotta e alla liberazione: la Vergine \u00e8 spesso seduta su un trono con, sul grembo, il Bambino (nel sacro quadro conservato nel santuario di Rodi il Bambino gioca con una colomba trattenuta da un filo). Sul collo della Madonna \u00e8 impresso il simbolo della croce, presente anche sul palmo della mano destra, benedicente.\nRicorrenza.\nL'onomastico lo si festeggia in giorni differenti, in base alla tradizionale locale, e lo festeggiano le persone che portano il nome di: Libera, Liberata, Maria Libera e Maria Liberata (anche se esiste Santa Liberata, la cui festa liturgica si celebra l'11 gennaio o il 20 luglio). A Rodi Garganico il quadro della madonna e accompagnato dalle statue di 15 santi tra cui il patrono San Cristoforo.\nMadonna della Libera di Pratola Peligna.\nLa leggenda racconta che un'icona votiva quattrocentesca della Madonna fu rinvenuta nel XVI secolo da un contadino pratolano durante un'epidemia di peste. Il contadino implor\u00f2 la Madonna di stornare il flagello, e fu esaudito. L'icona fu portata nel centro di Pratola e messa in una prima cappella. Nel 1851 fu iniziato il nuovo santuario per favorire maggiore affluenza di fedeli, e fu consacrato nel 1912; in stile neoclassico con pianta a basilica latina. Presso gli altari interni si trovano l'icona rinascimentale della Madonna con i pellegrini e la statua processionale del 1741, costruita dai monaci della Badia Morronese di Sulmona.\nLa festa della Madonna della Libera si svolge la prima domenica di maggio."}
{"id": "2913528", "revid": "373099", "url": "https://it.wikipedia.org/wiki?curid=2913528", "title": "Ustad Nishat Khan", "text": ""}
{"id": "2913560", "revid": "110157", "url": "https://it.wikipedia.org/wiki?curid=2913560", "title": "Frontier Airlines", "text": "Frontier Airlines \u00e8 una compagnia aerea a basso costo statunitense con sede a Denver, in Colorado. Controllata al 100% da Indigo Partners, Frontier Airlines ha come hub principale l'Aeroporto Internazionale di Denver mentre altri nove aeroporti sono focus city della compagnia.\nNel 2018, con 18,5 milioni di passeggeri, \u00e8 stata la dodicesima compagnia per individui trasportati negli Stati Uniti.\nFlotta.\nA gennaio 2019, la flotta di Frontier Airlines \u00e8 composta dai seguenti aeromobili:"}
{"id": "2913565", "revid": "729019", "url": "https://it.wikipedia.org/wiki?curid=2913565", "title": "Isotopi dell'oro", "text": "In questa voce sono elencati tutti gli isotopi dell'oro (Au), che partono dall'oro-169(169Au) (peso circa 169 uma) e vanno fino all'oro-205(205Au).\nL'unico isotopo stabile dell'oro \u00e8 il 197Au che compone tutto quello che comunemente viene commercializzato ed ha una massa di 196,966569 uma, mentre quello radioattivo pi\u00f9 stabile \u00e8 il 195Au con un'emivita di 186 giorni.\nMassa atomica standard: 196,96655 uma"}
{"id": "2913569", "revid": "88740", "url": "https://it.wikipedia.org/wiki?curid=2913569", "title": "Williamsport", "text": ""}
{"id": "2913580", "revid": "1442080", "url": "https://it.wikipedia.org/wiki?curid=2913580", "title": "Soehngenia", "text": "Soehngenia \u00e8 un genere di batterio appartenente alla famiglia delle Clostridiaceae."}
{"id": "2913581", "revid": "1442080", "url": "https://it.wikipedia.org/wiki?curid=2913581", "title": "Soehngenia saccharolytica", "text": "Soehngenia saccharolytica \u00e8 una specie di batterio appartenente alla famiglia delle Clostridiaceae."}
{"id": "2913583", "revid": "1442080", "url": "https://it.wikipedia.org/wiki?curid=2913583", "title": "Sporacetigenium", "text": "Sporacetigenium \u00e8 un genere di batterio appartenente alla famiglia delle Clostridiaceae."}
{"id": "2913584", "revid": "767487", "url": "https://it.wikipedia.org/wiki?curid=2913584", "title": "The Last Kiss (film)", "text": "The Last Kiss \u00e8 un film statunitense del 2006 diretto da Tony Goldwyn, remake de \"L'ultimo bacio\" di Gabriele Muccino.\nIn Italia \u00e8 disponibile in DVD dal 21 aprile 2010.\nTrama.\nMichael e la sua fidanzata Jenna sembrano una coppia perfetta. Jenna \u00e8 incinta di dieci settimane, i genitori di lei spingono perch\u00e9 si sposino ma Jenna temporeggia. In realt\u00e0, nessuno immagina che Michael si sente in trappola: nonostante consideri Jenna la compagna ideale, ha dei ripensamenti sulla sua condizione.\nA un matrimonio, Michael incontra per caso Kim, a cui confida i propri dubbi sulla sua relazione. Kim crede che stia per lasciarsi con Jenna e tenta di sedurlo ma Michael non cede alla tentazione, nonostante sia attratto dalla giovinezza, dalla freschezza e dall'entusiasmo di Kim. Kim se ne va dicendo a Michael la scuola che frequenta e i posti in cui pu\u00f2 trovarla.\nMichael decide di andare a cercarla ma le dice di trovarsi in zona per una riunione con un cliente. Kim intuisce il suo interesse e, mentre Michael la riporta a casa, lo invita a una festa. Michael accetta. Tornato in ufficio, Michael inventa una scusa da dire a Jenna per la sera della festa e chiede a Chris, il suo migliore amico nonch\u00e9 collega, di coprirlo. Chris sospetta che Michael abbia un'altra donna e lo prega di non coinvolgerlo, Michael per\u00f2 nega.\nDopo la festa con Kim i due si baciano; Kim invita Michael a passare la notte da lei, ma il senso di colpa prevale e lui rifiuta. Purtroppo per Michael, il padre di Izzy, un amico suo e di Jenna, muore quella notte e in molti, tra cui Jenna e Chris, vanno a porgli le condoglianze. Jenna capisce quindi che Michael non si trovava con Chris come le aveva detto: affronta Chris che per\u00f2 si rifiuta di rispondere alle sue domande, alimentando cos\u00ec i sospetti della donna.\nQuando Michael torna a casa, Jenna lo affronta: Michael inizialmente nega, ma alla fine cede e ammette di avere visto un'altra donna, ma di non essere andato a letto con lei. Jenna \u00e8 troppo sconvolta per credergli e lo caccia di casa.\nSolo e disperato, Michael riceve una chiamata da Kim, che si scusa per essere stata troppo insistente e gli chiede di incontrarsi soltanto per parlare. Michael accetta. Al suo arrivo, finiscono a letto insieme. Il mattino seguente, Michael tenta di andarsene senza svegliarla ma, una volta fuori di casa, \u00e8 costretto a rientrare quando si accorge di essersi dimenticato le chiavi. Kim gli chiede perch\u00e9 voleva andarsene senza salutare, Michael si giustifica dicendo che non voleva svegliarla. Kim gli restituisce le chiavi strappandogli la promessa di richiamarla.\nAl lavoro, Michael decide di uscire prima per andare a cercare Jenna. Mentre si allontana, inaspettatamente arriva Kim. Michael le confida che \u00e8 ancora innamorato di Jenna, che \u00e8 incinta di suo figlio. Le chiede scusa per non averle detto nulla della gravidanza e la lascia per andare a cercare Jenna.\nMichael va a casa dei genitori di Jenna e Stephen, il padre, gli d\u00e0 dei consigli su come guadagnarsi il perdono di Jenna. Michael quindi entra in camera di Jenna: lei gli chiede se fosse sincero quando diceva di non essere andato a letto con l'altra. Michael dice di s\u00ec, ma aggiunge di essere tornato da lei dopo il loro litigio. Nonostante l'onest\u00e0 di Michael, Jenna si adira e torna furiosamente a casa.\nMichael la segue ma viene chiuso fuori di casa, decide quindi di rimanere ad aspettare in veranda finch\u00e9 lei non acconsentir\u00e0 a parlargli. Passano due giorni, ma lui non desiste, fino a quando Jenna cede."}
{"id": "2913585", "revid": "1442080", "url": "https://it.wikipedia.org/wiki?curid=2913585", "title": "Sporacetigenium mesophilum", "text": "Sporacetigenium mesophilum \u00e8 una specie di batterio appartenente alla famiglia delle Clostridiaceae."}
{"id": "2913586", "revid": "1452073", "url": "https://it.wikipedia.org/wiki?curid=2913586", "title": "Sporobacter", "text": "Sporobacter \u00e8 un genere di batterio appartenente alla famiglia delle Clostridiaceae."}
{"id": "2913588", "revid": "1452073", "url": "https://it.wikipedia.org/wiki?curid=2913588", "title": "Sporobacter termitidis", "text": "Sporobacter termitidis \u00e8 una specie di batterio appartenente alla famiglia delle Clostridiaceae."}
{"id": "2913591", "revid": "1442080", "url": "https://it.wikipedia.org/wiki?curid=2913591", "title": "Subdoligranulum", "text": "Subdoligranulum \u00e8 un genere di batterio appartenente alla famiglia delle Clostridiaceae."}
{"id": "2913592", "revid": "1442080", "url": "https://it.wikipedia.org/wiki?curid=2913592", "title": "Subdoligranulum variabile", "text": "Subdoligranulum variabile \u00e8 una specie di batterio appartenente alla famiglia delle Clostridiaceae."}
{"id": "2913594", "revid": "1442080", "url": "https://it.wikipedia.org/wiki?curid=2913594", "title": "Tepidibacter", "text": "Tepidibacter \u00e8 un genere di batterio appartenente alla famiglia delle Clostridiaceae."}
{"id": "2913596", "revid": "1442080", "url": "https://it.wikipedia.org/wiki?curid=2913596", "title": "Tepidibacter formicigenes", "text": "Tepidibacter formicigenes \u00e8 una specie di batterio appartenente alla famiglia delle Clostridiaceae."}
{"id": "2913597", "revid": "1442080", "url": "https://it.wikipedia.org/wiki?curid=2913597", "title": "Tepidibacter thalassicus", "text": "Tepidibacter thalassicus \u00e8 una specie di batterio appartenente alla famiglia delle Clostridiaceae."}
{"id": "2913598", "revid": "1442080", "url": "https://it.wikipedia.org/wiki?curid=2913598", "title": "Tepidimicrobium", "text": "Tepidimicrobium \u00e8 un genere di batterio appartenente alla famiglia delle Clostridiaceae."}
{"id": "2913599", "revid": "1442080", "url": "https://it.wikipedia.org/wiki?curid=2913599", "title": "Tepidimicrobium ferriphilum", "text": "Tepidimicrobium ferriphilum \u00e8 una specie di batterio appartenente alla famiglia delle Clostridiaceae."}
{"id": "2913600", "revid": "1442080", "url": "https://it.wikipedia.org/wiki?curid=2913600", "title": "Thermobrachium", "text": "Thermobrachium \u00e8 un genere di batterio appartenente alla famiglia delle Clostridiaceae."}
{"id": "2913602", "revid": "1442080", "url": "https://it.wikipedia.org/wiki?curid=2913602", "title": "Thermobrachium celere", "text": "Thermobrachium celere \u00e8 una specie di batterio appartenente alla famiglia delle Clostridiaceae."}
{"id": "2913603", "revid": "1442080", "url": "https://it.wikipedia.org/wiki?curid=2913603", "title": "Thermohalobacter", "text": "Thermohalobacter \u00e8 un genere di batterio appartenente alla famiglia delle Clostridiaceae."}
{"id": "2913606", "revid": "1442080", "url": "https://it.wikipedia.org/wiki?curid=2913606", "title": "Thermohalobacter berrensis", "text": "Thermohalobacter berrensis \u00e8 una specie di batterio appartenente alla famiglia delle Clostridiaceae."}
{"id": "2913608", "revid": "1452073", "url": "https://it.wikipedia.org/wiki?curid=2913608", "title": "Tindallia", "text": "Tindallia \u00e8 un genere di batterio appartenente alla famiglia delle Clostridiaceae."}
{"id": "2913609", "revid": "1452073", "url": "https://it.wikipedia.org/wiki?curid=2913609", "title": "Tindallia californiensis", "text": "Tindallia californiensis \u00e8 una specie di batterio appartenente alla famiglia delle Clostridiaceae."}
{"id": "2913610", "revid": "1452073", "url": "https://it.wikipedia.org/wiki?curid=2913610", "title": "Tindallia magadiensis", "text": "Tindallia magadiensis \u00e8 una specie di batterio appartenente alla famiglia delle Clostridiaceae."}
{"id": "2913611", "revid": "37140", "url": "https://it.wikipedia.org/wiki?curid=2913611", "title": "Monte Carlo Masters 2010 - Doppio", "text": ""}
{"id": "2913613", "revid": "76963", "url": "https://it.wikipedia.org/wiki?curid=2913613", "title": "Kitty Winn", "text": "Biografia.\nVincitrice nel 1971 del premio per la miglior attrice al Festival di Cannes per \"Panico a Needle Park\", il suo ruolo pi\u00f9 celebre \u00e8 stato quello di Sharon Spencer ne \"L'esorcista\" (1973)."}
{"id": "2913616", "revid": "767487", "url": "https://it.wikipedia.org/wiki?curid=2913616", "title": "Noddy Holder", "text": "Cantante, chitarrista e leader degli Slade, \u00e8 considerato una delle voci pi\u00f9 interessanti del panorama rock degli anni settanta. Insieme al bassista, violinista e chitarrista Jim Lea, era l'autore della maggior parte dei brani della band.\nMolto probabilmente \u00e8 proprio la sua voce a dare al gruppo una originalit\u00e0 e una forza trainante che non aveva precedenti nei gruppi cosiddetti \"minori\" di quel periodo. La sua notevole capacit\u00e0 compositiva, unita a quella del bassista Lea, \u00e8 uno dei fattori decisivi per il successo della band. Holder firma con Lea tutte le canzoni e le innumerevoli hit del gruppo, che rimane secondo solo ai Beatles per 45 giri piazzati nella classifica inglese.\nBiografia.\nFiglio di un lavavetri, super\u00f2 l'Eleven plus exam e frequent\u00f2 una grammar school per un anno prima della sua chiusura. In seguito frequent\u00f2 la nuova T. P. Riley Comprehensive School e super\u00f2 6 esami GCE O-level. A tredici anni aveva formato un gruppo musicale di nome The Rockin' Phantoms con alcuni compagni di scuola. Con i soldi guadagnati con i primi lavori comper\u00f2 una chitarra H\u00f6fner e un amplificatore. Con Steve Brett &amp; the Mavericks inizi\u00f2 la carriera di musicista professionista. La band realizz\u00f2 quattro singoli per la Columbia Records.\nFu convinto dal batterista Don Powell ad entrare a far parte dei The N'Betweens, di cui facevano gi\u00e0 parte Dave Hill, Jim Lea. I quattro avrebbero cambiato nome in Slade.\nLa collaborazione tra Lea e Holder, che era il frontman del gruppo, condusse gli Slade verso il successo. Il singolo pi\u00f9 noto resta \"Merry Xmas Everybody\", registrato nel 1973 e divenuto il sesto singolo della band a raggiungere la vetta della Official Singles Chart, il terzo degli Slade ad entrare in classifica direttamente al primo posto. Nel Regno Unito il brano, ancora molto popolare, ha venduto svariati milioni di copie.\nIl gruppo si scioglie definitivamente nel 1987 e successivamente Holder diventa un personaggio di rilievo nella radio e televisione inglese.\nSposato con la produttrice televisiva Suzan Price dal 7 aprile 2004, ha un figlio, Django, nato nel gennaio 1995. Dal precedente matrimonio con Leandra, Holder ha avuto due figlie, Jessica e Charisse."}
{"id": "2913617", "revid": "1318658", "url": "https://it.wikipedia.org/wiki?curid=2913617", "title": "Stazione di Ginevra Cornavin", "text": "La stazione di Ginevra Cornavin (in francese Gare de Gen\u00e8ve-Cornavin) \u00e8 il principale scalo ferroviario della citt\u00e0 di Ginevra sito nel centro cittadino nell'area urbana denominata \"Cornavin\", in Svizzera. \u00c8 una stazione di primaria importanza con circa 230 arrivi e partenze giornaliere e stazione di confine internazionale con la Francia. Oltre alla connessione alla rete ferroviaria francese \u00e8 connessa alla direttrice ferroviaria principale del Sempione che a sua volta la collega al resto della rete ferroviaria svizzera. \u00c8 connessa anche all'aeroporto Aeroporto Internazionale di Ginevra Cointrin dove si trova la Stazione di Ginevra Aeroporto.\nStoria.\nLa stazione centrale di Ginevra venne realizzata nella seconda met\u00e0 del XIX secolo in seguito all'attivazione del collegamento in territorio francese della linea ferroviaria tra Ginevra e Lione. Venne scelto il sito di Cornavin per non tagliare in due la citt\u00e0. Venne inaugurata tra il 16 e il 18 marzo 1858. Venne ampliata nel 1873 e nuovamente nel 1893 in occasione della \"Esposizione nazionale della Svizzera\". Si incendi\u00f2 durante la notte dell'11 febbraio 1909 a causa del surriscaldamento di una stufa nel deposito bagagli e venne distrutto quasi tutto l'edificio. Fu di propriet\u00e0 della societ\u00e0 privata Compagnia Paris-Lyon-M\u00e9diterran\u00e9e (PLM) fino al 1912. \nIn seguito all'insediamento a Ginevra della Societ\u00e0 delle Nazioni, nel 1919, fu programmato anche il rifacimento degli edifici di stazione su progetto dell'architetto Giuliano Flegenheimer con sculture sul frontone di Jacques Probst.\nIl 25 dicembre 1925 l'edificio ristrutturato venne acquisito dalle Ferrovie Federali Svizzere.\nIl nuovo atrio centrale venne inaugurato il 25 giugno 1929 e il riassetto globale completato nel 1931.\nNei primi anni 2000 la stazione \u00e8 stata ristrutturata. L'edificio e il centro commerciale nel seminterrato contano circa 50 negozi, vari bar e ristoranti e un posto di polizia dal 2004.\nCaratteristiche.\nLa stazione \u00e8 collegata alle reti ferroviarie svizzera (FFS) e francese (SNCF). \nSono presenti anche collegamenti AV con TGV diretti per Parigi e Marsiglia. Treni regionali circolano fra Lancy-Pont-Rouge e Coppet e il RER (Rh\u00f4ne Express R\u00e9gional) collega Ginevra Cornavin con Bellegarde. \u00c8 prevista la realizzazione di un progetto del CEVA per il potenziamento dell'itinerario (Stazione di Ginevra Cornavin-des Eaux-Vives-Annemasse) (pianificato sin dal 1884). Collegando la rete ferroviaria elvetica a quella francese della Alta Savoia (mediante una galleria sotto una parte della citt\u00e0), i treni potranno circolare nella regione transfrontaliera circostante a Ginevra e, con delle nuove stazioni, servire zone densamente popolate.\nServizi.\nLa stazione \u00e8 dotata di molti tipi di servizi tra cui una stazione di polizia, bar, ristoranti, self service, supermarket e parcheggi sotterranei.\nInterscambi.\nAll'esterno della stazione \u00e8 possibile l'interscambio con autobus urbani e tram della Transports Publics Genevois per tutte le direzioni."}
{"id": "2913623", "revid": "729019", "url": "https://it.wikipedia.org/wiki?curid=2913623", "title": "Aeroporto di Rio de Janeiro-Jacarepagu\u00e1-Roberto Marinho", "text": "L'aeroporto di Rio de Janeiro-Jacarepagu\u00e0 \u00e8 un aeroporto situato a Rio de Janeiro, nel quartiere di Barra da Tijuca, a circa 30 chilometri dal centro della citt\u00e0. \u00c8 attualmente amministrato dalla Infraero.\nAttualmente su questo aeroporto operano solamente voli militari e di aviazione generale, quindi non atterrano o decollano aerei di linea oppure cargo.\nSono in previsione notevoli opere di miglioramento in vista dei campionati mondiali di calcio del 2014 che avranno sede in Brasile e delle olimpiadi estive del 2016 che sono state assegnate alla citt\u00e0 di Rio de Janeiro.\nCuriosit\u00e0.\nLa compagnia aerea Gol Transportes A\u00e9reos, nonostante non operi da questo aeroporto, ha messo a disposizione per i cittadini di Barra da Tijuca dei banchi check-in nell'aeroporto, ed offre ai suoi clienti il trasporto gratuito via bus verso il pi\u00f9 grande Aeroporto di Rio de Janeiro-Gale\u00e3o.\nCollegamenti esterni.\nhttps://web.archive.org/web/20100430122027/http://www.infraero.gov.br/movi.php?gi=movi \nhttps://web.archive.org/web/20090706115512/http://www.infraero.gov.br/usa/aero_prev_home.php?ai=214"}
{"id": "2913626", "revid": "599013", "url": "https://it.wikipedia.org/wiki?curid=2913626", "title": "Petrolio sintetico", "text": "Il petrolio sintetico \u00e8 un combustibile di composizione affine a quella del petrolio, derivato per\u00f2 dal riciclaggio di materie seconde come le materie plastiche e altri derivati del petrolio.\nStoria.\nDurante la Seconda guerra mondiale, a causa dell'elevata domanda di petrolio da parte del settore militare, l'estrazione del petrolio \u00e8 stata affiancata alla produzione di petrolio sintetico.\nAd esempio in Germania tra il 1939 e il 1944 sono state prodotte circa 6,3 milioni di tonnellate di petrolio sintetico attraverso il processo Bergius (cio\u00e8 idrogenazione del catrame ad elevata temperatura e pressione) e attraverso il processo Fischer-Tropsch (cio\u00e8 per idrogenazione del gas di carbone a valori di pressione prossimi a 1 atm).\nNello stesso periodo, furono costruiti impianti di produzione di petrolio sintetico in Manciuria (da parte dei giapponesi), Inghilterra, Stati Uniti e URSS; in particolare si deve agli Stati Uniti il perfezionamento del processo Fischer-Tropsch, per mezzo del quale gli Stati Uniti nel 1942 raggiunsero una produzione di petrolio sintetico di 5,5 milioni di tonnellate.\nPetrolio sintetico da depolimerizzazione.\nIl processo di produzione del petrolio sintetico a partire dalle materie plastiche \u00e8 detto \"depolimerizzazione termica\" e pu\u00f2 essere pensato come il processo inverso della polimerizzazione: infatti mentre attraverso la polimerizzazione pi\u00f9 molecole idrocarburiche (le quali costituiscono i monomeri di partenza) si uniscono per formare una molecola ad elevato peso molecolare (cio\u00e8 un polimero), durante la depolimerizzazione avviene il contrario, cio\u00e8 le molecole che costituiscono le materie plastiche (i polimeri) vengono scisse in molecole a basso peso molecolare."}
{"id": "2913631", "revid": "474175", "url": "https://it.wikipedia.org/wiki?curid=2913631", "title": "Temperley", "text": "Temperley \u00e8 una citt\u00e0 argentina, situata nella parte sud-orientale del \"partido\" di Lomas de Zamora.\nStoria.\nLa citt\u00e0 fu fondata nel 1860 da George Temperley, da cui ha preso il nome, nato nel 1823 a Newcastle upon Tyne, in Inghilterra.\nNell'anno 1965 la citt\u00e0 prese lo status di provincia legislativa.\nInfrastrutture e trasporti.\nFerrovie.\nTemperley \u00e8 servita da una propria stazione ferroviaria posta lunga la linea suburbana Roca che unisce Buenos Aires con l'area sud-orientale della conurbazione bonaerense.\nSport.\nLa principale societ\u00e0 sportiva della localit\u00e0 \u00e8 il Club Atl\u00e9tico Temperley, la cui squadra di calcio vanta diverse presenze nella Primera Divisi\u00f3n."}
{"id": "2913633", "revid": "22356", "url": "https://it.wikipedia.org/wiki?curid=2913633", "title": "Ardesie di Hunsr\u00fcck", "text": "Le ardesie di Hunsr\u00fcck sono un lagerst\u00e4tten della Germania occidentale, famoso in tutto il mondo per il suo tipo di fossilizzazione particolare: gli organismi, conservati piritizzati, conservano in dettaglio molte parti molli. Risalgono al Devoniano inferiore (408-400 milioni di anni fa).\nConservazione degli organismi.\nNegli scisti neri di Hunsruck sono stati ritrovati numerosi fossili di organismi a corpo molle, che conducevano uno stile di vita bentonico o nectonico. Gli animali si sono fossilizzati in condizioni molto favorevoli alla conservazione, ovvero molto rapidamente e in assenza di ossigeno. I fossili non sono abbondanti nel giacimento, e si rinvengono soltanto dove la fratturazione si sviluppa in parallelo al piano di stratificazione.\nLa piritizzazione \u00e8 un tipo di conservazione raro nella fossilizzazione, e si ritiene che richieda non solo un rapido seppellimento dell'organismo in sedimenti poveri di materie organiche, ma anche un'alta concentrazione di ferro e zolfo. Una simile piritizzazione \u00e8 presente anche nei fossili del Cambriano provenienti da Maotianshan, in Cina.\nLe migliori localit\u00e0 in cui si rinvengono i fossili di Hunsruck sono le comunit\u00e0 di Bundenbach e Gem\u00fcnden. Le ardesie furono ampiamente scavate nel passato, principalmente per la costruzione di tetti, attraverso piccoli pozzi (circa 600). Attualmente solo una di queste cave \u00e8 ancora attiva, nella regione di Bundebach. Vi sono anche aree delle ardesie di Hunsruck in cui i fossili non sono n\u00e9 ben conservati n\u00e9 piritizzati; ci\u00f2 indica che nella regione vi erano anche ambienti con acque basse e pienamente ossigenate.\nComposizione della fauna fossile.\nTrilobiti, cnidari, ctenofori, cefalopodi, tentaculiti, agnati, anellidi, artropodi ed echinodermi."}
{"id": "2913641", "revid": "325888", "url": "https://it.wikipedia.org/wiki?curid=2913641", "title": "Aeroporto di Campinas-Viracopos", "text": "L'Aeroporto di Campinas-Viracopos (ICAO: SBKP - IATA: VCP) \u00e8 un aeroporto brasiliano, il terzo aeroporto per ordine di importanza e transiti tra quelli che servono San Paolo del Brasile. Situato a circa 100 km dal centro della metropoli, nella citt\u00e0 di Campinas, sorge adiacente alla strada ad alto scorrimento Bandeirantes-Anhanguera, via di comunicazione che collega la citt\u00e0 di San Paolo con l'interno dello Stato.\nLa struttura \u00e8 dotata di una pista in asfalto lunga 3\u00a0240\u00a0m e larga 45\u00a0m, l'altitudine \u00e8 di 661\u00a0m / 2\u00a0169 ft (m s.l.m., con orientamento RWY 15/33, la frequenza radio 131,025\u00a0MHz per la torre di controllo, circuito normale. L'aeroporto \u00e8 gestito da Infraero ed \u00e8 aperto al traffico commerciale.\nFino alla costruzione dell'aeroporto di San Paolo-Guarulhos, all'inizio degli anni ottanta, era l'aeroporto internazionale della citt\u00e0 di San Paolo, dal momento che le piste dell'aeroporto cittadino Congonhas erano diventate troppo corte per i nuovi aeromobili.\nA partire dal 2014, al fine di gestire l'incremento di traffico aereo derivante dai prossimi Campionati Mondiali FIFA, l'aeroporto \u00e8 stato completamente riconcepito nell'area adiacente a quella dove gi\u00e0 sorgeva.\nIl suo codice IATA \u00e8 VCP, ma talvolta, specialmente al di fuori del Brasile, il codice usato per identificare questo aeroporto \u00e8 CPQ.\nL'aeroporto \u00e8 sede ed hub principale per la compagnia aerea Azul Linhas A\u00e9reas. Le compagnie aeree operanti su questo aeroporto sono Gol Transportes A\u00e9reos, TAM Airlines, Azul Linhas A\u00e9reas e Trip Linhas A\u00e9reas.\nDal inizier\u00e0 il servizio di trasporto tra questo aeroporto e Lisbona, operato dalla compagnia aerea Azul."}
{"id": "2913643", "revid": "287204", "url": "https://it.wikipedia.org/wiki?curid=2913643", "title": "Campionato mondiale di snooker 2010", "text": "Il campionato mondiale di snooker 2010 si \u00e8 svolto dal 17 aprile al 3 maggio al Crucible Theatre di Sheffield. Il montepremi totale di questa edizione ammontava a 1.111.000 sterline, di cui 250.000 come premio per il vincitore.\nIl mondiale \u00e8 stato vinto dall'australiano Neil Robertson che ha battuto in finale lo scozzese Graeme Dott per 18-13.\nPreliminari.\nI turni preliminari si sono svolti il 26 febbraio all\"'English Institute of Sport\" di Sheffield.\nQualificazioni.\nLe partite di qualificazione si sono svolte tra il 27 febbraio e il 9 marzo all\"'English Institute of Sport\" di Sheffield.\nTabellone finale.\nI numeri tra parentesi indicano il posizionamento dei giocatori come teste di serie, alla fase finale accedono di diritto i primi 16 del ranking a cui si aggiungono altri 16 giocatori provenienti dai turni di qualificazione. Il sorteggio si \u00e8 svolto marted\u00ec 11 marzo 2010."}
{"id": "2913652", "revid": "729019", "url": "https://it.wikipedia.org/wiki?curid=2913652", "title": "Metropolitana di Lima", "text": "La metropolitana di Lima \u00e8 una metropolitana a servizio della citt\u00e0 di Lima, in Per\u00f9. La metropolitana opera una sola linea di 34,6\u00a0km nella zona sud della metropoli che serve 26 stazioni.\nProgetti.\nIl progetto completo si compone di 3 linee principali, oltre ad altri minori (Itinerari DMTU), ma in futuro ce ne saranno 5.\nStruttura.\nLa Linea 1 si estende per 34,6\u00a0km dal distretto di Villa El Salvador (dove si trova il centro di manutenzione) a Bayovar, facendo tappa in 26 stazioni:\nVeicoli.\nAll'inizio, la metropolitana ha usato una piccola flotta di 6 ML100 costruite da AnsaldoBreda, e in tutto e per tutto (salvo la livrea rossa) identiche alle MB100 per la Linea B della Metropolitana di Roma, prodotte nello stesso anno.\nDal 2013, la metropolitana usa principalmente le 35 unit\u00e0 Alstom Metropolis (costruiti dalla ditta francese Alstom simile alla serie 9000 della Metropolitana di Barcellona.\nLe ML100 sono attualmente usate solo in ora di punta e come riserva."}
{"id": "2913655", "revid": "729019", "url": "https://it.wikipedia.org/wiki?curid=2913655", "title": "British Pacific Fleet", "text": "La British Pacific Fleet (BPF), Flotta britannica del Pacifico, \u00e8 stata una flotta del Commonwealth britannico impegnata negli ultimi mesi della seconda guerra mondiale contro le forze giapponesi. Composta di unit\u00e0 provenienti dalle marine dei diversi paesi aderenti al Commonwealth, venne creata formalmente il 22 novembre 1944. La base principale e centro di comando era Sydney, mentre l'isola di Manus era utilizzata come base avanzata.\nOrigini.\nLa British Pacific Fleet \u00e8 stata e rimane tuttora la pi\u00f9 potente flotta convenzionale mai riunita dalla Royal Navy. Alla giornata della vittoria sul Giappone contava quattro navi da battaglia, 18 portaerei, 11 incrociatori e numeroso naviglio minore e di supporto. Nonostante ci\u00f2, la sua rilevanza rispetto alle forze schierate nell'Oceano Pacifico dagli Stati Uniti d'America \u00e8 certamente minore. Queste forze contribuirono comunque alla vittoria sostenendo le flotte statunitensi nella avanzata finale contro il Giappone nel 1945.\nIn seguito all'incursione giapponese nell'Oceano Indiano del 1942 e alla conseguente ritirata delle forze navali britanniche, le unit\u00e0 della Royal Navy non tornarono nel Pacifico Sud-Occidentale fino al 17 maggio 1944, quando un gruppo di combattimento anglo-americano port\u00f2 a compimento l'Operazione Transom, un raid su Surabaya, nell'isola di Giava.\nLe forze statunitensi erano impegnate a liberare territori britannici nel Pacifico, estendendo quindi la loro influenza. Era quindi un imperativo militare e politico ripristinare una presenza britannica nella zona e affrontare direttamente le forze giapponesi. Il governo britannico era anche determinato a fare in modo che le proprie colonie, come Hong Kong, venissero liberate da militari britannici.\nAll'interno dello stesso governo britannico per\u00f2 vi erano pareri discordanti riguardo alla formazione della Flotta. Churchill in particolare era inizialmente contrario ad apparire come un comprimario della potenza statunitense. Riteneva anche che una flotta britannica non sarebbe stata la benvenuta e che sarebbe stato pi\u00f9 utile concentrare le forze su Birmania e la Malaysia. Il Comitato dei Capi di Stato Maggiore riteneva invece fondamentale una presenza nel Pacifico, giungendo a considerare le dimissioni in massa in caso di rifiuto da parte del Primo Ministro. Anche da parte americana una mancata partecipazione britannica alle ultime fasi del conflitto sarebbe stata vista in maniera negativa.\nL'Ammiragliato aveva proposto di tornare attivamente nel Pacifico gi\u00e0 nei primi mesi del 1944 ma la reazione iniziale della United States Navy era stata scoraggiante. Il Comandante in Capo della Flotta e delle Operazioni Navali, Ammiraglio Ernest King era riluttante ad accettare ogni aiuto britannico e oppose una lunga serie di obiezioni anche logistiche. Solo dopo un intervento diretto del presidente Roosevelt la costituzione della \"British Pacific Fleet\" fu accettata, anche se contro l'opinione dell'ammiraglio King.\nForze.\nLa Flotta nacque al comando dell'ammiraglio Bruce Fraser, inizialmente con base a Trincomalee e gi\u00e0 Comandante in Capo della \"Eastern Fleet\". Dopo un breve periodo a bordo della cannoniera \"Tarantula\", la ammiraglia divenne la nave da battaglia \"Howe\".\nLa \"Eastern Fleet\" fu quindi riorganizzata in due forze distinte: la \"East Indies Fleet\" con base a Ceylon e quella che sarebbe diventata la \"Pacific Fleet\" (BPF). Inizialmente quest'ultima oper\u00f2 contro bersagli giapponesi sull'isola di Sumatra, esercitandosi in operazioni aeronavali fino agli inizi del 1945, quando venne trasferita a Sydney.\nIl nome \"British Pacific Fleet\" \u00e8 fuorviante, in quanto la Flotta era di composizione mista, anche se la Royal Navy forniva la maggior parte delle unit\u00e0 e tutte le navi principali. Erano comunque presenti la Royal Australian Navy, la Royal Canadian Navy e la Royal New Zealand Navy. Il contributo australiano fu limitato in quanto le unit\u00e0 maggiori erano gi\u00e0 integrate nelle flotte statunitensi dal 1942. Un'alta percentuale di aviatori di marina era di provenienza neozelandese. Erano presenti anche effettivi della US Navy e della South African Navy. L'apparato logistico era gestito dai porti australiani e neozelandesi.\nFino alla fine del conflitto la flotta fu comandata dall'ammiraglio Fraser, anche se in pratica il comando della Flotta in azione era delegato al viceammiraglio Bernard Eawlings, con il viceammiraglio Philip Vian al comando delle operazioni aeree del Fleet Air Arm. Il nome in codice della flotta era \"Task Force 37\" o anche 57, mentre ai gruppi di unit\u00e0 di rifornimento ci si riferiva come \"Task Force 113\".\nServizio.\nLa prima operazione importante in cui venne coinvolta la Flotta fu l'Operazione Meridian, che consisteva negli attacchi contro gli stabilimenti di raffinazione del petrolio di Palembang, sull'isola di Sumatra, durante il mese di gennaio 1945. Questa serie di attacchi, compiuta in avverse condizioni meteorologiche, ebbe successo nel ridurre le scorte di combustibile disponibili per la Marina imperiale giapponese. In totale andarono perduti 48 aerei del Fleet Air Arm a causa di azioni nemiche o di appontaggi non riusciti. Vennero invece rivendicati 30 abbattimenti di velivoli giapponesi in volo e la distruzione di altri 38 a terra.\nLa US Navy, che aveva il controllo delle operazioni Alleate nel Pacifico, assegn\u00f2 alla \"British Pacific Fleet\" la designazione di Task Force 57 durante le operazioni congiunte con la Quinta Flotta dell'ammiraglio Raymond Spruance. Il 27 maggio 1945 venne trasformata in Task Force 37, diventando parte della Terza Flotta dell'ammiraglio William Halsey.\nNel marzo 1945, durante la battaglia di Okinawa, la Flotta ebbe il compito di operare nella zona delle isole Sakishima, sopprimendo le unit\u00e0 aeree giapponesi e le loro basi, possibili punti di partenza per attacchi kamikaze. Le portaerei vennero ripetutamente attaccate in questo modo, ricevendo per\u00f2 danni non gravi grazie al loro ponte corazzato, non presente invece nelle unit\u00e0 statunitensi.\nNel mese di aprile la 4 Flottiglia sommergibili britannica venne trasferita presso la base alleata di Fremantle, in Australia, come parte della \"Pacific Fleet\". Il suo maggiore successo fu l'affondamento dell'incrociatore pesante \"Ashigara\" avvenuto l'8 giugno per opera del \"Trenchant\" e dello \"Stygian\". Il 31 luglio, durante l'Operazione Struggle, il sommergibile tascabile XE3 attacc\u00f2 le navi giapponesi presenti a Singapore, affondando l'incrociatore pesante \"Takao\".\nLe unit\u00e0 della Flotta attaccarono anche l'arcipelago giapponese, nel quadro di un'ampia campagna di bombardamenti costieri condotta dalla Terza Flotta di Halsey. La nave da battaglia \"King George V\" bombard\u00f2 la base navale di Hamamatsu, nei pressi di Tokyo, ultima nave da battaglia britannica ad aprire il fuoco in azione. Numerosi attacchi aerei vennero effettuati contro bersagli di terra e unit\u00e0 navali da parte dei mezzi imbarcati sulle portaerei della Flotta, incluso il danneggiamento di una portaerei di scorta nemica. Nonostante ci\u00f2, durante le ultime fasi della guerra, le unit\u00e0 britanniche vennero escluse da alcune azioni in Giappone in base a decisioni politiche.\nNella prevista invasione del Giappone, denominata Operazione Downfall, era pianificata una massiccia presenza britannica, ma l'azione venne cancellata in seguito alla resa giapponese. L'ultima azione di guerra della Flotta fu l'abbattimento di alcuni caccia Zero nell'ultimo giorno del conflitto.\nOrdine di battaglia.\nLa Flotta includeva 21 portaerei (con circa 300 aerei imbarcati), quattro navi da battaglia, 10 incrociatori, 40 cacciatorpediniere, 18 sloop-of-war, 13 fregate, 35 dragamine e varie unit\u00e0 minori, oltre a numerose navi di supporto e rifornimento."}
{"id": "2913656", "revid": "446353", "url": "https://it.wikipedia.org/wiki?curid=2913656", "title": "Pacific Fleet", "text": ""}
{"id": "2913657", "revid": "339392", "url": "https://it.wikipedia.org/wiki?curid=2913657", "title": "Panavia", "text": ""}
{"id": "2913664", "revid": "6923", "url": "https://it.wikipedia.org/wiki?curid=2913664", "title": "Officine di Costamasnaga", "text": "Le Officine di Costamasnaga sono state un'importante impresa di costruzioni meccaniche e ferroviarie, divenute successivamente \"Costameccanica\", \"Costarail\" e RSI Italia.\nStoria.\nLa societ\u00e0 venne fondata nel 1916 come societ\u00e0 nominale e prese il nome \"Costamasnaga\" dal paese in cui si trovava la sede: Costa Masnaga.\nLa produzione venne inizialmente orientata alle forniture belliche essendo in corso la prima guerra mondiale; il fatto era favorito dalla localizzazione delle officine di produzione lungo la ferrovia.\nAlla fine del conflitto, dal 1919, la produzione venne convertita in quella di carri ferroviari merci.\nNel 1926 l'azienda cambi\u00f2 la sua forma giuridica di societ\u00e0 nominale in societ\u00e0 per azioni assumendo il nome pi\u00f9 noto di \"Officine di Costamasnaga\" continuando la produzione di materiale ferroviario e tranviario.\nA partire dal 1942 le Officine di Costamasnaga estesero la propria produzione alla meccanica e alle infrastrutture metalliche come gli impianti di sollevamento e trasporto di grande potenza e di liquidi e gas compressi incorporando la \"IAT\" di Milano, una societ\u00e0 specializzata nella realizzazione di gru, di impianti di movimentazione e di trasporto.\nIl boom automobilistico degli anni sessanta sugger\u00ec alla societ\u00e0 L'Ausiliare di Milano, allora importante detentore di ferrocisterne, di investire nel settore del trasporto auto: vennero dunque commissionati alle officine di Costamasnaga 150 carri a due piani, a tre assi, per il trasporto delle autovetture Fiat destinate ai mercati esteri. Ulteriori 100 carri vennero ordinati nel 1963, met\u00e0 dei quali destinati all'Ausiliare, gli altri alle consociate svizzera ETRA (Eisenbahn Transportmittel AG) e tedesca EVA (Eisenbahn Verkehrstmittel AG).\nNel 1969 venne incorporata anche la Cortassa S.p.A. societ\u00e0 di progettazione e produzione di organi di trasmissione, di riduttori per applicazioni industriali, di moltiplicatori per centrali idroelettriche, di ruote dentate, giunti e martinetti di sollevamento.\nLa meccanica acquistava visibilit\u00e0 e autonomia divenendo una divisione separata dall'attivit\u00e0 ferroviaria tanto che il 1\u00ba gennaio 1998 l'attivit\u00e0 meccanica e ferroviaria fu scorporata in societ\u00e0 autonoma dando vita alle due societ\u00e0, Costameccanica S.p.A. e Costaferroviaria S.p.A.. Ma nonostante le previsioni ottimistiche all'inizio degli anni 2000 tutto il gruppo entr\u00f2 in grave crisi finanziaria sfociando alla fine nel blocco delle attivit\u00e0 nel mese di aprile del 2002.\nLa fase di stallo venne superata con il subentro della Badoni inizialmente, dal mese di aprile 2003, con l'affitto della \"Costameccanica\" e con l'acquisizione della stessa due anni dopo, il 6 aprile 2005 trasformandola poi in una divisione di Badoni s.r.l. ma mantenendone il marchio \"Costameccanica\".\nL'altra branca, la \"Costaferroviaria\", ribattezzata CostaRail e acquisita da RSI Italia, pur attraversando un periodo difficile, mutata la propria ragione sociale in \"Rail Service International Italia\", si aggiudicava la commessa per la costruzione dei nuovi treni diesel-elettrici della Ferrovia Circumetnea di Catania\nAnche in conseguenza della revoca dei contratti da parte di Trenitalia (concernenti produzione e manutenzione delle carrozze letto) la crisi dell'azienda si aggravava e il 12 novembre 2010 la Rail Service International S.p.a. presentava al Ministero del Lavoro \"istanza finalizzata alla concessione del trattamento straordinario di integrazione salariale, per la causale di crisi aziendale, per il periodo dal 1\u00ba novembre 2010 al 31 ottobre 2011\" per 151 lavoratori dell'impianto di produzione di Costamasnaga.\nIl 28 dicembre 2011 veniva presentata istanza di fallimento, dal Comune di Costa Masnaga nei confronti della \"Rail Service International Italia Spa\", gi\u00e0 destinataria a novembre di un atto di ingiunzione fiscale per mancato pagamento di 74.507,16 euro relativi alle imposte Ici, Tarsu e utenze idriche dal 2008 al 2011."}
{"id": "2913666", "revid": "3732", "url": "https://it.wikipedia.org/wiki?curid=2913666", "title": "Orso di Ravenna", "text": "\u00c8 venerato come santo dalla Chiesa cattolica, che lo ricorda il 13 aprile.\nNote biografiche.\nLa fonte principale per tracciare una biografia di Orso \u00e8 il \"Liber pontificalis ecclesiae ravennatis\" di Agnello Ravennate, scritto nella prima met\u00e0 del IX secolo. Secondo Agnello, Orso fu il sedicesimo vescovo di Ravenna, successore di Liberio III e predecessore di Pietro Crisologo. Stando al \"Liber pontificalis\" l'episcopato di Orso si svolse all'inizio del V secolo, in concomitanza con l'elevazione di Ravenna a capitale dell'Impero romano d'Occidente ad opera di Onorio (circa 402).\nLa pi\u00f9 importante indicazione riferita da Agnello \u00e8 la costruzione attribuita ad Orso di una grande basilica (\"sancta catholica ecclesia\"), all'interno della citt\u00e0 di Ravenna, nella \"regio Herculana\", accanto alla \"posterula Vincileonis\", dunque nei pressi delle mura urbane. Orso complet\u00f2 la costruzione della basilica con la decorazione interna, ricca di stucchi dorati e di mosaici, finanziata da generosi donatori, Euserio, Paolo, Agatone, Sazio e Stefano. La basilica era dedicata alla \"Hag\u00eda An\u00e1stasis\", ovvero alla Santa Resurrezione e fu consacrata in un giorno di Pasqua; ben presto tuttavia l'edificio divenne noto come \"basilica Ursiana\", dal nome del suo fondatore.\nAgnello aggiunge che Orso abitava nell'episcopio, vicino alla basilica, situato \"iuxta fossam amnis\", ossia nei pressi del fossato che correva lungo le mura, e che, secondo Testi Rasponi, corrisponde all'incirca al tracciato dell'antica via Sant'Antonio dei Fossi, l'odierna via Guglielmo Oberdan. Secondo gli storici, la costruzione della basilica-cattedrale e dell'episcopio all'interno delle mura ravennati costituiscono l'indizio pi\u00f9 evidente del trasferimento della sede vescovile da Classe a Ravenna, avvenuta all'epoca del vescovo Orso.\nAgnello riferisce poi di una tradizione, diffusa al suo tempo, secondo la quale Orso sarebbe stato sepolto all'interno della basilica che lui stesso fece costruire, tra l'altare maggiore e la cattedra vescovile. Questa indicazione \u00e8 tuttavia errata, poich\u00e9 ancora nel corso del V secolo era vietato seppellire i morti all'interno del \"pomerium\"; inoltre una ricognizione effettuata nel 1517 non port\u00f2 alla scoperta di nessuna tomba.\nSecondo Girolamo Rossi, che nel 1590 scrisse una vita di sant'Orso, pubblicata poi negli Acta Sanctorum, Orso sarebbe stato originario della Sicilia, dove possedeva diversi beni, che furono donati alla Chiesa di Ravenna e che costituirono quel ricco patrimonio gi\u00e0 noto verso la met\u00e0 del V secolo e di cui abbiamo notizia dall'epistolario di Gregorio Magno. Lucchesi ritiene plausibile questa indicazione, che spiegherebbe inoltre la diffusione del culto di santi siciliani a Ravenna sin dal V secolo; mentre non da alcun credito all'altra informazione riferita da Rossi, secondo cui Orso sarebbe stato cugino di san Bassiano, futuro vescovo di Lodi.\nLa morte.\nAgnello riferisce che Orso mor\u00ec, dopo 26 anni di episcopato, il giorno delle \u00abIdi di aprile\u00bb (\"Idus aprilis\"), ossia il 13 aprile, e che quel giorno era la festivit\u00e0 di Pasqua. Queste due indicazioni riportate da Agnello sollevano per\u00f2 problemi di cronologia, poich\u00e9 nel corso del V secolo la Pasqua cadde il 13 aprile solo nel 469 e nel 480, e per trovare la Pasqua in questo giorno nel periodo pi\u00f9 prossimo a quello in cui visse Orso bisogna arretrare al 396. Diverse sono le soluzioni proposte dagli storici per risolvere questo problema.\nBenedetto Bacchini, che per primo pubblic\u00f2 nel 1708 l'edizione del \"Liber pontificalis ecclesiae ravennatis\", propose una soluzione originale, ponendo la morte di Orso nel 412. Infatti, secondo la liturgia, il giorno di Pasqua inizia con la celebrazione dei primi vespri il sabato sera. Ora, nel 412 la domenica di Pasqua cadeva il 14 aprile; ma poich\u00e9 gi\u00e0 con la sera precedente aveva inizio la festivit\u00e0, Orso sarebbe morto il 13 aprile, come dice Agnello, ma di sabato sera, dopo la celebrazione dei primi vespri.\nOswald Holder-Egger, editore del \"Liber pontificalis ecclesiae ravennatis\" per le Monumenta Germaniae Historica, accetta invece la cronologia tradizionale, ponendo la morte di Orso il 13 aprile 396 e dunque la sua elezione nel 370.\nNel 1924 Alessandro Testi Rasponi pubblic\u00f2 una nuova edizione del \"Liber\" di Agnello con commento in italiano. Secondo l'autore le due informazioni di Agnello, e cio\u00e8 che Orso mor\u00ec il 13 aprile e che quel giorno era Pasqua, sono inconciliabili e, ammesso che sia morto il giorno di Pasqua, \u00e8 errata la data delle idi di aprile. Infatti ritiene che nella trasmissione testuale, davanti alla parola \"Idus\" sia venuto a mancare un numerale, cosa che modificherebbe il giorno della morte di Orso, avvenuta in uno dei giorni precedenti. Nei primi decenni del V secolo la Pasqua cade in uno dei giorni precedenti le idi di aprile solo nel 424 (\"VIII idus aprilis\", ossia 6 aprile), nel 426 (\"III idus aprilis\", ossia 11 aprile) e nel 429 (\"VII idus aprilis\", ossia 7 aprile). \u00c8 ad uno di questi tre anni che, secondo Testi Rasponi, si deve attribuire la morte del vescovo Orso.\nGiovanni Lucchesi, autore della voce su sant'Orso nella Bibliotheca Sanctorum, diversamente da Testi Rasponi, ritiene corretta la data del 13 aprile, mentre sarebbe errata l'identificazione di questo giorno con il giorno di Pasqua, dovuta ad Agnello. Scrive Lucchesi che \u00aba Ravenna si faceva memoria di Orso il giorno di Pasqua, poich\u00e9 in tal giorno si celebrava la festa dell'Ursiana; da ci\u00f2 Agnello dedusse che il santo fosse morto in un giorno di Pasqua\u00bb. Inoltre, l'unico modo per Agnello di conoscere la data della morte di Orso, in mancanza di iscrizioni sepolcrali, era che questa fosse gi\u00e0 inserita nel calendario ravennate nel IX secolo. Lucchesi conclude che Orso \u00e8 morto il 13 aprile, ma resta sconosciuto l'anno esatto, \u00abprobabilmente attorno al 425\u00bb.\nCulto.\nIl culto verso il vescovo Orso \u00e8 antichissimo, ed \u00e8 attestato fin dal VI secolo nei mosaici della basilica di Sant'Apollinare in Classe, dove viene rappresentato, vestito in abito sacerdotale e recante un libro in mano, accanto ai vescovi Ursicino, Severo ed Ecclesio; nel mosaico si trova l'iscrizione \"Sanctus Ursus\".\nLa sua memoria era celebrata a Ravenna il giorno di Pasqua, anniversario della dedicazione per mano sua della basilica Ursiana.\nIl Martirologio Romano fa memoria di sant'Orso il 13 aprile con queste parole: \"\u00abA Ravenna, sant'Orso, vescovo, che trasfer\u00ec la sede episcopale di Classe in questa citt\u00e0 e dedic\u00f2 la chiesa cattedrale nel giorno di Pasqua in onore della Santa An\u00e1stasis; nello stesso giorno qualche anno pi\u00f9 tardi anch'egli pass\u00f2 alla gloria della resurrezione\u00bb\"."}
{"id": "2913670", "revid": "287204", "url": "https://it.wikipedia.org/wiki?curid=2913670", "title": "Cook (Australia Meridionale)", "text": "Cook \u00e8 una stazione ferroviaria della linea trans-australiana che va da Adelaide a Perth, senza luoghi abitati nelle vicinanze.\nStoria.\nIl paese \u00e8 stato creato nel 1917, ovvero quando fu costruita la ferrovia, e il suo nome rende omaggio al sesto primo ministro australiano, Joseph Cook. Ai tempi, il paese, per quanto concerne le forniture, dipendeva dal Tea and Sugar Train. La stazione ferroviaria di Cook dista 478\u00a0km da quella di Ooldea, ci\u00f2 fa s\u00ec che questo specifico tratto ferroviario, sia considerato il pi\u00f9 lungo del mondo. Quando il paese era \"vivo\", l'acqua era pompata dal terreno, mentre attualmente viene portata dal treno. Sono stati fatti dei tentativi per introdurre della vegetazione, ma essi non hanno avuto un buon esito.\nOggi.\nLa popolazione \u00e8 attualmente composta da quattro persone, il che rende Cook, un \"paese fantasma\". Il paese \u00e8 infatti stato chiuso nel 1997, quando la ferrovia \u00e8 stata privatizzata, e ai nuovi proprietari non serviva il supporto di un comune, e anche se la parte riguardante il rifornimento \u00e8 rimasta, non \u00e8 pi\u00f9 previsto il pernottamento dei macchinisti. Cook \u00e8 inoltre l'unica fermata prevista nel Nullarbor Plain per i passeggeri dell'Indian Pacific. L'ospedale \u00e8 chiuso, e il negozio \u00e8 aperto solo quando l'Indian Pacific \u00e8 in paese. Attualmente ci sono solo poche case, e qualche tanica di benzina. A quante pare non sono presenti bambini a Cook."}
{"id": "2913672", "revid": "767487", "url": "https://it.wikipedia.org/wiki?curid=2913672", "title": "Michael Urbano", "text": "Biografia.\nInizia la sua carriera nel 1987 suonando con i \"Bourgeois Tagg\".\nTra il 1995 e il 1999 collabora con John Hiatt per la registrazione di \"Walk On\", \"Little Head\" e \"Crossing Muddy Waters\". Lavora anche con Sheryl Crow, Giusy Ferreri, Laura Pausini.\nDopo molte collaborazioni si unisce agli Smash Mouth nell'estate del 1999, sostituendo il primo batterista della band, Kevin Coleman, per tutta la prima parte dell\"'Astro Lounge tour\", per poi essere sostituito per il resto del tour dal batterista Mitch Marine. Solo nel 2000 Urbano si unisce ufficialmente alla band con cui suoner\u00e0 fino a febbraio 2006, quando decider\u00e0 di lasciare il gruppo per \u201cdifferenze creative\u201d.\nUrbano ha collaborato con vari gruppi e artisti: \"Bourgeois Tagg\", \"The Spent Poets\", \"The Kinetics\", Third Eye Blind, \"Black Lab\", \"Cracker\", Paul Westerberg, Chantal Kreviazuk, Red House Painters, Elisa, Willy DeVille. Inoltre ha registrato la batteria in tutti i brani dell'album \"Bluesugar\" di Zucchero Fornaciari (1998).\nNel 2006 ha collaborato con i Fischerspooner e ha partecipato ai live dei Cake.\nNel 2007 \u00e8 iniziata la collaborazione con Luciano Ligabue per la registrazione degli inediti presenti nei best del cantautore italiano: \"Primo tempo\" e \"Secondo tempo\". Dal 2008 ha fatto parte della formazione che ha accompagnato il \"rocker di Correggio\" nei tour italiani ed europei: \"European Tour/08\", \"ElleElle Stadi\", \"...Sette Notti In Arena\", \"Orchestra e R'N'R!\", \"Live 2009\", \"Solo Rock'n'roll\", \"Sette notti... non bastano!\".\nNel luglio del 2009 \u00e8 tornato a far parte degli Smash Mouth, continuando per\u00f2 la collaborazione con Luciano Ligabue per la realizzazione del nuovo album \"Arrivederci, mostro!\", la versione acustica \"Arrivederci, mostro! Tutte le facce del mostro\" e per il successivo tour \"Arrivederci, Mostro!\" - Stadi 2010.\nNel 2011 collabora alla registrazione, in California, dell'album di Noemi intitolato \"RossoNoemi\".\nIl 16 luglio 2011 partecipa al concerto \"Campovolo 2.0\", durante il quale \u00e8 stato registrato l'album live \"Campovolo 2.011\", pubblicato il 22 novembre 2011.\nDa qui la collaborazione con Luciano Ligabue si fa sempre pi\u00f9 forte e impegnativa.\n\u00c8 stato sempre lui il batterista dell'album \"Mondovisione\" uscito nel 2013, prendendo parte al successivo Tour diviso in 4 parti: \"Mondovisione Tour - Piccole Citt\u00e0\" (Autunno 2013), \"Mondovisione Tour - Stadi\" (Estate 2014), \"Mondovisione Tour - Mondo\" (Autunno 2014), e \"Mondovisione Tour - Palazzetti\" (Primavera 2015). In totale il Tour era composto da ben 58 date.\nNel 2016 \u00e8 stato impegnato nell'esclusivo Concerto - Evento \"LigaRockPark\" andato in scena il 24 e 25 settembre al Parco di Monza, in due serate uniche, che hanno totalizzato pi\u00f9 di 150.000 spettatori paganti.\nNel 2016 esce \"Made In Italy\", il nuovo progetto di Ligabue: un concept album da cui sar\u00e0 poi tratto un film che uscir\u00e0 nelle sale a gennaio 2018. Michael Urbano \u00e8 il batterista sia dell'album di inediti, sia della colonna sonora del film, pubblicata in un album poco dopo l'uscita del film.\nPoco dopo, il 27 novembre, ha partecipato al raduno del FunClub \"BarMario\" di Ligabue.\nSempre nel 2017 intraprende il nuovo \"Made in Italy Tour\" con Ligabue, articolato in 52 date totali nei palasport di tutta italia e non. Inizialmente programmato tutto in primavera, dopo la data del 14 marzo \u00e8 stato posticipato tutto il tour nel periodo autunnale, per un intervento a cui il Rocker di Correggio ha dovuto sottoporsi con urgenza. Michael ha partecipato sia alla prima che alla seconda parte del Tour, per tutte le date.\nDopo il tour, torna in America e collabora con vari artisti, fino a fine 2018: successivamente fa il suo ritorno in Italia, per seguire Ligabue nell'incisione del nuovo Album \"Start\". Tuttavia nell'album non \u00e8 lui il batterista principale.\nIl 24 aprile 2019 ha annunciato con un post sulla sua pagina Facebook l'abbandono della sua posizione come batterista di Ligabue per dare spazio a nuovi progetti in California, vicino a casa, e per passare pi\u00f9 tempo con la propria famiglia, ringraziando tutti i fan e lo stesso Ligabue per le grandissime soddisfazioni avute in tutti questi anni.\nStrumentazione.\n\u00c8 un endorser di UFIP per i piatti.\nCollegamenti esterni.\nDiscografia Michael Urbano"}
{"id": "2913684", "revid": "767487", "url": "https://it.wikipedia.org/wiki?curid=2913684", "title": "The Greg Kihn Band", "text": "La The Greg Kihn Band \u00e8 un gruppo musicale statunitense formata dal chitarrista e cantante Greg Kihn e dal bassista Steve Wright. Tra i loro singoli pi\u00f9 famosi includono \"The Breakup Song (They Don't Write 'Em)\" e \"Jeopardy\".\nStoria.\nLa formazione iniziale della The Greg Kihn Band includeva Robbie Dunbar alla chitarra e Larry Lynch alla batteria. Greg e Steve sono stati gli unici due membri permanenti da quando la band si form\u00f2 alla fine degli anni settanta. Il tastierista Gary Philips si un\u00ec alla band nel 1981.\nNel 2005 il figlio di Greg Kihn, Ry Kihn, si un\u00ec alla band. Nel 2008, il chitarrista Robert Berry si un\u00ec alla band."}
{"id": "2913685", "revid": "834", "url": "https://it.wikipedia.org/wiki?curid=2913685", "title": "Williamstown, Victoria", "text": ""}
{"id": "2913686", "revid": "1605525", "url": "https://it.wikipedia.org/wiki?curid=2913686", "title": "Canto del tramonto", "text": "Canto del tramonto (\"Sunset Song\") \u00e8 un romanzo scritto da Lewis Grassic Gibbon nel 1932 e rappresenta una delle opere fondamentali della letteratura scozzese novecentesca. \nTrama.\nIl racconto ha come protagonista Chris Guthrie, una giovane donna cresciuta in una famiglia contadina del Kincardineshire, una regione della Scozia. Lo scrittore narra della vita di questa famiglia, resa dura dalle difficolt\u00e0 economiche e dal sopraggiungere della prima guerra mondiale.\nLe tematiche affrontate in quest'opera sono molte e complesse: in primo luogo vi \u00e8 la questione del contrasto linguistico tra l'uso dell'inglese e del dialetto scozzese, visti come differenti modi di espressione e di veicolazione di tradizioni molto diverse. Da un lato, l'inglese \u00e8 considerato la lingua dei \"dominatori\" e simboleggia la modernit\u00e0. Dall'altro, lo scozzese \u00e8 la lingua degli antenati di Chris, la protagonista, e le ricorda i suoi legami con la terra natia e soprattutto con le vecchie canzoni popolari che la animano.\nUn'altra questione \u00e8 quella del presunto nazionalismo o internazionalismo dell'opera, che \u00e8 stato molto dibattuto da critici di varie posizioni. Se da una parte, Lewis Grassic Gibbon si qualifica come uno scrittore impegnato nella denuncia sociale delle condizioni di vita dei contadini scozzesi, dall'altro i problemi da lui affrontati possono essere considerati universali. Esempi di quest'ultimo tipo sono il forte legame con la terra, lo sradicamento delle tradizioni da parte della modernizzazione e dell'industrializzazione, il rapporto uomo - donna (controverso e continuamente messo in discussione).\nVersione televisiva.\nNel 1971 \u00e8 stata realizzata una versione televisiva di tale romanzo ad opera della BBC. Il ruolo della protagonista \u00e8 stato interpretato da Vivien Heilbron."}
{"id": "2913689", "revid": "177966", "url": "https://it.wikipedia.org/wiki?curid=2913689", "title": "Williamstown", "text": ""}
{"id": "2913690", "revid": "1370701", "url": "https://it.wikipedia.org/wiki?curid=2913690", "title": "Omate", "text": "Omate (\"Omaa\" in dialetto brianzolo, : ) \u00e8 l'unica frazione di Agrate Brianza ed \u00e8 posta ad est del centro abitato, in direzione di Cavenago di Brianza.\nPrima del 1869 fu comune autonomo ed \u00e8 attraversata dal torrente Molgora.\nOrigini del nome.\nIn alcuni documenti, Omate, \u00e8 chiamato \"Vomate\" poi \"Hom\u00e0\" trasformatosi successivamente in \"Homati\" oppure \"Loco Homate\" infine \"Homate\" fino a giungere al nome attuale.\nStoria.\nRegistrato agli atti del 1751 come un villaggio milanese di 360 abitanti saliti a 476 nel 1771, alla proclamazione del Regno d'Italia nel 1805 Omate risultava avere 427 residenti. Nel 1809 il comune si allarg\u00f2 incorporando Burago e Caponago, ma nel 1811 un regio decreto di Napoleone determin\u00f2 la soppressione dell'autonomia municipale per annessione a Cavenago. Il Comune di Omate fu comunque poi ripristinato con il ritorno degli austriaci nel 1816, e successivamente l'abitato crebbe discretamente, tanto che nel 1853 risult\u00f2 essere popolato da 744 anime, salite a 816 nel 1861. Fu un decreto di Vittorio Emanuele II del 1869 a decidere la soppressione del municipio, annettendolo a quello di Agrate.\nMonumenti e luoghi d'interesse.\nVilla Trivulzio.\nLa villa Trivulzio apparteneva all'omonima famiglia, ora di proprieta della famiglia Giambelli.\nVilla ottocentesca costituita da due corpi paralleli congiunti da un portico trasparente a sette arcate.\nLa villa oggi appare molto diversa dal primitivo progetto dell'architetto Ruggeri. \nL'ampio parco, progettato in anni precedenti, fu in seguito trasformato in giardino paesaggistico.\nLa villa apparteneva gi\u00e0 nel '500 alla nobile famiglia lombarda dei Trivulzio. Marc'Antonio dal Re la illustra con incisioni nell'opera \"Ville di Delizia\". Dopo diversi restauri (l'ultimo nel 2000) che le hanno restituito l'originaria bellezza, oggi la villa apre le sue sale per ospitare eventi esclusivi e matrimoni.\nSagre.\nUn sabato di gennaio, viene bruciato un pupazzo a forma d'asino in piazza Trivulzio di fronte all'omonima villa.\nSociet\u00e0 Sportive.\nTra le principali Societ\u00e0 Sportive Omatesi si annoverano:"}
{"id": "2913692", "revid": "599013", "url": "https://it.wikipedia.org/wiki?curid=2913692", "title": "Metropolitana di Cleveland", "text": "La metropolitana di Cleveland \u00e8 composta da una linea metropolitana che serve le citt\u00e0 di Cleveland ed East Cleveland, nella contea di Cuyahoga. \u00c8 gestita dalla Greater Cleveland Regional Transit Authority (GCRTA).\nLa linea \u00e8 chiamata ufficialmente \"linea rossa\", (in inglese \"Red Line\", IPA: ) il colore con cui \u00e8 rappresentata nelle mappe, ed \u00e8 conosciuta anche come \"linea Airport-Windermere\" dal nome dei suoi capolinea.\nStoria.\nLa prima sezione della linea, tra le stazioni di West 117th-Madison e di Louis Stokes, venne ufficialmente inaugurata il 15 marzo 1955, utilizzando anche parte della \"Cleveland Interurban Railroad\" tra Tower City e East 55th. Il 15 novembre 1958, la linea fu estesa da Madison Highland a West Park con due nuove stazioni. L'ultima estensione della linea risale invece al 1968, con l'apertura del prolungamento tra West Park e l'Aeroporto di Cleveland-Hopkins."}
{"id": "2913693", "revid": "1543377", "url": "https://it.wikipedia.org/wiki?curid=2913693", "title": "Fatao", "text": "Fatao \u00e8 un comune urbano del Mali facente parte del circondario di Di\u00e9ma, nella regione di Kayes.\nIl comune \u00e8 composto da 6 nuclei abitati:"}
{"id": "2913696", "revid": "111319", "url": "https://it.wikipedia.org/wiki?curid=2913696", "title": "MPP+", "text": "Il MPP+ o 1-metil-4-fenilpiridinio \u00e8 uno ione positivo, con formula C12H12N+, in grado di interferire con la fosforilazione ossidativa mitocondriale causando la deplezione di ATP e la conseguente morte cellulare. Inibisce inoltre la sintesi delle catecolamine e la tirosin idrossilasi.\nLa MPP+ si forma dalla MPTP nei tessuti cerebrali grazie alla trasformazione ossidativa operata delle MAO-B, enzimi mitocondriali. L'accumulo di tale tossina provoca la morte neuronale, in particolare delle popolazioni cellulari della \"substantia nigra\", provocando un quadro Parkinson simile.\nIl clorito di MPP+ \u00e8 utilizzato come erbicida con il nome di cyperquat, un analogo del paraquat."}
{"id": "2913698", "revid": "204391", "url": "https://it.wikipedia.org/wiki?curid=2913698", "title": "1-metil-4-fenilpiridinio", "text": ""}
{"id": "2913701", "revid": "125400891", "url": "https://it.wikipedia.org/wiki?curid=2913701", "title": "San Sebastiano", "text": "Agiografia.\nIl santo visse quando l'impero era guidato da Diocleziano. Oriundo di Narbona ed educato a Milano, fu istruito nei principi della fede cristiana. Si rec\u00f2 poi a Roma, dove entr\u00f2 a contatto con la cerchia militare alla diretta dipendenza degli imperatori.\nDivenuto alto ufficiale dell'esercito imperiale, fece presto carriera e divenne tribuno della prestigiosa prima corte pretoria, di stanza a Roma per la difesa dell'imperatore. In questo contesto, forte del suo ruolo, pot\u00e9 sostenere i cristiani incarcerati, provvedere alla sepoltura dei martiri e diffondere il cristianesimo tra i funzionari e i militari di corte, approfittando della propria carica imperiale.\nLa \"Passio\" racconta che un giorno due giovani cristiani, Marco e Marcelliano, figli di un certo Tranquillino, furono arrestati su ordine del prefetto Cromazio. Il padre fece appello a una dilazione di trenta giorni per il processo, per convincere i figli a desistere e sottrarsi alla condanna sacrificando agli dei. I fratelli erano ormai sul punto di cedere quando Sebastiano fece loro visita, persuadendoli a perseverare nella loro fede e a superare eroicamente la morte. Mentre dialogava con loro, il viso del tribuno fu irradiato da una luce miracolosa che lasci\u00f2 esterrefatti i presenti, tra cui Zoe, la moglie di Nicostrato, capo della cancelleria imperiale, muta da sei anni. La donna si prostr\u00f2 ai piedi del tribuno il quale, invocando la grazia divina, le pose le proprie mani sulle labbra e fece un segno di croce, ridonandole la voce.\nIl prodigio di Sebastiano port\u00f2 alla conversione un nutrito numero di presenti: Zoe col marito Nicostrato e il cognato Castorio, il prefetto romano Cromazio e suo figlio Tiburzio. Cromazio rinunci\u00f2 alla propria carica di prefetto e si ritir\u00f2 con altri cristiani convertiti in una sua villa in Campania. Il figlio invece rimase a Roma dove pat\u00ec il martirio; poi, uno a uno, anche gli altri neocristiani morirono per aver abbracciato la nuova religione: Marco e Marcelliano finirono trafitti da lance, il loro padre Tranquillino lapidato, Zoe sospesa per i capelli a un albero e arsa viva.\nQuando Diocleziano, che aveva in profondo odio i fedeli a Cristo, scopr\u00ec che Sebastiano era cristiano, esclam\u00f2: \u201cIo ti ho sempre tenuto fra i maggiorenti del mio palazzo e tu hai operato nell'ombra contro di me.\u201d; Sebastiano fu quindi da lui condannato a morte. Fu legato ad un palo in un sito del colle Palatino, denudato, e trafitto da cos\u00ec tante frecce in ogni parte del corpo da sembrare un istrice. I soldati, al vederlo morente e perforato dai dardi, lo credettero morto e lo abbandonarono sul luogo affinch\u00e9 le sue carni cibassero le bestie selvatiche; ma non lo era, e santa Irene di Roma, che and\u00f2 a recuperarne il corpo per dargli sepoltura, si accorse che il soldato era ancora vivo, per cui lo trasport\u00f2 nella sua dimora sul Palatino e prese a curarlo dalle molte ferite con pia dedizione. Sebastiano, prodigiosamente sanato, nonostante i suoi amici gli consigliassero di abbandonare la citt\u00e0, decise di proclamare la sua fede al cospetto dell'imperatore che gli aveva inflitto il supplizio. Il santo raggiunse coraggiosamente Diocleziano e il suo associato Massimiano, che presiedevano alle funzioni nel tempio eretto da Eliogabalo, in onore del Sole Invitto, poi dedicato a Ercole, e li rimprover\u00f2 per le persecuzioni contro i cristiani. Sorpreso alla vista del suo soldato ancora vivo, Diocleziano diede freddamente ordine che Sebastiano fosse flagellato a morte, castigo che fu eseguito nell'ippodromo del Palatino, per poi gettarne il corpo nella \"Cloaca Maxima\". Nella sua corsa verso il Tevere il corpo si impigli\u00f2 nei pressi della chiesa di San Giorgio al Velabro, dove fu raccolto dalla matrona Lucina che lo trasport\u00f2 sino alle catacombe sulla via Appia e ivi lo seppell\u00ec.\nInformazioni e leggende sulla sua vita sono narrate nella \"Passio Sancti Sebastiani\" (\"Passione di San Sebastiano\"), opera a cura di Arnobio il Giovane, monaco del V secolo, e poi nella \"Legenda Aurea\" scritta da Jacopo da Varagine.\nCulto.\nLa salma venne recuperata da mani pietose e sepolta nelle catacombe che oggi vengono appunto dette \"di San Sebastiano\". San Sebastiano sarebbe stato martirizzato sui \"gradus Helagabali\" ovvero i gradini di Elagabalo. In quello stesso luogo venne eretta una chiesa in suo nome. I gradini di Elagabalo si identificano, forse, in un tempio romano sul versante orientale del Palatino a Roma\nDato storico certo, che ne testimonia il culto sin dai primi secoli, \u00e8 l'inserimento del nome di Sebastiano nella \"Depositio martyrum\", il pi\u00f9 antico calendario della Chiesa di Roma, risalente al 354.\nPatronati.\nSan Sebastiano \u00e8 invocato come patrono delle Confraternite di Misericordia italiane, poich\u00e9 si rileva in lui l'aspetto del soccorritore che interviene in favore dei martirizzati, dei sofferenti (l'agiografia vuole che fosse proprio lui a soccorrere i suoi colleghi uccisi in odio alla fede cristiana e/o a provvedere almeno alla loro sepoltura). Questo tipo di confraternita infatti ha tuttora un preciso carisma assistenziale e gestisce direttamente, con l'opera dei propri volontari, una fitta e variegata rete di servizi socio-sanitari di precisa ispirazione e collocazione cristiana e cattolica.\nSan Sebastiano \u00e8 anche patrono degli Agenti di Polizia Locale e dei loro comandanti, ufficiali e sottufficiali (Breve apostolico del 3 maggio 1957 di papa Pio XII) e degli sch\u00fctzen.\nInsieme a san Rocco viene invocato e raffigurato a protezione contro la peste, sia in pale d'altare, sia in affreschi nei cimiteri, sie nella dedicazione di numerose chiese. Questo perch\u00e9 l'agiografia sostiene che san Sebastiano sopravvisse alle frecce (mor\u00ec infatti successivamente, per fustigazione) e san Rocco sopravvisse alla peste, facendone cos\u00ec delle immagini di salvati da una morte che generava piaghe o ferite, analoga alla peste.\nLocalit\u00e0.\nSan Sebastiano \u00e8 il patrono di numerose localit\u00e0, in particolare dei seguenti comuni in Italia:\n Patrono\nFesteggiamenti.\nSpesso, in passato, Sebastiano veniva invocato come protettore contro la peste. Attualmente, in Italia, \u00e8 il santo patrono della polizia municipale e da tutte le malattie contagiose. Oggi \u00e8 anche invocato contro le epidemie in generale, insieme a san Rocco.\nNelle province di Trento, Bolzano, nel Land Tirol (Euregio - Tirolo) ed in Baviera San Sebastiano \u00e8 patrono delle milizie locali o sch\u00fctzen (bersaglieri immatricolati): Ogni anno viene festeggiato con sfilate in tracht e sparata la salva d'onore in sua memoria. In ogni chiesa dedicata al santo oppure nella chiesa di riferimento della Compagnia. Viene festeggiata da oltre 30.000 miliziotti e tale tradizione risale ancora al XVI sec. e probabilmente antecedente. La cerimonia prevede lo schieramento iniziale della Compagnia, la marcia fino all'entrata della chiesa, il saluto con la bandiera e due ufficiali all'altare, al termine della funzione religiosa all'esterno la salva dei fucilieri e la sfilata finale fino in piazza. Per l'occasione viene esposta la bandiera del Tirolo (bianca-rossa righe verticali). Nel 2021 \u00e8 stato ideato il \"biscotto di San Sebastiano\" o \"biscotto degli sch\u00fctzen\" per arricchire la tradizione nella memoria del santo ispirandosi al biscotto di San Giorgio (altro patrono degli sch\u00fctzen): i biscotti sono stati ideati e donati alla popolazione di Cavalese ma l'iniziativa \u00e8 stata copiata da quasi tutte le Compagnie della Provincia di Trento ed alcune della Provincia di Bolzano con la richiesta da parte delle diocesi di farlo divenire parte integrante della tradizione alpina.\nSan Sebastiano \u00e8 poi particolarmente venerato ad Acireale perch\u00e9, durante la prima guerra mondiale, gli acesi che dovevano partire per il fronte, incrociarono la statua del martire di passaggio alla stazione, era il 20 gennaio 1916, giorno della solennit\u00e0 del Santo, tutti i soldati presenti in quel treno tornarono. Ogni anno ,alla vecchia stazione di Acireale, un treno fischiando saluta il passaggio del Santo accolto dallo sventolio dei fazzoletti e dai fuochi pirotecnici. San Sebastiano \u00e8 compatrono di Acireale: il 20 gennaio si svolge una festa a lui dedicata.\nAd Accadia, in provincia di Foggia, il 20 gennaio si svolge la festa patronale di San Sebastiano animata da tipici fal\u00f2 rionali. Dopo la solenne processione del santo e la benedizione di tutti i fal\u00f2 si tiene il palio di San Sebastiano giunto nel 2013 alla XXX edizione a cui partecipano i vari rioni e le frazioni del comune.\nA Racale, in provincia di Lecce, il Santo \u00e8 festeggiato per ben due volte all'anno: il 20 Gennaio, Solennit\u00e0 liturgica del Santo Patrono, dove si celebra l'ottavario di preghiera dal 12 al 19 Gennaio e il 20 a pomeriggio si tiene la solenne processione per le strade del paese con le confraternite e le associazioni, accompagnata dal concerto bandistico cittadino, seguita dalla Santa Messa e dal bacio della Sacra Reliquia; la quinta domenica di Maggio o la prima di Giugno (dipende dalle domeniche di maggio) si tengono i grandiosi festeggiamenti del Patrocinio di San Sebastiano sulla citt\u00e0. \u00c8 la grande festa civile che dura tre giorni (sabato, domenica e luned\u00ec), con sfarzose luminarie, concerti bandistici, che si alternano nei tre giorni di festa, fiera mercato, fuochi pirotecnici e Luna Park. I riti religiosi comportano sempre l'ottavario di preghiera in preparazione alla festa del Patrocinio, che si conclude con la ricorrenza religiosa del Sabato, dove si tiene una solenne celebrazione eucaristica in piazza e, a seguire una solenne processione per le vie del paese con tutte le confraternite e associazioni cittadine. Il luned\u00ec si celebra la Santa messa di ringraziamento in presenza del Vescovo della diocesi di Nard\u00f2-Gallipoli con bacio della Santa Reliquia che conclude i solenni festeggiamenti.\nNella Citt\u00e0 di Gallipoli in provincia di Lecce si inizi\u00f2 a venerare il Santo gi\u00e0 dal XVI secolo, allorch\u00e9, per sua intercessione, Gallipoli fu liberata dalla pestilenza.\nL\u2019Ottavario in preparazione alla Solennit\u00e0 del Santo in Cattedrale, si celebra dall\u201911 Gennaio al 18 Gennaio. Il 19 gennaio esce dalla Basilica Concattedrale di Sant'Agata la Solenne Processione per le vie del Centro Storico: ad aprirla, saranno le associazioni laicali e le confraternite (ben 10) nelle loro caratteristiche divise, cui seguir\u00e0 il clero ed il capitolo cattedrale, quindi il busto argenteo di S. Agata e quello di S. Sebastiano; seguiranno il sindaco con il gonfalone e l\u2019intera municipalit\u00e0, le autorit\u00e0 civili e militari ed infine una numerosissima partecipazione di popolo.\nGiorno 20 (Solennit\u00e0 di San Sebastiano), in serata, in Cattedrale, ci sar\u00e0 il canto dei Secondi Vespri e il Solenne Pontificale presieduto dal Vescovo della diocesi di Nard\u00f2-Gallipoli, il quale, per l\u2019occasione, rivolge il messaggio alla citt\u00e0.\nSubito dopo, il busto argenteo del Santo Patrono, portato a spalla da 4 vigili urbani in alta uniforme (S.Sebastiano, infatti, \u00e8 il protettore dei vigili) attraverser\u00e0 le navate laterali del duomo, sino a raggiungere l\u2019altare del santo (su cui esercita il diritto di patronato l\u2019amministrazione civica), ubicato nel transetto di destra Precederanno il corteo, al canto solenne del \u201cTe Deum\u201d, i priori, i presbiteri, il capitolo cattedrale e il vescovo con la preziosa reliquia del Santo. Si intoner\u00e0 il Responsorio \u00e8 subito dopo il Vescovo benedir\u00e0 la Citt\u00e0 con la Reliquia del Santo\n\u00c8 santo patrono di Mistretta e la festa si svolge due volte all'anno: il 20 gennaio e il 18 agosto. \u00c8 pure santo patrono di Tortorici e la festa si svolge due volte l'anno: il 20 gennaio con replica la prima domenica successiva (l'ottava) e la prima domenica di maggio. San Sebastiano \u00e8 anche santo protettore di Cerami e la festa si svolge ogni anno il 28 agosto.\nIn Calabria, venerato e festeggiato a Pernocari (VV) il 20 gennaio e la terza domenica di agosto. \u00c8 inoltre festeggiato come patrono a Fagnano Castello e Orsomarso, in provincia di Cosenza e ad Anoia Superiore il 20 di gennaio in provincia di RC, dove viene acceso un grande fal\u00f2 in suo onore e durante la festa viene baciata la reliquia.\nSan Sebastiano \u00e8 festeggiato anche a Termoli (CB) il 20 gennaio, quando gruppi di persone intonano un brano dedicato al Santo per le strade della citt\u00e0 ricevendo in dono soldi o leccornie. Lo spettacolo viene riproposto anche durante il periodo estivo, precisamente il 7 agosto, per permettere a coloro che vivono fuori citt\u00e0 di potervi assistere.\nSan Sebastiano \u00e8 venerato nella cittadina di Barcellona Pozzo di Gotto, della quale \u00e8 patrono. Qui, nella basilica minore di S.Sebastiano sita in piazza duomo, nel centro della citt\u00e0, \u00e8 custodita un inestimabile reliquia che consiste nell'osso dell'avambraccio del santo martire detto ivi \"Brazzu di San Bastianu\", spesso citato in detti del luogo come \"Ci voli u brazzu di san Bastianu!\", il quale si invoca in un momento dove sarebbe propizio un ausilio.\nA Cassaro (Siracusa) si festeggia il 20 gennaio con l'uscita di \"san mastianeddu\" una piccola statua che viene portata in processione di corsa per le vie del piccolo comune dai \"nudi\". L'ultima domenica di luglio di ogni 3 anni, dalla chiesa a lui dedicata, esce alle 12:00 in processione solenne la cinquecentesca statua di San Sebastiano\nIl culto di San Sebastiano \u00e8 presente anche a Berchidda e ad Ulassai in Sardegna. La sua festivit\u00e0 ricorre il 20 gennaio, data in cui tradizionalmente viene realizzato un grande fuoco e si offrono arance in un grande banchetto. La notte di San Sebastiano apre le porte ai riti dell'antico carnevale denominato \"su Maimulu\". E' festeggiato anche a Dorgali (Nu) il 19 gennaio con un grande fuoco di piantedi rosmarino e relativo invito a tutto il paese con dolci tipici fatti solo per l'occasione nella piazza antistante la chiesa parrocchiale.\nAnche in Liguria \u00e8 presente il culto del santo da lungo tempo. A Costarainera si trova una chiesa dedicata a San Sebastiano, edificata probabilmente del XIV secolo e attualmente in degrado. Fu probabilmente edificata sull'antico tracciato della via Aurelia che in quel tratto passava nell'entroterra e non sulla costa ligure, a causa delle frequenti incursioni di pirati.\nBellissima struttura \u00e8 il Protocenobio di San Sebastiano ad Alatri (Frosinone), dove, secondo diversi documenti, avrebbe avuto origine la \"Regula Magistri\".\nAnche ad Ales (OR), viene festeggiato il Santo con il tipico fal\u00f2 (variante della lingua sarda locale) nominato \"su fogadoni\" dall'altezza di svariati metri. Il 20 di gennaio, la sera di San Sebastiano.il fal\u00f2 (\"sa tuva\") viene benedetto dal vescovo prima di essere acceso, una volta dato alle fiamme da su sonadori (il musicista di organetto/fisarmonica-launeddas) inizia a suonare balli tipici del luogo e della Sardegna intera, e poi seguono i tipici \"ballos sardos\" (balli sardi), nel frattempo viene distribuita la cena, composta da specialit\u00e0 del luogo come cixiri, brobei a buddiu, proceddu e druccis, tottu isciustu de 'inu bellu (ceci, pecora bollita, maialetto e dolci (tipici sardi), tutto bagnato da del buon vino.\nIl giorno dopo si ha la processione per riportare il Santo nella sua chiesa dalla cattedrale e, subito dopo la messa si ha il tipico rinfresco \"su cumbidu\", a base di dolci sardi e \"crannaccia\" (vernaccia).\nA Ciminna (PA) viene festeggiato il 20 gennaio con la distribuzione delle arance, fal\u00f2 (vampa) e ntinna (gioco della pignatta con l'ausilio di un asinello), e la Domenica successiva con processione del simulacro (legno, Salvatore Bagnasco? fine XIX sec.) per le vie del paese.\nAd Avola (SR) viene festeggiato la 2\u00aa domenica del mese di Maggio, caratterizzata dalla tipica corsa dei \"Nuri\"che invocano il santo in dialetto siciliano,i devoti del santo percorrono anche a piedi nudi o addirittura in ginocchio il tratto di strada dalla nicchia di S.Sebastiano, chiamato \"U Misteri i San Mastianu\", fino alla Chiesa Madre del paese dove la statua del Santo viene esposta ai fedeli, che offrono oro, ceri votivi e omaggi floreali ricevendo la benedizione del caratteristico nastro rosso.\nNell'arte e nella letteratura.\nIconografia.\nSebastiano viene raffigurato solitamente come un giovane nudo, trafitto da frecce.\nLa leggenda del soldato martire dal corpo efebico e glabro ha interessato pittori e scultori di ogni era, il che ha portato a concentrare gli artisti sull'iconografia del santo nudo dalla bella anatomia a discapito di quella del militare maturo. Il santo era tra l'altro una delle poche figure nude che avevano il diritto di stare in una chiesa. Emblematico \u00e8 l'episodio tramandato da Giorgio Vasari nelle \"Le vite de' pi\u00f9 eccellenti pittori, scultori e architettori\" in merito al pittore Fra Bartolomeo.\nSicch\u00e9 il suo stato di santo ha cristallizzato per secoli le raffigurazioni del giovane ignudo col corpo bello e virile trafitto da frecce, o dal fisico nudo che si abbandona languidamente alle cure di angeli.\nLa rappresentazione pi\u00f9 antica del santo \u00e8 nel mosaico della Basilica di Sant'Apollinare Nuovo a Ravenna, datato tra 527 e il 565. La parete laterale sulla destra contiene grandi mosaici che raffigurano la processione di 26 martiri, condotta da san Martino e presieduta, tra gli altri, dallo stesso Sebastiano, ma i martiri sono rappresentati nello stile bizantino e non sono individualizzati, per cui hanno un'espressione identica.\nUn'altra raffigurazione antica di Sebastiano \u00e8 in un mosaico nella Basilica di San Pietro in Vincoli a Roma, che si fa risalire al 682 e rappresenta un uomo barbuto rivestito da un'armatura ma che non reca l'attributo della freccia.\nIl soggetto del santo ignudo e disteso dal viso languido risanato dopo il martirio da un gruppo di pie donne riscuote particolare fortuna nella pittura del XVII secolo, con schizzi di luce irradiati da una candela che rischiarano il corpo incorrotto del soldato, in lotta tra la vita e la morte, in una scena notturna e intima. Testimoniano gli effetti luminosi che si dipanano sul corpo nudo del santo gli esempi di Georges de La Tour e Jusepe de Ribera.\nGalleria d'immagini.\nNell'antica parrocchiale di Tollegno (BI), dedicata al santo Germano d'Auxerre, sono presenti due differenti affreschi ritraenti san Sebastiano, ambedue del XVI secolo, entrambi attribuibili alla bottega De Bosis."}
{"id": "2913702", "revid": "599013", "url": "https://it.wikipedia.org/wiki?curid=2913702", "title": "Lazare Gianessi", "text": "Carriera.\nGianessi gioc\u00f2 per vari club francesi e per la Nazionale francese, con la quale partecip\u00f2 al Mondiale 1954. Dopo il Mondiale, per\u00f2, ebbe una grave malattia ai polmoni e nel 1960 si ritir\u00f2 come calciatore.\nDopo il ritiro fu allenatore di numerose squadre dilettanti.\nMuore il 10 agosto 2009 all'et\u00e0 di 83 anni."}
{"id": "2913703", "revid": "351943", "url": "https://it.wikipedia.org/wiki?curid=2913703", "title": "Perle delle Alpi", "text": "Le Perle delle Alpi (in inglese \"Alpine Pearls\") sono un raggruppamento di 23 localit\u00e0 dell'arco alpino, che si trovano in cinque differenti nazioni. Questa cooperazione tra le localit\u00e0, stabilita nel 2006, ha l'obiettivo della cosiddetta mobilit\u00e0 dolce, ovvero offrire ai turisti la possibilit\u00e0 di arrivare e muoversi nella localit\u00e0 senza l'uso dell'automobile, sfruttando mezzi di trasporto pubblici e altri veicoli ecologici messi a disposizione in loco, tra cui bici, mountain bike, e-bike e veicoli elettrici. Il progetto ha vinto una serie di premi internazionali, tra cui l'Energy Globe Award e l'Ecotrophea nel 2008, e il Tourism for Tomorrow Award.\nDescrizione.\nLa fondazione.\nSono il risultato di due progetti europei chiamati \"Alps Mobility\" (Mobilit\u00e0 nelle Alpi) e \"Alps Mobility II - Alpine Pearls\" (Mobilit\u00e0 nelle Alpi II - Perle delle Alpi). L'accento era stato posto sull'offerta di pacchetti turistici innovativi e durevoli collegando le attrazioni turistiche ai vantaggi della mobilit\u00e0 dolce utilizzando dei mezzi di trasporto ecologici.\nCriteri di selezione.\nI criteri di selezione per ottenere il titolo di \"Perla delle Alpi\" riguardano la mobilit\u00e0 interregionale (i mezzi di trasporto per raggiungere la localit\u00e0, i consigli ai turisti e i tempi di attesa), il trasporto pubblico locale (mezzi di trasporto pubblico non inquinanti, possibilit\u00e0 di affittare biciclette), l'eventuale presenza di una riserva naturale nella zona e la qualit\u00e0 dei servizi (trattamento entro le 24 ore delle prenotazioni, presenza di una zona pedonale nel centro del comune, uffici di informazione). Nel 2007 17 comuni in 4 nazioni (Austria, Francia, Italia e Svizzera) avevano ottenuto tale titolo. Il loro numero \u00e8 in seguito aumentato arrivando alle attuali 23 Perle.\nLocalit\u00e0 coinvolte.\nAttualmente le localit\u00e0 partecipanti del consorzio sono:"}
{"id": "2913707", "revid": "1543377", "url": "https://it.wikipedia.org/wiki?curid=2913707", "title": "Gomitradougou", "text": "Gomitradougou \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 8 nuclei abitati:"}
{"id": "2913712", "revid": "287204", "url": "https://it.wikipedia.org/wiki?curid=2913712", "title": "A Division 1977-1978 (Irlanda)", "text": "La stagione 1977-1978 \u00e8 stata la cinquantasettesima edizione della League of Ireland, massimo livello del calcio irlandese."}
{"id": "2913725", "revid": "1543377", "url": "https://it.wikipedia.org/wiki?curid=2913725", "title": "Groum\u00e9ra", "text": "Groum\u00e9ra \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 9 nuclei abitati:"}
{"id": "2913726", "revid": "287204", "url": "https://it.wikipedia.org/wiki?curid=2913726", "title": "Groumera", "text": ""}
{"id": "2913727", "revid": "930062", "url": "https://it.wikipedia.org/wiki?curid=2913727", "title": "Aleksandr Nikolaevi\u010d Balandin", "text": "\u00c8 stato selezionato come cosmonauta il 1\u00ba dicembre, 1978 e si \u00e8 ritirato il 17 ottobre, 1994. Ha volato come ingegnere di volo su Sojuz TM-9. \u00c8 sposato ed ha due figli."}
{"id": "2913728", "revid": "599013", "url": "https://it.wikipedia.org/wiki?curid=2913728", "title": "Jacques Grimonpon", "text": "Carriera.\nIn carriera, Grimonpon gioc\u00f2 per il Lilla, con il quale vinse un campionato, l'Olympique Lione, le havre e il Girondins de Bordeaux.\nPrese parte al Mondiale 1954 con la Nazionale francese."}
{"id": "2913730", "revid": "1543377", "url": "https://it.wikipedia.org/wiki?curid=2913730", "title": "Gu\u00e9d\u00e9bin\u00e9", "text": "Gu\u00e9d\u00e9bin\u00e9 \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 6 nuclei abitati:"}
{"id": "2913731", "revid": "729019", "url": "https://it.wikipedia.org/wiki?curid=2913731", "title": "Metropolitana di Caracas", "text": "La metropolitana di Caracas (in spagnolo: Metro de Caracas) \u00e8 una metropolitana che serve la citt\u00e0 di Caracas ed \u00e8 composta da 4 linee. La costruzione e il funzionamento del sistema \u00e8 stato eseguito dalla societ\u00e0 C.A. Metro de Caracas, una societ\u00e0 di propriet\u00e0 statale, che fu fondata nel 1977 da Jos\u00e9 Gonz\u00e1lez-Lander; quest'ultimo diriger\u00e0 il progetto per pi\u00f9 di trenta anni.\nLa metropolitana \u00e8 stata fonte di orgoglio del Venezuela fin dalla sua apertura nel 1983. Costruita in gran parte in sotterranea, \u00e8 una delle pi\u00f9 grandi realizzazioni di ingegneria nel paese.\nIl suo motto attuale \u00e8 \"Enlazamos nuevos destinos\" (colleghiamo nuove destinazioni).\nEspansioni.\nI progetti comprendono il completamento del secondo stralcio della Linea 3, che va dalla stazione di \"El Valle\" fino a \"La Rinconada\"; quest'ultima inaugurata nell'ottobre 2006, e l'aumento delle stazioni (\"Los Jardines\", \"Coche\" e \"Mercado\"), la cui costruzione e apertura \u00e8 prevista nel 2010.\nL'estensione della Linea 2 (nota anche come Linea 5 durante la fase di costruzione) sar\u00e0 costruita e aperta nel 2012. Il primo progetto per un tratto di 7,5\u00a0km comprende 6 nuove stazioni, quali \"Bello Monte\", \"Las Mercedes\", \"Tamanaco\", \"Chuao\", \"Campo Bello\" e la stazione di \"Parque del Este II\". Un progetto separato da realizzare simultaneamente, per altri 6,7\u00a0km con 4 stazioni aggiuntive, quali \"Montecristo\", \"Bole\u00edta\", \"El Marqu\u00e9s\" e il terminal \"La Urbina\" (Petare Norte).\nAltri piani riguardano l'espansione del sistema con la costruzione di altre due linee: Linea 5 (15\u00a0km) a sud-est di Caracas, e la Linea 6 (17\u00a0km) che correr\u00e0 parallela alla linea 1 verso nord."}
{"id": "2913734", "revid": "287204", "url": "https://it.wikipedia.org/wiki?curid=2913734", "title": "Guedebine", "text": ""}
{"id": "2913735", "revid": "352448", "url": "https://it.wikipedia.org/wiki?curid=2913735", "title": "Nanocircuiteria", "text": ""}
{"id": "2913736", "revid": "54193", "url": "https://it.wikipedia.org/wiki?curid=2913736", "title": "Nanocircuiti", "text": "I nanocircuiti sono circuiti elettrici in scala nanometrica, ben dentro il regno quantico. Un nanometro \u00e8 uguale a 10-9 metri o ad una fila di 10 atomi di idrogeno. Con i circuiti sempre pi\u00f9 piccoli, vi \u00e8 la capacit\u00e0 di adattarne di pi\u00f9 su un chip di computer. Ci\u00f2 consente funzioni pi\u00f9 complesse utilizzando meno energia e maggiore velocit\u00e0 di calcolo. I nanocircuiti sono organizzati in tre parti distinte: transistor, interconnessioni e architettura, tutti distribuiti su scala nanometrica.\nVari approcci alla nanocircuiteria.\nSono state fatte una variet\u00e0 di proposte per realizzare in diverse forme la nanocircuiteria, compresi i transitor a singolo elettrone, gli automi cellulari a punto quantico e i crossbar latches su nanoscala. Tuttavia, \u00e8 probabile che gli approcci a breve termine saranno basati sull'incorporazione di nanomateriali per migliorare la progettazione dei MOSFET, che attualmente costituiscono la base della maggior parte dei progetti di circuiti analogici e digitali, e il ridimensionamento al quale porta la legge di Moore. Un articolo di giornale relativo al progetto MOSFET e al suo futuro \u00e8 stato pubblicato nel 2004, confrontando diverse geometrie di MOSFET in scala ridotta, notando che i FET a canale verticale con sezione circolare sono ottimali per la riduzione della scala. Questa configurazione \u00e8 in grado di essere implementata con un'elevata densit\u00e0 utilizzando canali cilindrici verticali di semiconduttori con diametri in nanoscala, mentre la Infineon Technologies e la Samsung hanno iniziato la ricerca e lo sviluppo in questa direzione come risulta in alcuni brevetti di base utilizzando nanofili e nanotubi di carbonio nel progettare i MOSFET. In un approccio alternativo , la Nanosys \u00e8 una nuova societ\u00e0 che usa la deposizione basata sulla soluzione e i processi di allineamento per modellare apparati prefabbricati di nanocavi su un substrato che serve come canale laterale per un FET. Pur non essendo in grado di scalabilit\u00e0 come i singoli nanocavi FET, l'uso di nanofili multipli prefabbricati per canale aumenta con regolarit\u00e0, riducendo i costi di produzione, dato che possono essere utilizzati processi di stampa di grande volume per depositare i nanofili a una temperatura inferiore rispetto alle procedure di fabbricazione convenzionali. Inoltre, a causa della deposizione a temperatura pi\u00f9 bassa, pu\u00f2 essere utilizzata una pi\u00f9 ampia variet\u00e0 di materiali (per es. i polimeri) come substrato portante per i transistor, aprendo la porta alle applicazioni elettroniche flessibili come la carta elettronica, lo schermo piatto pieghevole e le celle solari di grande area.\nMetodi di produzione.\nUno dei concetti fondamentali per la comprensione dei nanocircuiti \u00e8 la formulazione della legge di Moore. Questo concetto \u00e8 sorto quando il cofondatore dell'Intel, Gordon Moore, si \u00e8 interessato del costo dei transistor, cercando di sistemarne quanti pi\u00f9 possibili su un unico chip. Si viene cos\u00ec a stabilire che il numero di transistor che possono essere realizzati su un circuito integrato di silicio \u2014 e quindi la velocit\u00e0 di elaborazione di un tale circuito \u2014 raddoppia ogni 18-24 mesi. Pi\u00f9 transistor si impiantano su un circuito, pi\u00f9 veloce il computer funzioner\u00e0. Per questo motivo gli scienziati e gli ingegneri stanno lavorando insieme per produrre questi nanocircuiti in modo che milioni e forse perfino miliardi di transistor siano in grado di adattarsi in un solo chip. Nonostante quanto positivo questo possa sembrare, ci sono molti problemi che sorgono quando molti transistor vengono impacchettati tutti insieme. Con circuiti di cos\u00ec piccola taglia, si tende ad avere pi\u00f9 problemi rispetto ai circuiti pi\u00f9 grandi, ovvero, molti pi\u00f9 difetti. I circuiti in nanoscala sono pi\u00f9 sensibili alle variazioni di temperatura, ai raggi cosmici e alla interferenza elettromagnetica, rispetto ai circuiti attuali. In primo luogo, in base a quanti pi\u00f9 transistor vengono impacchettati su un solo chip, il loro sviluppo verr\u00e0 arrestato o rallentato fortemente a causa dello sviluppo di fenomeni come i segnali vaganti sul chip, la necessit\u00e0 di dissipare il calore in cos\u00ec tanti dispositivi impacchettati strettamente e la difficolt\u00e0 di creare dispositivi. Molti ritengono che il mercato dei nanocircuiti raggiunger\u00e0 l'equilibrio intorno al 2015. A questo punto si ritiene che il costo di un impianto di fabbricazione possa arrivare fino a 200 miliardi di dollari. Ci sar\u00e0 un momento in cui il costo per la fabbricazione di circuiti ancora pi\u00f9 piccoli sar\u00e0 troppo alto e la velocit\u00e0 dei computer raggiunger\u00e0 un massimo. Per questa ragione, molti scienziati ritengono che la legge di Moore non si manterr\u00e0 per sempre e presto raggiunger\u00e0 un picco massimo.\nNel produrre questi nanocircuiti, vi sono implicati molti aspetti. La prima parte della loro organizzazione inizia con transistor, la maggior parte dei quali, nell'attuale elettronica, utilizza transistor basati sul silicio. I transistor sono parte integrante dei circuiti dove servono per controllare il flusso di elettricit\u00e0, trasformando i segnali elettrici deboli in forti e controllando inoltre la corrente elettrica in quanto possono attivarla o meno, oppure amplificare i segnali. I circuiti attualmente usano il silicio come transistor dato che pu\u00f2 essere facilmente commutato in stati di conduzione e di non-conduzione. Tuttavia, nel settore della nanoelettronica, i transistor potrebbero essere molecole organiche o strutture inorganiche su scala nanometrica. I semiconduttori, che fanno parte dei transistor, stanno per essere fatti con molecole organiche allo stato nano.\nIl secondo aspetto dell'organizzazione del nanocircuito \u00e8 l'interconnessione, ovvero, operazioni logiche e matematiche e fili che collegano insieme i transistor. Nei nanocircuiti, i nanotubi e altri cavi di spessore dell'ordine del nanometro vengono utilizzati per collegare insieme i transistor. Per alcuni anni i nanofili sono stati fabbricati con il carbonio. Negli anni precedenti, i transistor e i nanofili venivano messi insieme per produrre il circuito. Tuttavia, gli scienziati sono stati capaci di produrre un nanofilo che includevano transistor. Nel 2004, il pioniere della nanotecnologia, Charles Lieber e la sua \u00e9quipe, alla Harvard University, hanno fabbricato un nanofilo \u2014 10.000 volte pi\u00f9 sottile di un foglio di carta \u2014 che contiene una stringa di transistor. In sostanza, i transistor e i nanocavi sono gi\u00e0 pre-cablati in modo da eliminare il difficile compito di cercare di collegare i transistor insieme ai nanofili.\nL'ultima parte dell'organizzazione del nanocircuito \u00e8 l'architettura. Questa \u00e8 stata spiegata come la maniera globale in cui sono collegati transistor, in modo che il circuito si possa collegare a un computer o a un altro sistema e operare in modo indipendente rispetto ai dettagli di livello inferiore. \nEssendo i nanocircuiti cos\u00ec piccoli, essi sono destinati a errori e difetti. Gli scienziati hanno escogitato un modo per aggirare questo. La loro architettura combina circuiti che hanno porte logiche ridondanti e interconnessioni con la capacit\u00e0 di riconfigurare le strutture a pi\u00f9 livelli in un chip. La ridondanza permette al circuito di identificare i problemi e di auto-riconfigurarsi in modo che possa evitare ulteriori problemi a s\u00e9 stesso. Ci\u00f2 consente anche errori all'interno della porta logica e farla funzionare comunque correttamente senza portare a risultati sbagliati.\nApplicazioni potenziali e svolte importanti.\nGli scienziati indiani hanno recentemente sviluppato il pi\u00f9 piccolo transistor al mondo, che sar\u00e0 utilizzato nei nanocircuiti. Il transistor \u00e8 realizzato interamente con nanotubi di carbonio, i quali vengono arrotolati in fogli di atomi di carbonio e sono un migliaio di volte pi\u00f9 sottili di un capello umano. \nNormalmente i circuiti usano dei transistor a base di silicio, ma questi presto sostituiranno quelli. Il transistor ha due diversi rami che si incontrano in un unico punto, quindi costituendo una forma a Y. La corrente pu\u00f2 scorrere dappertutto in entrambe le diramazioni ed \u00e8 controllata da un terzo ramo che consente o no la tensione (on e off). Questa nuova svolta pu\u00f2 permettere ai nanocircuiti di conservare completamente il loro nome in quanto possono essere realizzati interamente da nanotubi. Prima di questa scoperta, i circuiti logici utilizzavano nanotubi, ma necessitavano di porte in metallo per essere in grado di controllare il flusso della corrente elettrica. \nProbabilmente la pi\u00f9 grande potenziale applicazione dei nanocircuiti ha a che fare con i computer e con l'elettronica. Scienziati e ingegneri sono sempre alla ricerca di come costruire computer pi\u00f9 veloci. Alcuni pensano che a breve termine, si potrebbero vedere gi\u00e0 ibridi di micro e nano: il silicio con un nano \"core\" \u2014 forse una memoria di computer ad alta densit\u00e0 che conservi i suoi contenuti per sempre. A differenza del progetto del circuito convenzionale, che procede dal blueprint al modello fotografico per chip, la progettazione del nanocircuito probabilmente inizier\u00e0 con il chip \u2014 un guazzabuglio a casaccio che arriva a contenere fino a 1024 componenti e fili, dei quali non tutti funzioneranno \u2014 scolpendoli gradualmente dentro un dispositivo utile. \nInvece del tradizionale top-down, l'approccio bottom-up sar\u00e0 probabilmente presto adottato a causa della dimensione sottile di questi nanocircuiti. Non tutto nel circuito probabilmente funzioner\u00e0 perch\u00e9, a livello nanometrico, i nanocircuiti risulteranno pi\u00f9 difettosi e imperfetti a causa della loro compattezza. Gli scienziati e gli ingegneri hanno creato tutti i componenti essenziali dei nanocircuiti quali transistor, porte logiche e diodi, tutti costruiti con molecole organiche, nanotubi di carbonio e semiconduttori a nanofilo. L'unica cosa che resta da fare \u00e8 trovare un modo per eliminare gli errori che si creano con un tale piccolo dispositivo e i nanocircuiti diventeranno un aspetto di tutta l'elettronica. Tuttavia, alla fine ci sar\u00e0 un limite su quanto piccoli i nanocircuiti possano diventare e i computer e l'elettronica raggiungeranno la loro velocit\u00e0 di equilibrio.\nImpatto economico.\nCon i grandi miglioramenti nella riduzione delle dimensioni dei circuiti, arriva un aumento del costo per produrre questi nano-componenti. Gli scienziati credono che un giorno la facilit\u00e0 di fabbricazione dei nanocircuiti potrebbe costare cos\u00ec tanto da superare i 200 miliardi di dollari. Il costo maggiorato deriva dalla difficolt\u00e0 di produrre circuiti che richiedano pi\u00f9 tempo e sforzi rispetto a circuiti di oggi. L'impianto di fabbricazione creer\u00e0 un nanocircuito grossolano \u2014 miliardi su miliardi di dispositivi e cavi il cui funzionamento \u00e8 piuttosto limitato. Dall'esterno apparir\u00e0 come una massa informe di materiale con una manciata di fili sporgenti. Alla fine la teoria della Legge di Moore dovr\u00e0 raggiungere l'equilibrio con i metodi di fabbricazione attualmente in uso. I circuiti saranno solo in grado di essere cos\u00ec veloci e piccoli senza creare gravi problemi. Anche il costo per la produzione di nanocircuiti migliori aumenter\u00e0 ulteriormente quanto pi\u00f9 soldi saranno necessari per sviluppare nuovi metodi di fabbricazione e nuovi modi di progettarli pi\u00f9 rapidamente. Fino ad allora, le aziende come la Intel continueranno a prosperare nel settore del nano-business, promettendo chip pi\u00f9 veloci e migliori dei loro simili. I nanocircuiti possono ancora avere i loro problemi, ma questo non fermer\u00e0 le industrie nella loro produzione di massa, fino a diventare tecnologicamente le pi\u00f9 avanzate con il prodotto pi\u00f9 veloce."}
{"id": "2913739", "revid": "287204", "url": "https://it.wikipedia.org/wiki?curid=2913739", "title": "A Division 1979-1980 (Irlanda)", "text": "La stagione 1979-1980 \u00e8 stata la cinquantanovesima edizione della League of Ireland, massimo livello del calcio irlandese.\nAvvenimenti.\nIl campionato.\nIl torneo fu dominato dal Limerick United che, dopo aver guidato indisturbato la classifica per gran parte del torneo, dovette nelle ultime giornate fronteggiare la concorrenza del Dundalk. I campioni in carica, dopo l'eliminazione agli ottavi di finale di Coppa dei Campioni, furono capaci di rimontare gran parte dello svantaggio sulla capolista arrivando a -1 dopo la vittoria nello scontro diretto casalingo del 16 marzo. Nelle giornate restanti il Limerick United gest\u00ec il vantaggio, andando a +2 il 30 marzo: pur facendosi raggiungere dagli avversari una settimana dopo a causa di un incontro posposto, i \"Lims\" ottennero tre punti che permisero loro di assicurarsi la vittoria del secondo titolo nazionale."}
{"id": "2913745", "revid": "1543377", "url": "https://it.wikipedia.org/wiki?curid=2913745", "title": "Lakaman\u00e9", "text": "Lakaman\u00e9 \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 16 nuclei abitati:"}
{"id": "2913746", "revid": "287204", "url": "https://it.wikipedia.org/wiki?curid=2913746", "title": "Capaccio Vecchio", "text": "Capaccio Vecchio \u00e8 stato un centro cilentano situato sul monte Calpazio, ed importante sede vescovile. L'insediamento medievale, nel 1973, \u00e8 stato oggetto di studi da parte di un' \u00e9quipe italo-polacca di archeologi medievisti e preistorici, diretti da Nicola Cilento e Stanislaw Tabaczy\u0144ski, che svolsero indagini all'avanguardia trattandosi di uno dei primi scavi stratigrafici in tutta Italia\nGeografia fisica.\nTerritorio.\nLe rovine di Capaccio Vecchio si trovano nel comune di Capaccio Paestum nella borgata Seude.\nStoria.\nSorto intorno al IX secolo col nome Caput Aquis in riferimento alla sorgente di Capo di Fiume. Dal XII secolo fino al Concilio di Trento divenne sede vescovile. Nel 1246 in seguito alla congiura dei Baroni contro Federico II di Svevia, il paese fu distrutto e abbandonato.\nMonumenti e luoghi d'interesse.\nIl Castello.\nDel borgo sono ancora visibili i ruderi del castello, ristrutturato nel periodo angioino ed utilizzato come prigione.\nMadonna del Granato.\nSulle rovine della ex \"Cattedrale della Madonna del Granato\" \u00e8 stata pi\u00f9 volte ricostruita la chiesa che attualmente \u00e8 denominata \"Santuario della Madonna del Granato\"."}
{"id": "2913749", "revid": "287204", "url": "https://it.wikipedia.org/wiki?curid=2913749", "title": "Lakamane", "text": ""}
{"id": "2913751", "revid": "1272592", "url": "https://it.wikipedia.org/wiki?curid=2913751", "title": "Tresino", "text": "Tresino (anche Trisino o Teresino nel \"Codex diplomaticus Cavensis\") \u00e8 un'antica frazione del comune di Castellabate, in provincia di Salerno.\nGeografia fisica.\nTerritorio.\nTresino \u00e8 un monte incontaminato, un'estrema propaggine del monte Stella che si estende fino alla riva del mar Tirreno, situato tra la frazione Lago di Castellabate e il comune di Agropoli. La cima pi\u00f9 elevata del monte Tresino raggiunge i 356 metri s.l.m.. Il suo territorio rientra completamente nei confini del parco nazionale del Cilento, Vallo di Diano e Alburni, mentre la sua costa rientra nell'area marina protetta Santa Maria di Castellabate.\nAlcuni dei suoi ambienti naturali, sia marini che collinari, sono inseriti nella Rete Natura 2000, un sistema di aree protette secondo le direttive europee Habitat (92/43/CE) e Uccelli (74/409/CE), che mirano alla tutela di habitat naturali dove le specie animali e vegetali sono minacciate a livello comunitario. La costa tra punta Tresino e le Ripe Rosse (2841 ha, dove queste ultime rientrano nel comune di Montecorice) \u00e8 una zona di protezione speciale, mentre monte Tresino e dintorni (1339 ha) \u00e8 un sito di importanza comunitaria.\nLo costa tresinese \u00e8 oggetto di numerosi fenomeni erosivi che ne contraddistinguono il paesaggio come nel caso della costa particolarmente accidentata che va da punta Pagliarola a punta Tresino, formata da grandi blocchi e segnata numerose fratture le quali vengono denominate diaclasi.\nIl fenomeno erosivo \u00e8 testimoniato anche dalle caratteristiche rocce che si sono formate e levigate nel tempo: come lo scoglio \"della Tartaruga\" e quello \"della Principessa saracena\", che richiama nella forma il viso di una donna intenta ad ammirare il mare. Tale scoglio, secondo una leggenda del posto, \u00e8 la principessa saracena Ermigarda, la quale si gett\u00f2 nel mare per unirsi al suo amato pescatore Octavio inghiottito dalle onde. Nettuno per piet\u00e0 li trasform\u00f2 in scogli.\nUn altro fenomeno che va a modellare la forma delle rocce arenarie della costa di Tresino \u00e8 quello dell'aloclastismo, dovuto alla cristallizzazione del sale marino, il quale con la sua azione espansiva disgrega la roccia creando una serie di sculture alveolari molto particolari.\nClima.\nLa zona, data la sua posizione geografica sulla costa tirrenica, \u00e8 contraddistinta da un clima mediterraneo, con estati calde, inverni miti e tante giornate di sole. Le temperature medie del mese pi\u00f9 freddo, gennaio, vanno da una minima di 4\u00a0\u00b0C a una massima di 12\u00a0\u00b0C, mentre in luglio e agosto si passa dai 18\u00a0\u00b0C ai 29\u00a0\u00b0C. Il clima temperato \u00e8 favorito anche dalla protezione dell'Appennino campano che ripara la zona dai venti freddi in inverno. Le precipitazioni, molto scarse nei mesi estivi, toccano il picco massimo in dicembre, quando piove in media un giorno ogni due.\nLa stazione meteorologica pi\u00f9 vicina \u00e8 quella di Casal Velino. In base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +8,7\u00a0\u00b0C; quella del mese pi\u00f9 caldo, agosto, \u00e8 di +25,7\u00a0\u00b0C.\nStoria.\nIl toponimo Tresino deriva probabilmente dalla presenza dei Greci Trezeni, che cacciati da Sibari si insediarono nella zona. Un'altra ipotesi sull'origine del nome \u00e8 da ricondurre alla parola \"treseni\" per indicare le tre rientranze della costa (i seni del Sa\u00f9co, di Stajno e del Lago). Nel VI secolo a.C. sul promontorio di Tresino, secondo Strabone, si ergeva il tempio dedicato a Poseidone della citt\u00e0 di Trezene, eretta dai Trezeni a protezione della vicina Poseidonia. Nel territorio del Sa\u00f9co sono stati rinvenuti anche i resti di una villa romana e di una tomba bisoma del III secolo a.C. La zona tra punta Tresino e punta Pagliarola (denominata Marinelle) era invece la sede del porto di Stajno. Il nucleo abitativo di Tresino, che nel 977 rientrava nei possedimenti dell badia di Cava e dei vescovi di Capaccio, era uno dei centri pi\u00f9 sviluppati del territorio, costituito in tempi antecedenti alla fondazione del borgo di Castellabate. Gran parte degli abitanti di Tresino nel XII secolo decisero poi di trasferirsi sul pi\u00f9 sicuro colle Sant'Angelo dove fu innalzato il Castello dell'Abate, fondato da Costabile Gentilcore, nativo proprio di Tresino, per evitare le scorribande sempre pi\u00f9 frequenti dei Saraceni che avevano scelto come loro roccaforte la confinante Agropoli. Il villaggio di Tresino sub\u00ec gravissimi danni durante il periodo della guerra del Vespro per opera degli Amulgaveri. Il villaggio fu ricostruito e venne abitato fino alla met\u00e0 del XX secolo dagli allevatori e contadini che sfruttavano il clima favorevole e la presenza di falde acquifere nella zona. Il territorio venne progressivamente abbandonato a favore dei centri vicini di Castellabate e Agropoli, oggetto di un maggiore sviluppo urbano.\nGeografia antropica.\nPrima del progressivo abbandono di Tresino del XX secolo, l'antico complesso edilizio della zona costruito nel X secolo si sviluppava intorno alla chiesa di San Giovanni (villaggio di San Giovanni). Comprendeva anche la localit\u00e0 Mandrolle, un antico villaggio scomparso.\nEconomia.\nLe attivit\u00e0 economiche principali di Tresino sono quelle relative all'agricoltura e all'allevamento. Nella zona si conta una buona produzione vitivinicola, i cui prodotti hanno mercato anche oltre i confini europei. La frazione \u00e8 dotata anche di strutture ricettive per i turisti che amano il contatto diretto con la natura. Nonostante Tresino sia un territorio costiero il turismo balneare \u00e8 poco sviluppato, data la non facile accessibilit\u00e0 alle spiagge e ai divieti di balneazioni in gran parte della costa (tra punta Tresino e vallone Maroccia) per il regime di tutela biologica imposti dall'area marina protetta."}
{"id": "2913758", "revid": "1305772", "url": "https://it.wikipedia.org/wiki?curid=2913758", "title": "Aeroporto di Parigi", "text": ""}
{"id": "2913759", "revid": "1305772", "url": "https://it.wikipedia.org/wiki?curid=2913759", "title": "Willimantic", "text": ""}
{"id": "2913761", "revid": "1543377", "url": "https://it.wikipedia.org/wiki?curid=2913761", "title": "Lambidou", "text": "Lambidou \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 4 nuclei abitati:"}
{"id": "2913762", "revid": "1347902", "url": "https://it.wikipedia.org/wiki?curid=2913762", "title": "Muhammad Ahmed Faris", "text": "Colonnello pilota della \"Al-Quwwat al-Jawwiyya al-'Arabiyya al-Suriyya\", fu prescelto il 30 settembre del 1985 per partecipare al programma spaziale Intercosmos.\nHa compiuto nel luglio 1987 una missione di ricerca a bordo della navicella sovietica Sojuz TM-3, in rotta verso la stazione spaziale Mir, trascorrendo 7 giorni, 23 ore e 5 minuti. Ha fatto poi ritorno sulla terra con la Sojuz TM-2.\n\u00c8 stato decorato come eroe dell'Unione Sovietica e con l'ordine di Lenin.\nDopo la sua avventura spaziale, \u00e8 tornato nei ranghi dell'Aeronautica militare siriana e nella natia Aleppo. \nNel 2012 dopo lo scoppio della guerra civile siriana, si \u00e8 unito all'opposizione di Bashar al-Assad, motivo per cui \u00e8 dovuto fuggire in Turchia, dove attualmente risiede. L'11 settembre 2017 \u00e8 stato nominato dal Governo provvisorio siriano Ministro della Difesa, carica che ha mantenuto fino al 2019.\n\u00c8 sposato e ha tre figli."}
{"id": "2913763", "revid": "1745361", "url": "https://it.wikipedia.org/wiki?curid=2913763", "title": "Psicometria (paranormale)", "text": "La psicometria (dall'inglese \"psychometry\") in parapsicologia e nella letteratura della radiestesia \u00e8 una forma di percezione che permette, tramite la percezione di \"vibrazioni\" emanate da alcuni oggetti, di vedere o addirittura rivivere eventi passati che li hanno coinvolti, es. episodi relativi ai loro possessori o situazioni che sarebbero comunque inerenti ad essi.\nIl significato \u00e8 molto diverso da quello che la parola assume in ambito scientifico (per cui si veda la voce \"Psicometria\").\nStoria.\nQuesto significato fu introdotto nel 1842 dallo studioso di paranormale \"Joseph Rhodes Buchanan\", il quale svilupp\u00f2 una sua teoria secondo cui ogni oggetto emanerebbe una sorta di \"vibrazione\", e che l'abilit\u00e0 del \"sensitivo\" sarebbe semplicemente quella di saperla percepire.\nTra gli autori che hanno trattato l'argomento, una testimonianza piuttosto rilevante fu quella della medium irlandese Eileen J. Garrett, che ne ha diffusamente trattato a partire dagli anni '40, con la pubblicazione della sua autobiografia.\nNell'arte.\nNell'universo fantascientifico di Guerre stellari la \"psicometria\" \u00e8 un potere della Forza, che viene usato per \"leggere\" memorie del passato rimaste impresse su oggetti inanimati. Il personaggio fantascientifico Quinlan Vos aveva una forte conoscenza in questo potere, tanto da riuscire a leggere le memorie di esseri viventi. Anche Cal Kestis, protagonista del videogioco pu\u00f2 usarla.\nNumerosi personaggi dei fumetti annoverano questa capacit\u00e0 tra i loro superpoteri. Uno dei pi\u00f9 celebri \u00e8 Abraham Sapien, un personaggio della serie a fumetti e dei film di Hellboy.\nAnche nella serie televisiva \"Heroes\", il personaggio di Sylar possiede l'abilit\u00e0 di capire la storia di un oggetto.\n\u00c8 facolt\u00e0 presente anche nella serie televisiva della BBC \"Prigionieri delle pietre\", il personaggio di Matt percepisce ci\u00f2 che accade al dottor Lyle quando cerca di uscire dal cerchio megalitico di Milbury, indossando un guanto dimenticato a casa sua.\nNel romanzo \"Cavie\" di Chuck Palahniuk, la Contessa Preveggenza (Claire Upton) ha questa abilit\u00e0."}
{"id": "2913764", "revid": "1305772", "url": "https://it.wikipedia.org/wiki?curid=2913764", "title": "Willington", "text": ""}
{"id": "2913765", "revid": "2056951", "url": "https://it.wikipedia.org/wiki?curid=2913765", "title": "Willis", "text": ""}
{"id": "2913766", "revid": "1305772", "url": "https://it.wikipedia.org/wiki?curid=2913766", "title": "Willow Springs", "text": ""}
{"id": "2913771", "revid": "6923", "url": "https://it.wikipedia.org/wiki?curid=2913771", "title": "Robert De Veen", "text": "Carriera.\nGiocatore.\nDe Veen gioc\u00f2 tutta per la sua carriera con il Club Bruges. Con la Nazionale del Belgio segn\u00f2 la prima tripletta nella storia della sua nazionale contro i Paesi Bassi, mentre in un'amichevole contro la Francia, vinta per 7-1 dai belgi, riusc\u00ec a segnare 5 gol.\nAllenatore.\nNel 1932 inizi\u00f2 la carriera di allenatore di De Veen nell'Olympique Lillinois, e successivamente fu anche il tecnico di Lens e Club Bruges."}
{"id": "2913775", "revid": "1543377", "url": "https://it.wikipedia.org/wiki?curid=2913775", "title": "Madiga Sacko", "text": "Madiga Sacko \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 4 nuclei abitati:"}
{"id": "2913776", "revid": "86343", "url": "https://it.wikipedia.org/wiki?curid=2913776", "title": "Madiga-Sacko", "text": ""}
{"id": "2913777", "revid": "767487", "url": "https://it.wikipedia.org/wiki?curid=2913777", "title": "Aleksandr Ivanovi\u010d Lavejkin", "text": "Ha volato sulla missione Sojuz TM-2 verso la stazione spaziale Mir. Ha trascorso 174 giorni, 3 ore e 25 minuti nello spazio."}
{"id": "2913779", "revid": "297059", "url": "https://it.wikipedia.org/wiki?curid=2913779", "title": "Alexander Lavejkin", "text": ""}
{"id": "2913781", "revid": "297059", "url": "https://it.wikipedia.org/wiki?curid=2913781", "title": "Vladimir Ljacov", "text": ""}
{"id": "2913782", "revid": "287204", "url": "https://it.wikipedia.org/wiki?curid=2913782", "title": "Robin Herd", "text": "Carriera.\nInizi in F1 (McLaren e Cosworth).\nDiplomatosi nel 1958 al St Peter's College dell'universit\u00e0 di Oxford, Herd prese parte nel 1961 al progetto del Concorde all'interno del Royal Aircraft Establishment. Nel 1965 pass\u00f2 ad occuparsi di automobilismo, venendo assunto da Bruce McLaren per progettare la prima vettura da Formula 1 della sua scuderia. Herd realizz\u00f2 un prototipo, la McLaren M2A, costruito in mallite, una struttura a sandwich di derivazione aeronautica costituita da due lamine di lega leggera che racchiudevano un'anima di legno di balsa; ci\u00f2 permetteva una maggiore resistenza alla torsione. La M2A, utilizzata dalla Firestone per sviluppare i propri pneumatici da competizione, fu la base per le successive monoposto di Formula 1 della McLaren, per la quale Herd continu\u00f2 a lavorare fino al 1968, lasciandola dopo aver disegnato la vincente M7. \nNello stesso anno il progettista inglese realizz\u00f2 una vettura a trazione integrale per la Cosworth, progetto che fu per\u00f2 abbandonato quasi immediatamente, dopo aver effettuato alcuni test in segreto. \nMarch Engineering.\nHerd decise quindi di creare una propria scuderia di Formula 1, unendosi a Max Mosley, Alan Rees e Graham Coaker per fondare la March Engineering. Il team si espanse immediatamente anche ad altri ambiti nell'automobilismo, fornendo telai ad altre scuderie anche in categorie diverse dalla Formula 1, come Formula 2, Formula 3, Formula Ford e Can-Am e competendo direttamente nelle prime tre serie. Mentre la scuderia di Formula 1, pur conquistando tre vittorie, non ottenne particolare successo, la March si afferm\u00f2 nettamente come costruttore di telai in F2 ed in F3 e nel 1977 Herd, rimasto unico proprietario, abbandon\u00f2 il team di Formula 1 per concentrarsi su questi altri progetti.\nA met\u00e0 anni '80 la March estese il proprio raggio d'azione anche alle serie statunitensi, in particolare la Indycar, ottenendo grandi successi; Herd decise quindi di affidare lo sviluppo delle vetture di Formula 2 alla Onyx di Mike Earle, in modo da potersi concentrare appieno nelle corse in America. I successi nell'automobilismo gli valsero, nel 1986, il titolo di Commendatore dell'Ordine dell'Impero Britannico.\nRobin Herd Ltd. e anni successivi.\nNel 1987 Herd riport\u00f2 la March in Formula 1, cedendo poi il team alla compagnia finanziaria giapponese Leyton House e aprendo un proprio studio di progettazione, la Robin Herd Ltd., per mezzo del quale progett\u00f2 i telai della Larrousse dal 1992 al 1994. In seguito al fallimento del team francese nel 1995, la compagnia di Herd svilupp\u00f2 i telai per il team Forsythe in Indycar, chiudendo poi i battenti a fine stagione.\nIn seguito Herd divenne presidente, per due stagioni, della squadra di calcio di Oxford, senza ottenere grandi successi."}
{"id": "2913783", "revid": "92723", "url": "https://it.wikipedia.org/wiki?curid=2913783", "title": "Valeri Poljakov", "text": ""}
{"id": "2913784", "revid": "1543377", "url": "https://it.wikipedia.org/wiki?curid=2913784", "title": "Sansankid\u00e9", "text": "Sansankid\u00e9 \u00e8 un comune rurale del Mali facente parte del circondario di Di\u00e9ma, nella regione di Kayes.\nIl comune \u00e8 composto da 6 nuclei abitati:"}
{"id": "2913786", "revid": "297059", "url": "https://it.wikipedia.org/wiki?curid=2913786", "title": "Sergei Krikaljov", "text": ""}
{"id": "2913787", "revid": "287204", "url": "https://it.wikipedia.org/wiki?curid=2913787", "title": "Sansankide", "text": ""}
{"id": "2913793", "revid": "124123", "url": "https://it.wikipedia.org/wiki?curid=2913793", "title": "Francisco de Hollanda", "text": "Fu il maggior esponente della cultura rinascimentale nel Portogallo. La sua importanza culturale e storica \u00e8 legata alla sua opera teorica ed in particolare al trattato \"De Pintura Antiga\" in cui espone una completa teoria estetica incentrata sul Neoplatonismo e sulla figura di Michelangelo.\nBiografia.\nInizi\u00f2 la sua carriera artistica come miniaturista sulle orme del padre Ant\u00f3nio, di origine fiamminga, che lavorava per la corte portoghese. Crebbe in un ambiente culturalmente molto vivace e dal 1538, per alcuni anni, studi\u00f2 e viaggi\u00f2 in Italia. A Roma frequent\u00f2 il circolo di Vittoria Colonna ed ebbe modo di conoscere i grandi artisti del momento e soprattutto Michelangelo, allora impegnato nell'esecuzione del Giudizio universale, che segn\u00f2 indelebilmente la sua biografia culturale. Ebbe modo anche di studiare le antichit\u00e0 classiche. Fu anche a Venezia dove conobbe Serlio.\nDal suo viaggio in Italia riporta una serie di disegni, raggruppati in un album, sui resti archeologici e l'arte italiana del periodo.\nRitornato nel Portogallo ottenne commissioni dalla corte e dall'arcivescovo di Evora senza tuttavia riuscire nel suo intento di diffondere la cultura classicista in Portogallo.. Anche le sue grandi aspirazioni architettoniche trovarono solo un'occasione progettuale: la facciata della chiesa di Nostra Signora della Grazia a Evora. Dipinse ritratti che non ci sono giunti e si dedic\u00f2 nuovamente alla miniatura, ed alle incisioni di cui lasci\u00f2 una raccolta dal titolo \"De aetatibus mundi imagines\".\nDeluso dalla mancanza di considerazione della corte nei suoi confronti si ritir\u00f2 in campagna e si dedic\u00f2 allo studio ed alla scrittura.\nLa sua ampia opera teorica, fu influenzata dal classicismo rinascimentale italiano e dal neoplatonismo nel concetto di \"idea\" come principio dell'arte, espressa nel \"disegno\", contenuto essenziale di ogni opera..\nNel suo trattato in due parti sulla natura dell'arte \"De Pintura Antiga\", scritto verso il 1548, esprime la necessit\u00e0 per l'artista di richiamarsi sia alla natura che agli antichi. L'opera \u00e8 dominata dalla gigantesca figura Michelangelo che nella seconda parte del trattato conosciuta come \"Dialoghi romani\", interviene come personaggio, esprimendo le proprie idee estetiche in dialoghi con lo stesso de Hollanda.. Tuttavia anche i suoi scritti passarono inosservati e il suo trattato rimase inedito fino al XIX secolo."}
{"id": "2913795", "revid": "71963056", "url": "https://it.wikipedia.org/wiki?curid=2913795", "title": "Porto Infreschi", "text": ""}
{"id": "2913796", "revid": "1983214", "url": "https://it.wikipedia.org/wiki?curid=2913796", "title": "Bangassi", "text": "Bangassi \u00e8 un comune rurale del Mali facente parte del circondario di Kayes, nella regione omonima.\nIl comune \u00e8 composto da 14 nuclei abitati:"}
{"id": "2913802", "revid": "1543377", "url": "https://it.wikipedia.org/wiki?curid=2913802", "title": "Colimbin\u00e9", "text": "Colimbin\u00e9, o anche Kolimbin\u00e9, \u00e8 un comune rurale del Mali facente parte del circondario di Kayes, nella regione omonima.\nIl comune \u00e8 composto da 9 nuclei abitati:"}
{"id": "2913803", "revid": "86343", "url": "https://it.wikipedia.org/wiki?curid=2913803", "title": "Kolimbin\u00e9", "text": ""}
{"id": "2913804", "revid": "86343", "url": "https://it.wikipedia.org/wiki?curid=2913804", "title": "Kolimbine", "text": ""}
{"id": "2913808", "revid": "287204", "url": "https://it.wikipedia.org/wiki?curid=2913808", "title": "Colimbine", "text": ""}
{"id": "2913810", "revid": "125611966", "url": "https://it.wikipedia.org/wiki?curid=2913810", "title": "Love Is Not Sex", "text": "Love Is Not Sex \u00e8 l'album di debutto del musicista tedesco Captain Hollywood Project, pubblicato l'8 marzo 1993.\nL'album raggiunse la posizione numero 9 nella classifica tedesca degli album pi\u00f9 venduti, vendendo oltre 400.000 copie. In tutto il mondo ne distribu\u00ec circa 7 milioni."}
{"id": "2913818", "revid": "3115", "url": "https://it.wikipedia.org/wiki?curid=2913818", "title": "SEPIC converter", "text": ""}
{"id": "2913820", "revid": "1543377", "url": "https://it.wikipedia.org/wiki?curid=2913820", "title": "Diamou", "text": "Diamou \u00e8 un comune rurale del Mali facente parte del circondario di Kayes, nella regione omonima."}
{"id": "2913823", "revid": "463629", "url": "https://it.wikipedia.org/wiki?curid=2913823", "title": "La riproduzione degli uccelli", "text": ""}
{"id": "2913824", "revid": "93556", "url": "https://it.wikipedia.org/wiki?curid=2913824", "title": "Protocolli dei Savi di Sion", "text": "I Protocolli dei Savi di Sion o degli Anziani di Sion o dei savi Anziani di Sion () sono un falso documentale creato dall'Ochrana, la polizia segreta zarista, con l'intento di diffondere l'odio verso gli ebrei nell'Impero russo. Fu realizzato nei primi anni del XX secolo nella Russia imperiale, in forma di documento segreto attribuito a una fantomatica cospirazione ebraica e massonica il cui obiettivo sarebbe impadronirsi del mondo.\nLa natura di falso fu appurata gi\u00e0 fin dai primi tempi successivi alla pubblicazione di detti \"Protocolli\", avvenuta per la prima volta nel 1903 attraverso un quotidiano di Pavolakij Kru\u0161evan; la prima stesura del testo venne scritta da Sergej Aleksandrovi\u010d Nilus tra il 1901 e il 1903, che ne diffuse delle copie personalmente in Russia, fino a che non venne pubblicata da Kru\u0161evan e inizi\u00f2 ad avere risonanza anche nel resto d'Europa. Una serie di articoli pubblicati sul \"Times\" di Londra nel 1921 dimostrarono che il contenuto dei documenti era falso; gran parte del materiale era frutto di plagio da precedenti opere di satira politica e romanzi non correlati agli ebrei.\nNonostante la comprovata falsit\u00e0 dei documenti, riscossero comunque ampio credito in ambienti antisemiti e antisionisti, e rimangono tutt'oggi la base ideologica, soprattutto tra partiti o movimenti islamisti e fondamentalisti islamici in Medio Oriente, per avvalorare la teoria della cosiddetta cospirazione ebraica. I \"Protocolli\" sono considerati la prima opera della moderna letteratura complottista. Presentata come un'esposizione di un piano operativo degli \"anziani\" ai nuovi membri, descrive i metodi per ottenere il dominio del mondo attraverso il controllo dei media e della finanza e la sostituzione dell'ordine sociale tradizionale con un nuovo sistema basato sulla manipolazione delle masse.\n In seguito alla Rivoluzione d'ottobre che fece collassare l'Impero russo e in particolare durante gli anni venti e trenta, l'idea che il bolscevismo fosse una cospirazione ebraica per il dominio mondiale divent\u00f2 uno degli strumenti pi\u00f9 utilizzati nell'ambito della propaganda nazista in Germania, e in questo contesto i \"Protocolli\", frutto di un'invenzione fraudolenta, diventarono il testo di riferimento per giustificare la persecuzione e lo sterminio degli ebrei.\nSebbene dopo la seconda guerra mondiale l'uso sistematico dei \"Protocolli\" sia diminuito, il testo rimane ancora un'arma propagandistica molto usata, soprattutto in alcuni ambienti del mondo islamico in funzione antisionista; tuttavia il suo uso \u00e8 presente anche in altri ambienti: nella Chiesa ortodossa russa e in Giappone, ad esempio, sono un caposaldo della propaganda di frange di estrema destra. In Occidente i \"Protocolli\" rimangono un pilastro di varie teorie sul complotto giudaico e del Nuovo Ordine Mondiale, presenti in partiti e movimenti di estrema destra e neofascisti in Europa, Stati Uniti e Russia.\nStoria.\nOrigini dell'opera.\nLa fonte originaria dell'opera \u00e8 un pamphlet del 1864 intitolato \"Dialogue aux enfers entre Machiavel et Montesquieu\" (\"Dialogo agli inferi tra Machiavelli e Montesquieu\"), scritto dall'autore satirico francese Maurice Joly nel quale l'autore attacca le ambizioni politiche dell'imperatore Napoleone III, mettendo in scena un immaginario dialogo tra Machiavelli e Montesquieu all'inferno; l'opera di Joly era poi ispirata a un famoso romanzo di Eug\u00e8ne Sue, \"I misteri del popolo\", nel quale il ruolo dei cospiratori era affidato ai gesuiti; nessuna delle due opere menziona gli ebrei. Joly lo fece stampare in Belgio e cerc\u00f2 di introdurlo illegalmente in Francia, dove era proibito criticare la monarchia. La polizia sequestr\u00f2 un gran numero di copie e l'opera fu proibita. Joly, individuato come l'autore, fu processato il 25 aprile 1865 e condannato a quindici mesi di prigione.\nNel 1868 Hermann Goedsche, un antisemita tedesco, pubblica con lo pseudonimo di \"Sir John Retcliffe\" un'opera dal titolo \"Biarritz\", nella quale riporta i dialoghi di Joly. Goedsche era un impiegato postale licenziato per aver falsificato nel 1849 delle prove nel processo del progressista Benedikt Waldeck. Nel capitolo del libro \"Il cimitero ebraico di Praga e il Consiglio dei rappresentanti delle Dodici Trib\u00f9 di Israele\", Goedsche immagina un'assemblea segreta di rabbini che ogni 100 anni si riuniva con lo scopo di cospirare. Questo racconto si rif\u00e0 a un episodio narrato da Alexandre Dumas padre nel romanzo \"Giuseppe Balsamo\" nel quale Cagliostro e i suoi seguaci mettono in atto una cospirazione che riguarda una collana di diamanti. Il capitolo di Goedsche si conclude con i dialoghi tratti da Joly.\nNella seconda met\u00e0 dell'XIX secolo in Russia, in seguito alla pubblicazione del \"Libro del Kahal\" di Jacob Brafman, su quotidiani e riviste si diffonde l'idea di un complotto ebraico per la dominazione del mondo ordito da un \"kahal\" segreto.\nIl mito del kahal segreto che cospira contro l'Occidente cristiano - i \"goyim\" - e in particolare la Russia ortodossa, venne poi ripresa in una serie di romanzi di vari autori (), che anticiparono di almeno un ventennio la pubblicazione dei \"Protocolli\" come ad esempio la trilogia giudeofobica di successo \"\u017did idet \" (\"L'ebreo sta avanzando\") di Vsevolod Vladimirovi\u010d Krestovskij, pubblicata a puntate sul \"Russkij Vestnik\" di Michail Nikiforovi\u010d Katkov tra il 1881 e il 1890; nel secondo capitolo del primo volume, pubblicato per la prima volta nel 1881 e intitolato \"Slovo rabbi Ionafana\" (Il sermone del rabbino Ionafan), l'autore sfrutta il topos gi\u00e0 collaudato del cimitero ebraico e del discorso del rabbino.\nUna traduzione in russo del \"Dialogo agli inferi\" di Joly apparve nel 1872. Dopo l'assassinio dello zar Alessandro II nel 1881, cominci\u00f2 a circolare in Russia un libello con un estratto del capitolo \"Nel cimitero ebraico di Praga\", che descriveva la trama rabbinica contro la civilt\u00e0 europea. La polizia segreta imperiale della Russia zarista, chiamata \"Ochrana\", trov\u00f2 questo pamphlet utile nella sua campagna di discredito dei riformatori liberali e dei rivoluzionari che stavano rapidamente guadagnandosi il sostegno popolare, in particolare tra le minoranze oppresse come gli Ebrei russi.\nDi base a Parigi, Matvej Vasil'evi\u010d Golovinskij (1865\u20131920), rampollo di una famiglia aristocratica e agente dell'Ochrana, lavorava con Charles Joly (figlio di Maurice Joly) a \"Le Figaro\" e scrisse vari articoli su incarico del capo della polizia segreta russa Piotr Rachkovski. Durante l'affare Dreyfus in Francia, in concomitanza con il massimo livello di polarizzazione dell'opinione pubblica europea nei confronti degli ebrei, fu redatta la versione finale del testo, che cominci\u00f2 a circolare privatamente con il titolo di \"Protocolli\" nel 1897.\nI \"Protocolli\" furono inizialmente pubblicati a puntate - in versione abbreviata - sul quotidiano di San Pietroburgo \u0417\u043d\u0430\u043c\u044f (\"Znamja - La Bandiera\") tra il 28 agosto e il 7 settembre (date del calendario Giuliano) 1903, da Pavel Kru\u0161evan, che quattro mesi prima aveva scatenato il pogrom di Ki\u0161inev. Vi sono prove che mostrano come il testo sia stato scritto da Matvej Golovinskij e fosse basato sull'opera precedente di Maurice Joly che tracciava un parallelo tra Napoleone III e Niccol\u00f2 Machiavelli.\nDiffusione in Russia e in altri paesi.\nI \"Protocolli\" ebbero un'altra ondata di popolarit\u00e0 in Russia dopo il 1905, quando gli elementi progressisti del panorama politico nazionale riuscirono infine ad ottenere la promulgazione di una Costituzione e la creazione di un parlamento, la \"Duma\".\nI membri delle Centurie Nere, un'organizzazione conservatrice e monarchica sorta in Russia durante la rivoluzione del 1905, insieme all'Ochrana, addossarono la colpa del processo di liberalizzazione a un \"complotto ebraico internazionale\" e diedero inizio a un programma di diffusione dell'opera a sostegno propagandistico dell'ondata di pogrom attuati in Russia dal 1903 al 1906 oltre che come strumento per sviare l'attenzione dall'attivismo sociale dei progressisti. Lo zar Nicola II temeva la modernizzazione ed era molto geloso delle proprie prerogative imperiali e, quindi, presentare il movimento rivoluzionario crescente come parte di un potente complotto su scala mondiale e dare la colpa agli ebrei per i problemi della Russia avrebbe senz'altro fatto il suo gioco.\nNel 1905, il sedicente prete mistico Sergei Nilus divenne celebre per aver pubblicato il testo completo dei Protocolli in appendice alla terza edizione del suo libro \"Il Grande nel Piccolo: la venuta dell'Anticristo e il Regno di Satana sulla Terra\" dove asseriva che i Protocolli fossero opera del primo \"Congresso Sionista\" che aveva avuto luogo otto anni prima a Basilea, in Svizzera. Quando venne fatto notare che il primo Congresso Sionista era stato aperto al pubblico e che molti non ebrei vi avevano partecipato, Nilus modific\u00f2 la sua storia, sostenendo che I Protocolli erano opera degli incontri dei \"Savi anziani\", svoltisi nel 1902-1903. Ci\u00f2 non poteva essere vero, visto che Nilus aveva dichiarato di aver ricevuto la sua copia prima di allora:\n Aleksandr Volskij nel suo libro \"I Veri Protocolli\" (edito in Italia dalla casa editrice \"All'insegna del Veltro\", ritenuta dalla rivista ufficiale del SISDE come casa editrice di punta dell'antisemitismo e del revisionismo sull'Olocausto&lt;ref name=\"Gnosis 9/2015\"&gt;&lt;/ref&gt;), fornisce un ritratto del primo editore dei Protocolli, argomentando che a suo parere la personalit\u00e0 di Nilus rendeva impossibile una sua complicit\u00e0 nella fabbricazione di un falso. L'autore sostiene che i Protocolli conterrebbero una parte del programma redatto per il Congresso Ebraico di Basilea del 1897 da colui che fu il principale antagonista di Theodor Herzl, ossia Asher Ginzberg (1856-1927).\nNilus avrebbe avuto anche motivi personali per pubblicare i \"Protocolli\". All'epoca stava tentando di diventare il confessore dei sovrani e port\u00f2 il suo libro all'attenzione dello Zar con l'aiuto della granduchessa Elizaveta F\u00ebdorovna. Tutto ci\u00f2 avrebbe fatto parte di un complotto di corte contro Papus e Nizier Anthelme Philippe (Papus fu accusato nel 1920 di aver falsificato i Protocolli per gettare discredito su Philippe). Le annotazioni manoscritte da Nicola II a margine della sua copia del libro danno la misura della sua prima reazione:\nIl Presidente del Consiglio dei ministri P\u00ebtr Stolypin, appena nominato, ordin\u00f2 una indagine segreta grazie alla quale fu chiaro che i \"Protocolli\" erano stati scritti da agenti dell'Ochrana, a Parigi. I dettagli non furono resi pubblici per evitare di compromettere il capo dei servizi segreti P\u00ebtr Ivanovi\u010d Ra\u010dkovskij e i suoi agenti, compreso Matvej Golovinskij. Quando Nicola II fu informato dei risultati dell'indagine ordin\u00f2 di sequestrare i \"Protocolli\" perch\u00e9 \u00abUna buona causa non pu\u00f2 essere difesa con mezzi sporchi\u00bb. Nonostante l'ordine, o in conseguenza della \u00abbuona causa\u00bb, le ristampe dei \"Protocolli\" proliferarono.\nDopo la rivoluzione bolscevica, le fazioni connesse al movimento \"bianco\" usarono i \"Protocolli\" per alimentare l'odio e la violenza contro gli ebrei. L'idea che il movimento bolscevico fosse una cospirazione ebraica per la dominazione mondiale diffuse in tutto il globo l'interesse per i Protocolli.\nL'autore della pi\u00f9 diffusa traduzione inglese dei \"Protocolli\" fu il corrispondente del \"Morning Post\" Victor E. Marsden che fu imprigionato dai bolscevichi nella Fortezza dei Santi Pietro e Paolo; dopo il suo rilascio e il ritorno in Inghilterra, inizi\u00f2 a tradurre la versione di Nilus scrivendone anche una introduzione e concludendo con un commento sull'affermazione di Chaim Weizmann secondo il quale \"una benefica protezione che Dio ha istituito nella vita dell'ebreo \u00e8 che Egli lo ha disperso in giro per il mondo\", detta a un banchetto il 6 ottobre 1920.\nIn un solo anno, nel Regno Unito andarono esaurite cinque edizioni. Lo stesso anno, negli Stati Uniti, Henry Ford ne finanzi\u00f2 la pubblicazione di 500.000 copie e fino al 1927 pubblic\u00f2 una serie di articoli antisemiti sul \"Dearborn Independent\", un giornale da lui controllato. Nel 1921 lo citava come una prova di una minaccia ebraica: \"L'unica affermazione che mi interessa fare a proposito dei Protocolli \u00e8 che essi si accordano perfettamente con ci\u00f2 che sta succedendo nel mondo. Hanno sedici anni di vita e spiegano perfettamente gli avvenimenti accaduti fino ad ora.\" Nel 1927, tuttavia, Ford ritratt\u00f2 le sue pubblicazioni e si scus\u00f2, sostenendo di essere stato ingannato dai suoi assistenti.\nLe prove del plagio.\nNel 1920 il \"Times\" ne aveva pubblicato una recensione che faceva intendere la loro autenticit\u00e0; la loro storia venne ricostruita, fino ad arrivare a Goedsche e Joly, da Lucien Wolf e pubblicata quindi a Londra nell'agosto 1921. La storia dei Protocolli fu esposta anche in una serie di articoli dello stesso \"Times \"dal suo corrispondente da Costantinopoli, Philip Graves, che aveva ricavato le sue informazioni dal lavoro di Wolf. Nonostante il suo stesso giornale l'anno precedente ne avesse quasi avallato l'autenticit\u00e0 con la pubblicazione di una recensione, Graves la contest\u00f2 sullo stesso quotidiano con una serie di articoli, nel primo dei quali, intitolato \"A Literary Forgery\" \"(Un falso letterario\"), gli editori del \"Times\" scrivevano: \u00ab\"Il nostro corrispondente da Costantinopoli presenta per la prima volta prove conclusive che il documento \u00e8 per lo pi\u00f9 un plagio grossolano. Ci ha spedito una copia del libro francese dal quale \u00e8 stato fatto il plagio.\"\u00bb Nello stesso anno, un intero libro che documentava l'imbroglio fu pubblicato negli Stati Uniti da Herman Bernstein. Nonostante ci\u00f2 i Protocolli continuarono a essere considerati attendibili dalla propaganda antisemita.\nDiffusione in Germania.\nLa prima traduzione tedesca fu opera di Gottfried zur Beek nel 1919; una seconda versione si ebbe nel 1923 curata da Alfred Rosenberg, ideologo del Partito Nazista, \"Die Protokolle der Weisen von Zion und die judische Weltpolitik\". Adolf Hitler fa un riferimento ai \"Protocolli\" nel suo \"Mein Kampf\":\nI \"Protocolli\" divennero parte dello sforzo propagandistico del nazismo per giustificare la persecuzione degli ebrei e divennero anche una lettura obbligatoria per gli studenti tedeschi. Uno dei pi\u00f9 accaniti sostenitori della veridicit\u00e0 dei \"Protocolli\" fu Julius Streicher, editore del settimanale antisemita \"Der St\u00fcrmer\". Nel libro \"The Holocaust: The Destruction of European Jewry 1933-1945\", Nora Levin afferma che Hitler usava i \"Protocolli\" come un manuale nella sua guerra di sterminio contro gli ebrei:\nDiffusione in Svizzera.\nNel 1934 A. Zander, un nazista svizzero, pubblic\u00f2 una serie di articoli che descrivevano i \"Protocolli\" come documenti autentici. Egli fu citato in quello che divenne noto come il \"Processo di Berna\". Il processo inizi\u00f2 nella Corte Cantonale di Berna il 29 ottobre del 1934; gli accusatori erano J. Dreyfus-Brodsky, Marcus Cohen e Marcus Ehrenpreis. Il 19 maggio 1935, dopo accurate indagini, la corte dichiar\u00f2 i Protocolli falsi, plagi e letteratura oscena. Il giudice Walter Meyer, un cristiano che non aveva mai sentito parlare dei Protocolli, dichiar\u00f2:\nAl processo di Berna testimoni\u00f2 un emigrato russo, l'antibolscevico e antifascista Vladimir L'vovi\u010d Burcev, che aveva scoperto numerosi agenti provocatori dell'Ochrana nei primi anni del Novecento. Nel 1938 a Parigi pubblic\u00f2 un libro basato sulla propria testimonianza, intitolato \"The Protocols of the Elders of Zion: A Proved Forgery\" (\"I Protocolli dei savi di Sion, un falso provato\").\nDiffusione in altri paesi.\nI \"Protocolli\" furono pubblicati per la prima volta in Italia nel 1921, ma la loro massima diffusione si ebbe a partire dal 1937, grazie all'edizione italiana, ristampata pi\u00f9 volte in pochi anni, curata da Giovanni Preziosi con un saggio introduttivo di Julius Evola. Quest'ultimo, pur ritenendo palese che i \"Protocolli\" fossero un falso storico, sosteneva tuttavia che le idee e i pensieri in essi esposti si stavano pian piano attuando e trovavano riscontri negli avvenimenti della storia contemporanea.\nNegli Stati Uniti i \"Protocolli\" furono ripubblicati come documenti autentici nel libro \"Behold a Pale Horse\" di William Milton Cooper. In un caso giudiziario del 1934 a Grahamstown, in Sudafrica, la corte commin\u00f2 delle multe per un totale di 1.775 sterline (circa 4.500 dollari) a tre uomini per aver diffuso una versione dei \"Protocolli\".\nContenuto.\nStruttura e temi trattati.\nNei ventiquattro \"Protocolli\" gli Anziani illustrano i sistemi per ottenere il controllo del mondo. Vogliono convincere con l'inganno i gentili, da loro chiamati \"goyim\" (termine ebraico per i non-israeliti), ad assecondare la loro volont\u00e0. I loro metodi preferiti sono la diffusione di idee liberali, il sovvertimento della morale, la promozione della libert\u00e0 di stampa, la contestazione dell'autorit\u00e0 tradizionale e dei valori cristiani e patriottici. Il controllo delle masse tramite i media e la finanza \u00e8 il mezzo con cui il tradizionale ordine sociale verr\u00e0 sovvertito.\nIn questo senso, i \"Protocolli\" rispecchiano l'antica avversione cristiana e conservatrice alla modernit\u00e0 (antimodernismo), al radicalismo e al capitalismo, fenomeni che vengono per\u00f2 presentati come elementi di un complotto orchestrato, piuttosto che come prodotti di processi storici impersonali. Nonostante la matrice reazionaria, i \"Protocolli\" sono stati riutilizzati anche da altri movimenti politici. Il testo presuppone che il lettore sia gi\u00e0 convinto dell'esistenza di un piano politico segreto della massoneria, ma suggerisce che il piano sia a sua volta controllato dagli Anziani: una sorta di teoria della cospirazione nella teoria della cospirazione stessa.\nNei \"Protocolli\", la massoneria, il capitalismo e i \"pensatori liberali\" sono meri strumenti attraverso i quali, infine, gli Anziani instaureranno una teocrazia ebraica: nell'opera viene prospettata la nascita di un \"Regno a venire\", e viene data un'accurata descrizione di come si arriver\u00e0 a esso e di come lo stesso sar\u00e0 condotto. Ma, anche in questo nuovo regime, gli Anziani eviteranno il diretto controllo politico e sceglieranno di affermarsi tramite l'usura e la manipolazione del denaro: lo stesso \"Re degli Ebrei\" non sar\u00e0 altro che un uomo di paglia.\nEstratti.\nI \"Protocolli\" 1-19 seguono con rare eccezioni l'ordine dei \"Dialoghi agli inferi\" 1-17. In alcuni brani, il plagio \u00e8 smaccato:\nUn altro esempio \u00e8 il riferimento alla divinit\u00e0 Ind\u00f9, Vi\u1e63\u1e47u, che compare esattamente due volte, tanto nei \"Dialoghi agli Inferi\" che nei \"Protocolli\":\nI riferimenti testuali al \"Re degli Ebrei\", idea semi messianica che ha connotato fortemente l'immagine di Ges\u00f9, dimostrano che l'autore non era ferrato in cultura ebraica. Il termine infatti \u00e8 caduto in disuso nella tradizione giudaica dai tempi dello \"scisma\" tra giudaismo e cristianesimo. Quando gli articoli di Graves, pubblicati sul \"Times\", misero in evidenza la quantit\u00e0 di punti in comune tra i due testi, divenne chiaro che i \"Protocolli\" non erano una documentazione autentica di fatti realmente accaduti, ma un'opera di propaganda.\nRiferimenti alle teorie della cospirazione.\nL'idea che la massoneria avesse preso parte ad una cospirazione anticristiana ha una lunga storia, di molto precedente alla data della pubblicazione dei \"Protocolli\". L'abate Augustin Barru\u00e9l aveva gi\u00e0 accusato gli ebrei di aver fondato l'ordine degli Illuminati. .\nI \"Protocolli\" hanno avuto un peso sostanziale nella produzione di successive teorie cospirative, ad esempio in \"Rule by Secrecy\" di Jim Marrs. Secondo alcune recenti edizioni, gli \"ebrei\" descritti nei \"Protocolli\" servono a coprire l'identit\u00e0 dei veri cospiratori: Illuminati, massoni, o persino - secondo David Icke - \"entit\u00e0 extradimensionali\" (cio\u00e8 alieni Rettiliani). Altri gruppi, convinti della loro autenticit\u00e0, hanno sostenuto che il libro non descrive il pensiero di tutti gli ebrei, ma solo di quelli che appartengono alla presunta \"\u00e9lite segreta\" dei Sionisti.\nUtilizzo nel cospirazionismo contemporaneo.\nI \"Protocolli\" continuano a essere ampiamente disponibili nel mondo, in particolare su Internet, come pure vengono stampati in Giappone, Medio Oriente, Asia e America meridionale. Dalla sconfitta della Germania nazista e dell'Italia fascista nella seconda guerra mondiale, i governi e i leader politici in buona parte del mondo si sono generalmente astenuti dal promuovere i \"Protocolli\". L'eccezione \u00e8 costituita dal Medio Oriente, dove un gran numero di regimi e leader arabi e musulmani li hanno riconosciuti come autentici. Cos\u00ec come in passato, i \"Protocolli\" , dal Gran Mufti di Gerusalemme, \"Shaykh\" \u02bfIkrima Sa\u02bf\u012bd \u1e62abr\u012b, , cos\u00ec oggi i \"Protocolli\" sono stati sostenuti e raccomandati da Hamas e dal ministro dell'Istruzione dell'Arabia Saudita.\nCon l'estendersi a tutto il Vicino Oriente del conflitto arabo-israeliano nella seconda met\u00e0 del XX secolo, molti governi arabi hanno sovvenzionato nuove edizioni dei \"Protocolli\" e ne hanno fatto libri di testo per le scuole dei loro paesi. I \"Protocolli\" furono accettati come documenti storici da molte organizzazioni estremiste islamiche, come Hamas e la Jihad Islamica. La Carta del 1988 di Hamas, un gruppo islamista palestinese, afferma che \"I Protocolli dei Savi di Sion\" incarnano il piano dei sionisti.\nEgitto.\nLa casa editrice statale egiziana \"al-Ahr\u0101m\" cur\u00f2 nel 1995 la prefazione a una traduzione del libro di Shimon Peres \"The New Middle East\", nella quale fece scrivere:\nUn articolo del giornale statale \"al-Akhb\u0101r\" del 3 febbraio 2002 affermava:\nNonostante sia legato dal trattato di pace tra Egitto e Israele del 1979, che stabilisce di prevenire l'incitamento contro Israele, nel novembre 2002 l'Egitto permise sulla sua rete televisiva statale la messa in onda di \"Un cavaliere senza cavallo\" (\"Fares Bela Gewad\"), un \"dramma storico\" in 41 parti in gran parte basato sui \"Protocolli\", che and\u00f2 in onda per un mese sia sulla televisione egiziana che sui canali satellitari di lingua araba.\nIran.\nLa prima edizione iraniana dei \"Protocolli\" fu pubblicata durante l'estate del 1978 al tempo della Rivoluzione islamica. Nel 1985 una nuova edizione dei \"Protocolli\" fu pubblicata e largamente diffusa dall'Organizzazione della propagazione dell'Islam (Dipartimento delle relazioni internazionali) di Teheran. La fondazione \"Astaneh-ye Qods Rezavi\" (\"Santuario dell'imam Reza\"), di Mashhad, una delle istituzioni pi\u00f9 ricche di tutto l'Iran, finanzi\u00f2 la pubblicazione dei \"Protocolli\" nel 1994. Brani dei \"Protocolli\" furono pubblicati dal giornale \"Jomhouri-ye Eslami\" nel 1994, sotto il titolo di \"L'odore del sangue, i piani sionisti\".\n\"\u1e62ub\u1e25\" (Mattino), un mensile radicale islamico, pubblic\u00f2 degli estratti dei \"Protocolli\" sotto il titolo di \"Il testo dei Protocolli dei savi di Sion per stabilire il dominio globale ebraico\" nel suo numero di dicembre 1998-gennaio 1999, illustrato con una caricatura del serpente ebraico che avvolge il mondo. Lo scrittore e ricercatore iraniano Ali Baqeri, in una sua \"ricerca\" sui \"Protocolli\", ha sostenuto che il loro piano per la dominazione mondiale \u00e8 solo una parte di un piano ancora pi\u00f9 grandioso, come ha riferito a \"\u1e62ub\u1e25\" nel 1999:\nIl padiglione iraniano alla Fiera del libro di Francoforte del 2005 aveva in esposizione i \"Protocolli\" cos\u00ec come \"L'ebreo internazionale\" (una ristampa del \"The Dearborn Independent\", il giornale antisemita pubblicato da Henry Ford tra il 1919 e il 1927).\nArabia Saudita.\nI testi scolastici sauditi contengono espliciti sommari dei \"Protocolli\", trattati come fossero fatti reali:\nLibano.\nNel marzo 1970 i \"Protocolli\" risultarono essere il libro pi\u00f9 venduto in Libano nella categoria dei \"saggi\". Il \"Rapporto sui Diritti Umani 2004\" del Dipartimento di Stato USA afferma che la serie televisiva 'al-Shatat' (\"La Diaspora\"), incentrata sulla presunta cospirazione dei \"Protocolli dei Savi di Sion\" per dominare il mondo, fu mandata in onda nei mesi di ottobre e novembre 2003 dalla rete televisiva satellitare libanese 'al-Man\u0101r', di propriet\u00e0 di Hezbollah.\nAutorit\u00e0 Nazionale Palestinese.\nL'Autorit\u00e0 Nazionale Palestinese (ANP) ha frequentemente usato i \"Protocolli\" nei \"media\" e nelle scuole sotto il suo controllo e alcuni accademici palestinesi hanno presentato il falso documento come un complotto sul quale \u00e8 basato il Sionismo. Per esempio, il 25 gennaio 2001 il quotidiano ufficiale dell'ANP, \"al-\u1e24ay\u0101t al-Jad\u012bda\" (La vita nuona), ha citato i \"Protocolli\" nella sua pagina dedicata alla \"Educazione politica nazionale\" per spiegare la politica di Israele:\nPi\u00f9 tardi, nello stesso anno, lo stesso giornale scrive: \nIl 20 febbraio 2005, Il Gran Mufti di Gerusalemme \"Shaykh\" \u02bfIkrima Sa\u02bf\u012bd \u1e62abr\u012b (nominato da Yasser Arafat), \u00e8 apparso sul canale satellitare saudita \"al-Majd\" (La gloria) e commentando l'assassinio di Raf\u012bq al-\u1e24ar\u012br\u012b, ex Primo ministro libanese, ha dichiarato: Il 19 maggio 2005 il \"New York Times\" rifer\u00ec che il ministro palestinese dell'informazione, Nab\u012bl Sha\u02bfath, ha rimosso dal sito web del proprio ministero una traduzione araba dei \"Protocolli\".\nLo statuto di Hamas si riferisce esplicitamente ai \"Protocolli\" considerandoli veri documenti storici. L'articolo 32 dello Statuto afferma:\nLo statuto fa anche diversi riferimenti alla Massoneria come ad una delle \"societ\u00e0 segrete\" controllate dai \"sionisti\".\nItalia.\nin Italia i \"Protocolli\" e il cospirazionismo antisemita sono parte integrante della propaganda di partiti quali Forza Nuova, Alternativa Sociale, Movimento Idea Sociale, Movimento Sociale Fiamma Tricolore, CasaPound e fanno la loro comparsa occasionale nella propaganda di alcuni esponenti del Movimento 5 Stelle come il senatore Elio Lannutti.\nRussia.\nNel 1993 una corte distrettuale di Mosca ha formalmente sentenziato che i \"Protocolli\" erano stati falsificati dall'organizzazione ultranazionalista Pamyat, che \u00e8 stata criticata per averli usati nelle loro pubblicazioni antisemite.\nStati Uniti.\nNegli anni Venti Henry Ford, l'unico americano menzionato favorevolmente da Hitler nel \"Mein Kampf\", finanzi\u00f2 la pubblicazione di 500.000 copie, le quali furono distribuite negli Stati Uniti. \nPi\u00f9 recentemente, la catena americana di supermercati Wal-Mart \u00e8 stata criticata per aver venduto i \"Protocolli dei savi di Sion\" sul suo sito web con una descrizione che ne suggeriva la possibile veridicit\u00e0. Furono ritirati dalla vendita nel settembre 2004, in seguito ad una decisione dell'azienda. Viene distribuito negli Stati Uniti da alcuni gruppi studenteschi palestinesi nei campus dei college e dalla \"Nation of Islam\" di Louis Farrakhan..\nNel 2002 il giornale di lingua araba con sede in New Jersey, \"The Arab Voice\", ha pubblicato estratti dai \"Protocolli\" come fossero veritieri. L'editore Walid Rabah si \u00e8 difeso dalle critiche con una solenne dichiarazione (in arabo) sostenendo che \"alcuni importanti scrittori arabi accettano la veridicit\u00e0 del libro\".\nGiappone.\nIl testo \u00e8 generalmente accettato in Giappone, dove varianti dei \"Protocolli\" sono state frequentemente in cima alle classifiche di vendita.\nLa sua pubblicazione \u00e8 stata vista come un risorgimento, in Russia e in altre repubbliche della vecchia Unione Sovietica, tra le nuove generazioni di neonazisti.\nGrecia.\nIn Grecia i \"Protocolli\" hanno avuto molteplici pubblicazioni negli ultimi decenni, insieme a vari commentari a seconda di chi li pubblicava e dei loro punti di vista. Anche in questo paese come nel resto d'Europa, i protocolli sono considerati falsi e puramente antisemiti. Il gruppo neonazista Alba Dorata considera il libro come un documento accurato e lo distribuisce ai propri membri.\nNuova Zelanda.\nIl Fronte Nazionale Neozelandese vende le copie pubblicate dal suo ex segretario nazionale, Kerry Bolton. Bolton pubblica (e il \"Fronte\" vende) anche un libro intitolato \"I Protocolli di Sion nel contesto\" che cerca di confutare l'idea che i Protocolli siano un falso."}
{"id": "2913827", "revid": "729019", "url": "https://it.wikipedia.org/wiki?curid=2913827", "title": "Stazione di Palagiano-Mottola", "text": "La stazione di Palagiano-Mottola \u00e8 una stazione ferroviaria a servizio delle cittadine di Mottola e di Palagiano. \u00c8 una stazione della ferrovia Bari-Taranto. Fu aperta all'esercizio il 15 settembre 1868. Essa ricade nel comune di Palagiano, ma prende i nomi data la vicinanza con l'altro comune.\nStrutture e impianti.\nLa stazione dispone di un fabbricato ,privo di segnaletica. Vi sono due fabbricati: il vecchio \u00e8 posto a nord dei binari ed ha una struttura a due piani. Quello nuovo, costruito adiacente al vecchio, \u00e8 ad un piano e contiene la nuova sala del capo stazione. La stazione oltre alla sala d'attesa, non dispone di nessun servizio. Vi \u00e8 un sottopassaggio che collega i tre binari fra loro.\nMovimento.\n\u00c8 classificata \"bronze\" nella categorizzazione di RFI. Vi fermavano un solo treno regionale al mattino da Taranto per Bari ed una corsa automobilistica sostitutiva nella direzione opposta nel cuore della notte. Fu inoltre una delle poche stazioni della linea Bari-Taranto ad essere presenziata.\nServizi.\nLa stazione dispone di:"}
{"id": "2913828", "revid": "729019", "url": "https://it.wikipedia.org/wiki?curid=2913828", "title": "Piacenza Baseball", "text": "Il Piacenza Baseball \u00e8 la squadra di baseball di Piacenza, militante nel massimo campionato italiano di baseball dilettantistico, la serie A federale.\nCronistoria.\nDal 1972, anno della sua fondazione, ha disputato sette campionati in Serie A2. Nel 2010 \u00e8 stata ammessa dalla FIBS a disputare la neonata Serie A federale 2010."}
{"id": "2913829", "revid": "1543377", "url": "https://it.wikipedia.org/wiki?curid=2913829", "title": "Dj\u00e9l\u00e9bou", "text": "Dj\u00e9l\u00e9bou \u00e8 un comune rurale del Mali facente parte del circondario di Kayes, nella regione omonima.\nIl comune \u00e8 composto da 11 nuclei abitati:"}
{"id": "2913830", "revid": "729019", "url": "https://it.wikipedia.org/wiki?curid=2913830", "title": "Kiryat Tivon", "text": "Kiryat Tiv'on (in ebraico: \u05e7\u05b4\u05e8\u05b0\u05d9\u05b7\u05ea \u05d8\u05b4\u05d1\u05b0\u05e2\u05d5\u05b9\u05df) anche nota come Qiryat Tiv'on \u00e8 una citt\u00e0 nel distretto di Haifa situata nelle colline tra Zvulun e Jezreel in Israele. La citt\u00e0 situata a 15 chilometri a sud di Haifa conta 16\u00a0000 abitanti, e si trova sulla via principale che porta a Nazaret.\nIl simbolo della citt\u00e0 \u00e8 un ciclamino, che rispecchia il carattere della citt\u00e0, dal momento che questi fiori crescono prevalentemente tra le pietre esattamente come la citt\u00e0 che \u00e8 sorta in un territorio relativamente arido ed impervio.\nStoria.\nKiryat Tiv'on fu fondata nel 1958 dal unione di tre insediamenti: \"Tiv'on\" (fondato nel 1947), \"Kiryat Amal\" (fondato nel 1937), ed \"Elro'i\" (fondato nel 1935). Successivamente nel 1979 si aggiunse l'insediamento di \"Kiryat Haroshet\", che anch'esso divenne parte di Kiryat Tiv'on. \nGli insediamenti che successivamente formarono la citt\u00e0 di Kiryat Tivon sorsero tutti su terreni comperati da ebrei provenienti dal Regno Unito. Tutti i terreni furono acquistati nel corso del 1945.\nLa citt\u00e0 \u00e8 principalmente nota per il suo parco nazionale Beit She'arim, che confina con la citt\u00e0 a sud est."}
{"id": "2913831", "revid": "287204", "url": "https://it.wikipedia.org/wiki?curid=2913831", "title": "Djelebou", "text": ""}
{"id": "2913839", "revid": "1543377", "url": "https://it.wikipedia.org/wiki?curid=2913839", "title": "Fal\u00e9m\u00e9", "text": "Fal\u00e9m\u00e9 \u00e8 un comune rurale del Mali facente parte del circondario di Kayes, nella regione omonima.\nIl comune \u00e8 composto da 8 nuclei abitati:"}
{"id": "2913841", "revid": "123612839", "url": "https://it.wikipedia.org/wiki?curid=2913841", "title": "Captain Hollywood", "text": "Dal 1985 al 1987 Tony inizi\u00f2 a produrre propria musica, pubblicando i suoi primi tre singoli e l'album Captain Hollywood Project. Durante questo periodo collabor\u00f2 anche con C. C. Catch come secondo cantante, rapper e ballerino.\nLe origini.\nHarrison, nativo della citt\u00e0 di Newark (New Jersey) negli Stati Uniti, prest\u00f2 servizio in Germania con il grado di capitano dell'esercito degli Stati Uniti, e venne soprannominato \"Captain Hollywood\" perch\u00e9 spesso si metteva a ballare, anche in uniforme. Inizi\u00f2 a ballare la break dance in Europa esibendosi inizialmente in programmi di musica anni '80 come \"Formel Eins\". Comparve poi in alcune serie TV tedesche e rappresent\u00f2 la Germania al Festival di Cannes come candidato al premio per il film musical di break dance \"Beat Street\".\nDiscografia.\nAlbum.\n\"Animals or Human\" vendette oltre 300,000 copie solo in Germania ed altre 350,000 in Francia."}
{"id": "2913843", "revid": "287204", "url": "https://it.wikipedia.org/wiki?curid=2913843", "title": "Faleme", "text": ""}
{"id": "2913845", "revid": "287204", "url": "https://it.wikipedia.org/wiki?curid=2913845", "title": "Aleksandr Lazutkin", "text": "Ha volato sulla missione Sojuz TM-25 verso la stazione spaziale Mir. Ha trascorso 184 giorni, 22 ore e 07 minuti nello spazio."}
{"id": "2913846", "revid": "287204", "url": "https://it.wikipedia.org/wiki?curid=2913846", "title": "Internazionali BNL d'Italia 2010", "text": "Gli Internazionali BNL d'Italia 2010 sono stati un torneo di tennis che si \u00e8 giocato su un campo di terra battuta. Quella del 2010 \u00e8 stata la 67\u00aa edizione dell'evento. Il torneo era classificato come ATP World Tour Masters 1000 nell'ambito dell'ATP World Tour 2010, e come Premier inserito nel WTA Tour 2010. Tutti gli incontri si sono svolti al Foro Italico, a Roma in Italia, gli uomini dal 24 aprile al 2 maggio e le donne dal 30 aprile all'8 maggio.\nPartecipanti ATP.\nAltri partecipanti.\nI seguenti giocatori hanno ricevuto una wild card:\nIl seguente giocatore \u00e8 stato ammesso direttamente nel tabellone principale:\nI seguenti giocatori sono passati dalle qualificazioni:\nIl seguente giocatore \u00e8 ammesso come lucky loser:\nPartecipanti WTA.\nAltre partecipanti.\nLe seguenti giocatrici hanno ottenuto una wild card:\nLe seguenti giocatrici sono passate dalle qualificazioni:\nLa seguente giocatrice \u00e8 stata ammessa come lucky loser:\nCampioni.\nSingolare maschile.\n Rafael Nadal ha battuto David Ferrer 7-5, 6-2\nSingolare femminile.\n Mar\u00eda Jos\u00e9 Mart\u00ednez S\u00e1nchez ha battuto Jelena Jankovi\u0107 7-66, 7-5\nDoppio maschile.\n Bob Bryan / Mike Bryan hanno battuto John Isner / Sam Querrey 6-2, 6-3.\nDoppio femminile.\n Gisela Dulko / Flavia Pennetta hanno battuto Nuria Llagostera Vives / Mar\u00eda Jos\u00e9 Mart\u00ednez S\u00e1nchez 6-4, 6-2."}
{"id": "2913849", "revid": "1543377", "url": "https://it.wikipedia.org/wiki?curid=2913849", "title": "F\u00e9gui", "text": "F\u00e9gui \u00e8 un comune urbano del Mali facente parte del circondario di Kayes, nella regione omonima.\nIl comune \u00e8 composto dal solo abitato omonimo."}
{"id": "2913850", "revid": "287204", "url": "https://it.wikipedia.org/wiki?curid=2913850", "title": "Fegui", "text": ""}
{"id": "2913853", "revid": "123588568", "url": "https://it.wikipedia.org/wiki?curid=2913853", "title": "Abdul Ahad Momand", "text": "\u00c8 stato il quarto musulmano e il primo e per ora unico afghano ad andare nello spazio.\nLaureato nell'Universit\u00e0 Politecnico di Kabul, ha frequentato la Gagarin Air Force Academy nel 1987 \nHa volato per la prima volta il 26 agosto 1988 sulla missione Sojuz TM-6 come cosmonauta di ricerca verso la stazione spaziale Mir, facendo il suo ritorno sulla Terra con la missione spaziale Sojuz TM-5. \u00c8 stato decorato come Eroe dell'Unione Sovietica e dell'Ordine di Lenin il 7 settembre 1988.\nNel 1992 si \u00e8 spostato in Germania chiedendo asilo. Nel 2003 ha ottenuto la cittadinanza.\nOnorificenze.\nAbdul Ahad Momand ha ricevuto in totale 4 onorificenze (1 afghana, 2 sovietiche e 1 russa) di cui le prime il 7 settembre 1988 e l'ultima il 12 aprile 2011."}
{"id": "2913854", "revid": "1543377", "url": "https://it.wikipedia.org/wiki?curid=2913854", "title": "Gory Gop\u00e9la", "text": "Gory Gop\u00e9la \u00e8 un comune rurale del Mali facente parte del circondario di Kayes, nella regione omonima.\nIl comune \u00e8 composto da 5 nuclei abitati:"}
{"id": "2913856", "revid": "287204", "url": "https://it.wikipedia.org/wiki?curid=2913856", "title": "Gory Gopela", "text": ""}
{"id": "2913864", "revid": "256896", "url": "https://it.wikipedia.org/wiki?curid=2913864", "title": "Israel Central Bureau of Statistics", "text": ""}
{"id": "2913865", "revid": "1543377", "url": "https://it.wikipedia.org/wiki?curid=2913865", "title": "Goum\u00e9ra", "text": "Goum\u00e9ra \u00e8 un comune urbano del Mali facente parte del circondario di Kayes, nella regione omonima."}
{"id": "2913866", "revid": "287204", "url": "https://it.wikipedia.org/wiki?curid=2913866", "title": "Goumera", "text": ""}
{"id": "2913870", "revid": "7", "url": "https://it.wikipedia.org/wiki?curid=2913870", "title": "John Philip Law", "text": ""}
{"id": "2913874", "revid": "599013", "url": "https://it.wikipedia.org/wiki?curid=2913874", "title": "Noce (torrente del Piemonte)", "text": "Il Noce \u00e8 un torrente del Piemonte, affluente in destra idrografica del Chisola. Il suo corso si sviluppa interamente nel territorio della citt\u00e0 metropolitana di Torino; il perimetro del suo bacino \u00e8 33\u00a0km.\nPercorso.\nNasce dal versante meridionale del monte Freidour in una frazione montana del comune di Frossasco e, dirigendosi verso sud, scava una breve vallata raggiungendo ed attraversando poi gli abitati prima di Cantalupa e poi di Frossasco.\nUscito sulla pianura il suo corso piega decisamente verso est e viene scavalcato dalla ex-SS 589 \"dei Laghi di Avigliana\". Dopo aver divagato nelle campagne pinerolesi riceve da sinistra il contributo del torrente Arcolero e si getta infine nel Chisola a quota 262\u00a0m, nei pressi della cascina Toschera.\nPrincipali affluenti.\nData la vicinanza con il Rio Torto di Roletto il Noce non ha affluenti di particolare rilievo in destra idrografica. In sinistra idrografica riceve invece l'importante contributo del Torrente Arcolero. Questo nasce sulle montagne ad ovest di Tavernette (Cumiana) e, dopo essere stato scavalcato dalla ex-SS 589 \"dei Laghi di Avigliana\", sfocia nel Noce nei pressi della frazione Lupi (268\u00a0m). Poco a monte della confluenza raccoglie da destra anche le acque del Rio Chiaretto il quale, provenendo dalla Rocca della Gallina, prima di sboccare nell'Arcolero corre per un lungo tratto quasi parallelo allo stesso.\nStoria.\nNei pressi del corso d'acqua si combatt\u00e9 verso la fine del XVIII secolo la Battaglia della Marsaglia.\nNonostante la portata in genere limitata il Noce ha provocato in passato danni con le proprie esondazioni come ad esempio tra il 28 e il 29 aprile del 2000, quando allag\u00f2 l'Istituto Salesiano situato in localit\u00e0 Cascine Nuove (Cumiana)."}
{"id": "2913886", "revid": "547034", "url": "https://it.wikipedia.org/wiki?curid=2913886", "title": "Dancing in Orbit", "text": "Dancing in Orbit \u00e8 un album della cantante pop September.\nSi tratta del disco d'esordio della cantante nei Paesi Bassi e Belgio e contiene diciannove tracce, tratte da due dischi precedentemente pubblicati in Svezia, \"Dancing Shoes\" e \"In Orbit\"; il titolo del disco \u00e8 infatti una fusione tra quelli dei due album precedenti.\n\u00c8 stato pubblicato l'8 maggio 2008 dall'etichetta discografica Silver Angel.\nTracce.\nCD "}
{"id": "2913889", "revid": "1498232", "url": "https://it.wikipedia.org/wiki?curid=2913889", "title": "RTBF", "text": "Radio-T\u00e9l\u00e9vision Belge de la Communaut\u00e9 Fran\u00e7aise (RTBF) \u00e8 l'emittente di teleradiodiffusione pubblica della regione meridionale francofona del Belgio, che si affianca all'altra emittente belga di lingua olandese, la VRT, operante nella zona settentrionale del paese e si affianca ad un'altra emittente belga di lingua tedesca la BRF (sede a Eupen) operante nella zona orientale del paese.\nRTBF gestisce 3 canali televisivi (\"La Une\", \"Tipik\" e \"La Trois\") e sei stazioni radiofoniche (\"La Premi\u00e8re\", \"RTBF International\", \"VivaCit\u00e9\", \"Musiq3\", \"Classic 21\" e \"Tipik\").\nDal 1950 \u00e8 membro dell'Unione europea di radiodiffusione.\nStoria.\nOriginariamente denominata \"INR \u2013 Institut national belge de radiodiffusion\" (in olandese \"NIR \u2013 Belgisch Nationaal Instituut voor Radio-omroep\"), fu fondata per legge come servizio radiofonico il 18 giugno 1930. Il 14 giugno 1940, a seguito dell'invasione del Belgio da parte della Germania, l'INR fu costretta a cessare le trasmissioni. Le truppe occupanti tedesche, dopo essersi impadronite dell'azienda, le cambiarono nome in \"Radio Bruxelles\". Alcuni uomini del personale dell'INR riuscirono a trasferirsi negli studi della BBC a Londra, dai quali trasmisero programmi sotto il nome di \"Radio Belgique / Radio Belgi\u00eb\", per conto dell\"'Office de Radiodiffusion Nationale Belge\" (RNB), fondato dal Ministero dell'Informazione del governo belga in esilio.\nAlla fine della Seconda guerra mondiale, l'INR e la RNB coesistettero fino al 14 settembre 1945, quando un decreto regio ristabil\u00ec la funzione di servizio pubblico dell'INR. Nel 1950 l'INR fu una delle 23 aziende radiotelevisive fondatrici dell'Unione europea di radiodiffusione. Nel 1953 iniziarono le regolari trasmissioni televisive da Bruxelles, con 2 ore di programmi al giorno. Nel 1960 l'INR mut\u00f2 nome in RTB (\"Radio-T\u00e9l\u00e9vision Belge\"), mentre nel 1967 la sua sede venne trasferita nell'edificio Reyers. La prima trasmissione a colori, \"Le Jardin Extraordinaire\" (un programma di giardinaggio), fu effettuata nel 1971, seguita due anni pi\u00f9 tardi dal telegiornale a colori.\nNel 1977, a seguito del federalismo belga e della creazione di comunit\u00e0 linguistiche autonome, la sezione francofona di RTB divenne RTBF (\"Radio-T\u00e9l\u00e9vision Belge de la Communaut\u00e9 fran\u00e7aise\") e fu creato un secondo canale televisivo, RTbis, che nel 1979 cambi\u00f2 nome in \"T\u00e9l\u00e9 2\". Nel 1984, assieme ai canali francesi TF1, Antenne 2, FR 3 e SSR, RTBF diede vita al canale europeo in lingua francese TV5. Il 21 marzo 1988 T\u00e9l\u00e9 2 divenne T\u00e9l\u00e9 21, mentre il 27 settembre 1989 fu creata un'azienda sussidiaria di RTBF, Canal Plus TVCF, che nel maggio 1995 divenne \"Canal Plus Belgique\". Nel 1993 T\u00e9l\u00e9 21 fu sostituito da Arte/21 e Sport 21.\nNel gennaio 2010, RTBF ha cambiato nome in RTBF.be: la nuova denominazione intende sottolineare l'importanza delle nuove tecnologie di comunicazione che hanno affiancato quelle tradizionali, in particolare Internet (come si denota dall'aggiunta del suffisso \".be\")."}
{"id": "2913892", "revid": "767487", "url": "https://it.wikipedia.org/wiki?curid=2913892", "title": "Regno quantico", "text": "Il termine regno quantico in fisica si riferisce a scale dove gli effetti della meccanica quantistica diventano considerevoli, in un sistema isolato. In genere, questo significa una distanza di 100 nanometri (nm) o meno. Non a caso, questa \u00e8 la stessa scala della nanotecnologia.\nMentre originano su scala nanometrica, tali effetti possono operare a livello macroscopico. L'esempio classico \u00e8 il tunneling di elettroni. Anche la maggior parte dei processi fondamentali nell'elettronica molecolare, elettronica organica e semiconduttore organici traggono origine dal regno quantico.\nIl regno quantico pu\u00f2 anche a volte paradossalmente coinvolgere le azioni a lunga distanza. "}
{"id": "2913893", "revid": "1494169", "url": "https://it.wikipedia.org/wiki?curid=2913893", "title": "Mirsilo", "text": "Mirsilo () \u00e8 un nome greco che pu\u00f2 riferirsi a:"}
{"id": "2913897", "revid": "31514273", "url": "https://it.wikipedia.org/wiki?curid=2913897", "title": "Pokeritalia 24", "text": ""}
{"id": "2913899", "revid": "287204", "url": "https://it.wikipedia.org/wiki?curid=2913899", "title": "Claudio Ris\u00e8", "text": ""}
{"id": "2913903", "revid": "339392", "url": "https://it.wikipedia.org/wiki?curid=2913903", "title": "Union army", "text": ""}
{"id": "2913904", "revid": "547034", "url": "https://it.wikipedia.org/wiki?curid=2913904", "title": "Gold (September)", "text": "Gold \u00e8 una raccolta della cantante pop svedese September, pubblicato in Svezia il 14 novembre 2008 dall'etichetta discografica Catchy Music.\nLa raccolta \u00e8 uscita nello stesso anno in cui sono stati pubblicati i dischi \"September\" e \"Dancing in Orbit\", album di debutto in Stati Uniti, Canada, Australia, Paesi Bassi e Belgio, per mantenere vivo l'interesse per la cantante anche in Svezia."}
{"id": "2913907", "revid": "54728", "url": "https://it.wikipedia.org/wiki?curid=2913907", "title": "Cook, South Australia", "text": ""}
{"id": "2913909", "revid": "123488368", "url": "https://it.wikipedia.org/wiki?curid=2913909", "title": "OMG (Usher)", "text": "OMG \u00e8 un brano musicale del cantante statunitense Usher, pubblicato il 20 marzo 2010 come singolo estratto dall'album \"Raymond v. Raymond\".\nIl singolo ha venduto circa 6.9 milioni di copie, diventando il quinto singolo pi\u00f9 venduto a livello mondiale del 2010.\nIl singolo.\nLa canzone, nella quale compare il featuring di will.i.am, fa ampio uso dell'effetto dell'Auto-Tune. I cori \"owowowo\" che fanno da sottofondo al brano provengono dal concerto dei Deep Purple tenutosi al teatro Olympia di Parigi nel 1996. Si tratta del primo singolo ufficiale internazionale estratto dal suo sesto album, \"Raymond v. Raymond\", ed il terzo complessivo. La canzone \u00e8 stata scritta da Usher e will.i.am e prodotto da quest'ultimo. Usher ha presentato il brano insieme a will.i.am il 30 marzo 2010 durante una puntata di American Idol. \"OMG\" \u00e8 giunto alla prima posizione delle classifiche di Regno Unito e Nuova Zelanda.\nIl video.\nUsher e will.i.am hanno girato il video di \"OMG\" nel weekend del 6 marzo 2010, diretti dal regista Anthony Mandler.. In un'intervista con \"Rap-Up\", Mandler ha definito il video \"uno spettacolo\".. Il video \u00e8 stato presentato il 30 marzo sui canali VEVO e AMTV."}
{"id": "2913917", "revid": "82367401", "url": "https://it.wikipedia.org/wiki?curid=2913917", "title": "Natale Alberto Simeoni", "text": ""}
{"id": "2913920", "revid": "52953", "url": "https://it.wikipedia.org/wiki?curid=2913920", "title": "Sidi Bou Said", "text": "Sidi Bou Said ( ) \u00e8 una citt\u00e0 situata nel nord della Tunisia, a poco meno di 20\u00a0km a nord-est della capitale Tunisi.\nLa citt\u00e0 prende il nome da una figura religiosa musulmana che visse in questa citt\u00e0, Abou Said ibn Khalef ibn Yahia Ettamini el Beji (prima dell'arrivo di quest'ultimo era chiamata Jabal el-Menar).\nLa citt\u00e0 \u00e8 un'interessante attrazione turistica, conosciuta per l'intenso utilizzo dei colori blu e bianco ovunque in citt\u00e0. Pu\u00f2 essere raggiunta tramite la linea ferroviaria Tunis-Goulette-Marsa, che parte da Tunisi e giunge a La Marsa.\nArtisti.\nSidi Bou Said ha ancora la reputazione di citt\u00e0 di artisti. Artisti che hanno vissuto in Sidi Bou Said, o perlomeno che hanno visitato quest'ultima, sono: Paul Klee, Gustave-Henri Jossot, August Macke, Saro Lo Turco e Louis Moillet. Numerosi artisti tunisini di Sidi Bou Said che sono membri della Ecole de Tunis (scuola di pittura di Tunisi), come per esempio Yahia Turki, Brahim Dhahak e Ammar Farhat.\nStoria.\nTra il XII e il XIII sec. d.C. Abou Said ibn Khalef ibn Yahia Ettamini el Beji giunse nel villaggio di Jabal el-Menar e vi costru\u00ec un santuario. Dopo la sua morte nel 1231, fu sepolto l\u00ec. Nel XVIII sec. i governatori turchi di Tunisi e i cittadini benestanti vi costruirono numerosi residence.\nDurante gli anni venti del Novecento, Rodolphe d\u2019Erlanger applic\u00f2 il tema bianco-blu dappertutto in citt\u00e0."}
{"id": "2913923", "revid": "339392", "url": "https://it.wikipedia.org/wiki?curid=2913923", "title": "Super League kazaka 2009", "text": ""}
{"id": "2913925", "revid": "108901135", "url": "https://it.wikipedia.org/wiki?curid=2913925", "title": "Crucible Theatre", "text": "Il Crucible Theatre \u00e8 un teatro situato a Sheffield, South Yorkshire nel Regno Unito. Fu costruito nel 1971 ed ospita rappresentazioni teatrali, concerti e il pi\u00f9 importante avvenimento dello snooker professionistico, il campionato del mondo."}
{"id": "2913926", "revid": "287204", "url": "https://it.wikipedia.org/wiki?curid=2913926", "title": "Ocone", "text": ""}
{"id": "2913927", "revid": "580197", "url": "https://it.wikipedia.org/wiki?curid=2913927", "title": "Radu V de la Afuma\u021bi", "text": "Biografia.\nFiglio di Radu IV cel Mare, Radu de la Afuma\u021bi prese il potere nel 1522, dopo la morte del giovane voivoda Teodosio (1521) della dinastia Craiove\u0219ti. Radu V dovette subito fronteggiare la minaccia al suo trono costituita dai turchi di Solimano il Magnifico (1520-1566), gi\u00e0 alleato di Teodosio, che gli avevano opposto il cugino Mircea III Dracul, nipote di Vlad l'Impalatore. Sedate le contese interne alla dinastia Dr\u0103cule\u0219ti, Radu dovette fronteggiare la minaccia di Vladislav III D\u0103ne\u0219ti, che gli si contrappose a pi\u00f9 riprese.\nSconfitto da Vladislav nell'aprile del 1523, Radu V venne imprigionato a Costantinopoli. Ritorn\u00f2 al potere nel 1524, dopo aver pagato ai turchi per la sua libert\u00e0, strappando poi il trono valacco al fratellastro Radu VI B\u0103dica. Nuovamente sconfitto da Vladislav D\u0103ne\u0219ti, si rifugi\u00f2 in Transilvania ed ottenne l'appoggio di Luigi Jagellone d'Ungheria.\nRiconquistato il potere nel 1525, Radu V fu costretto a negoziare la pace con i turchi, a misconoscere l'alleanza con gli ungheresi (prossimi alla pesantissima sconfitta nella Battaglia di Moh\u00e1cs (1526)) ed a cercare alleati tra i pericolosi boiardi: il 21 gennaio 1526, Radu, vedovo della prima moglie Voica (figlia del vornic Vlaicu), spos\u00f2 Ruxandra, figlia di Basarab V Neagoe, per allearsi ai potenti Craiove\u0219ti.\nAlla fine del 1528, una rivolta di boiardi costrinse Radu V alla fuga. Raggiunto dai suoi nemici presso R\u00e2mnicu V\u00e2lcea, Radu venne ucciso nella chiesa di Cet\u0103\u021buia insieme a suo figlio Vlad, il 2 gennaio 1529. Il corpo del voivoda venne sepolto nel monastero di Curtea de Arge\u0219.\nLa vedova di Radu V, Ruxandra, and\u00f2 in sposa ad un altro voivoda della famiglia Dr\u0103cule\u0219ti: Radu VII Paisie. Il figlio di Ruxandra e Radu V, Radu VIII Ilias Haid\u0103ul devenne pi\u00f9 tardi voivoda di Valacchia a sua volta."}
{"id": "2913928", "revid": "339392", "url": "https://it.wikipedia.org/wiki?curid=2913928", "title": "Contea (Stati Uniti)", "text": ""}
{"id": "2913929", "revid": "755885", "url": "https://it.wikipedia.org/wiki?curid=2913929", "title": "Presente ZeroNoveTour", "text": "ZeroNoveTour \u00e8 l'ottavo video-concerto di Renato Zero, pubblicato l'11 maggio 2010.\nIl video \u00e8 stato registrato durante due tappe dello \"ZeroNoveTour\", la tourn\u00e9e svoltasi da ottobre a dicembre 2009. Il DVD divent\u00f2 subito disco di platino per le 80.000 copie prenotate prima dell'uscita.\nIl disco.\nIl disco ripropone interamente uno dei concerti dello \"ZeroNoveTour\", precisamente quello che si \u00e8 tenuto nelle due tappe milanesi al Mediolanum Forum. La scaletta presentava quasi tutti i brani contenuti nel precedente album \"Presente\", insieme ad altri testi del passato e ad un inedito: \"Unici\", estratto come singolo il 24 maggio 2010.\nIl DVD \u00e8 stato pubblicato in due versioni:\nTracce.\nNel DVD \u00e8 presente anche Mario Biondi che canta la sua \"This is what you are\"."}
{"id": "2913930", "revid": "547034", "url": "https://it.wikipedia.org/wiki?curid=2913930", "title": "Cry for You - The Album", "text": "Cry for You - The Album \u00e8 un album della cantante pop svedese September.\nSi tratta dell'album di debutto per il Regno Unito, pubblicato il 2 agosto 2009 per l'etichetta discografica Hard2Beat.\nContiene alcuni brani tratti dai precedenti album della cantante pubblicati solo in Svezia ed alcuni inediti, come \"Sin of My Own\" e \"Leave It All Behind\"."}
{"id": "2913932", "revid": "287204", "url": "https://it.wikipedia.org/wiki?curid=2913932", "title": "Sasa Vujacic", "text": ""}
{"id": "2913933", "revid": "1149807", "url": "https://it.wikipedia.org/wiki?curid=2913933", "title": "Yakusoku wa iranai", "text": " \u00e8 un brano musicale j-pop scritto da Y\u014dko Kanno e interpretato dalla cantante giapponese Maaya Sakamoto. Il singolo fu scritto per essere la sigla di apertura dell'anime \"I cieli di Escaflowne\".\n\"Yakusoku wa iranai\" \u00e8 presente sia nell'album \"Tenkuu No Escaflowne Original Soundtrack\", contenente la colonna sonora dell'anime, che in \"Grapefruit\", album di debutto di Maaya Sakamoto. Inoltre il brano rappresenta il debutto discografico della Sakamoto, che in seguito interpreter\u00e0 anche \"Ring\", tema portante del film ispirato alla serie televisiva \"Escaflowne\", intitolato \"Escaflowne - The Movie\"."}
{"id": "2913934", "revid": "223320", "url": "https://it.wikipedia.org/wiki?curid=2913934", "title": "Yakusoku wa Iranai", "text": ""}
{"id": "2913938", "revid": "767487", "url": "https://it.wikipedia.org/wiki?curid=2913938", "title": "Josie Ho", "text": "Carriera.\nDopo alcune apparizioni ed esibizioni iniziali come cantante, Josie ha diretto la propria carriera verso la recitazione, apparendo in lungometraggi, spot pubblicitari e serie televisive. Tra i molti ruoli da lei interpretati, figurano quelli di diverse prostitute o ragazze \"facili\" che vendono il proprio corpo per immediato bisogno di denaro, immagine che contrasta apertamente con la sua realt\u00e0 di ricca figlia di un miliardario.\nIn un'intervista con la rivista \"Ukula\", ha raccontato in particolare l'esperienza delle riprese del film \"Exiled\", diretto da Johnnie To. Il regista, infatti, non ha fornito nessun copione ai suoi attori, lasciando che interpretassero i propri ruoli seguendo delle semplici linee guida. Per quanto riguarda altri lungometraggi, Josie ha recitato nell'horror di Oxide Pang \"Dream Home\", insieme ad Anthony Wong Chau-sang ed Eason Chan.\nVita privata.\nOltre ad essere figlia dell'uomo d'affari Stanley Ho, Josie \u00e8 sposata con l'attore e cantante Conroy Chan Chi-Chung, membro di un gruppo musicale chiamato \"Alive\". In un'intervista, ha citato la sorella maggiore Pansy Ho come sua maggiore incoraggiatrice ai tempi in cui decise di diventare cantante ed attrice, contro le opposizioni del potente padre."}
{"id": "2913941", "revid": "113156344", "url": "https://it.wikipedia.org/wiki?curid=2913941", "title": "Lingua hiri motu", "text": "La lingua hiri motu, conosciuta anche come hiri, police motu o pidgin motu, \u00e8 un pidgin basato sulla lingua motu parlato in Papua Nuova Guinea.\nDistribuzione geografica.\nLa lingua hiri motu \u00e8 parlata principalmente nelle province Baia Milne, Centrale, Golfo, Occidentale e Oro. Si stima che siano rimasti pochi madrelingua, mentre i locutori L2 nel 1988 erano 120.000.\nLingua ufficiale.\n\u00c8 una delle lingue ufficiali della Papua Nuova Guinea. \nDialetti e lingue derivate.\nSi distinguono due dialetti, hiri motu austronesiano e hiri motu papuano.\nSistema di scrittura.\nPer la scrittura viene utilizzato l'alfabeto latino."}
{"id": "2913947", "revid": "767487", "url": "https://it.wikipedia.org/wiki?curid=2913947", "title": "La La La (Never Give It Up)", "text": "La La La (Never Give It Up) \u00e8 il singolo di debutto della cantante pop svedese September, pubblicato il 2 giugno 2003 dall'etichetta discografica Stockholm in Svezia.\nLa canzone \u00e8 stata successivamente inserita nel primo album della cantante, \"September\", pubblicato nel febbraio del 2004."}
{"id": "2913949", "revid": "103366445", "url": "https://it.wikipedia.org/wiki?curid=2913949", "title": "Windham", "text": ""}
{"id": "2913950", "revid": "88740", "url": "https://it.wikipedia.org/wiki?curid=2913950", "title": "New Windsor", "text": ""}
{"id": "2913951", "revid": "287204", "url": "https://it.wikipedia.org/wiki?curid=2913951", "title": "We Can Do It", "text": "We Can Do It \u00e8 il secondo singolo della cantante pop svedese September, pubblicato il 3 novembre 2003 dall'etichetta discografica Stockholm.\nLa canzone \u00e8 stata inserita nell'album di debutto della cantante, \"September\", pubblicato nel febbraio del 2004. Ha riscosso un discreto successo in Svezia, nazione nel quale \u00e8 stato pubblicato, dove ha raggiunto la decima posizione della classifica."}
{"id": "2913952", "revid": "1305772", "url": "https://it.wikipedia.org/wiki?curid=2913952", "title": "East Windsor", "text": ""}
{"id": "2913953", "revid": "350748", "url": "https://it.wikipedia.org/wiki?curid=2913953", "title": "Eyjafjallajkull", "text": ""}
{"id": "2913955", "revid": "1305772", "url": "https://it.wikipedia.org/wiki?curid=2913955", "title": "West Windsor", "text": ""}
{"id": "2913958", "revid": "547034", "url": "https://it.wikipedia.org/wiki?curid=2913958", "title": "September All Over", "text": "September All Over \u00e8 il terzo singolo della cantante pop svedese September, pubblicato il 18 febbraio 2004 dall'etichetta discografica Stockholm.\nLa canzone \u00e8 stata inserita nell'album di debutto della cantante, \"September\", pubblicato contemporaneamente al singolo. Ha riscosso un discreto successo in Svezia, dove \u00e8 stato pubblicato, e ha raggiunto l'ottava posizione in classifica."}
{"id": "2913962", "revid": "1305772", "url": "https://it.wikipedia.org/wiki?curid=2913962", "title": "Winterville", "text": ""}
{"id": "2913963", "revid": "536103", "url": "https://it.wikipedia.org/wiki?curid=2913963", "title": "Vladislav III di Valacchia", "text": "Biografia.\nNipote del voivoda Vladislav II di Valacchia, Vladislav III contese a pi\u00f9 riprese il potere al voivoda Radu V de la Afuma\u021bi, della schiatta rivale dei Dr\u0103cule\u0219ti grazie all'appoggio dei turchi del sultano Solimano il Magnifico (1520-1566).\nVladislav sconfisse Radu V nell'aprile 1523 e lo consegn\u00f2 ai turchi ma gi\u00e0 l'anno successivo il fratellastro di Radu V, Radu VI B\u0103dica, prese per s\u00e9 il trono. Vladislav torn\u00f2 a combattere il redivivo Radu V alla fine del 1524 e riusc\u00ec a conquistare una terza volta il trono nel 1525. Oltre alla lotta con i Dr\u0103cule\u0219ti, Vladislav dovette anche lottare con i sempre pi\u00f9 potenti boiari della stirpe Craiove\u0219ti.\nIl figlio di Vladislav III, Mos\u00e8 di Valacchia fu a sua volta voivoda."}
{"id": "2913964", "revid": "88740", "url": "https://it.wikipedia.org/wiki?curid=2913964", "title": "Winthrop", "text": ""}
{"id": "2913977", "revid": "90268284", "url": "https://it.wikipedia.org/wiki?curid=2913977", "title": "Radu VI B\u0103dica", "text": "Biografia.\nFiglio di Radu IV cel Mare della dinastia Dr\u0103cule\u0219ti, Radu B\u0103dica contese il trono di Valacchia a Vladislav III D\u0103ne\u0219ti che aveva strappato il regno al fratellastro di Radu VI, Radu V de la Afuma\u021bi. Il sultano Solimano il Magnifico (1520-1566), gi\u00e0 alleato di Vladislav contro Radu V, prefer\u00ec congelare il conflitto in Valacchia riconoscendo entrambi i contendenti quali legittimi sovrani. Ai primordi del 1524, i turchi liberarono Radu V e lo mandarono in Valacchia a riprendersi il trono dal fratello."}
{"id": "2913978", "revid": "1522738", "url": "https://it.wikipedia.org/wiki?curid=2913978", "title": "Meat", "text": ""}
{"id": "2913995", "revid": "287204", "url": "https://it.wikipedia.org/wiki?curid=2913995", "title": "Radu VII Paisie", "text": "Radu VII Paisie Hagyak \u00e8 noto anche come Radu Vod\u0103 M\u0103jescul, Radu Vod\u0103 C\u0103lug\u0103rul, Petru I e Petru de la Arge\u0219. Uomo di origini incerte, si dipinse come erede della casa di Basarab e dei Dr\u0103cule\u0219ti: figlio del principe Radu il Grande e fratellastro di Vlad Vintil\u0103 e Radu V de la Afuma\u021bi. Lo studioso Nicolaus Olahus sostenne in parte questo racconto e afferm\u00f2 inoltre che Paisie era suo cugino. La discesa \u00e8 avallata da alcuni storici moderni, mentre altri suggeriscono che Paisie fosse un membro regolare della classe boiardo, o anche un pescivendolo. \u00c8 noto per essere stato un monaco della Chiesa ortodossa valacca prima della sua incoronazione.\nBiografia.\nFiglio di Radu IV cel Mare, Radu VII Paisie successe al fratello Vlad VIII Vintil\u0103 de la Slatina quando questi mor\u00ec nel giugno del 1535 dopo avergli gi\u00e0 conteso il regno nel 1534. Nel 1539 Radu Paisie difese con successo il suo trono da un tentativo di usurpazione orchestrato da Serban Banul.\nNel 1541, Radu VII prese in moglie Ruxandra, figlia di Basarab V Neagoe, gi\u00e0 moglie del suo fratellastro Radu V de la Afuma\u021bi, dalla quale ebbe una nutrita figliolanza: Marcu Mircea, Vlad, Maria, Voica e Carstina.\nRadu VII aveva governato all'ombra dell'Impero ottomano, retto dal potente sultano Solimano il Magnifico (1520-1566), fino al 1543, quando prese contatto con l'imperatore Ferdinando I d'Asburgo. Venuta a conoscenza del tradimento, la Sublime Porta pretese in ostaggio il figlio primogenito del voivoda, Marcu Mircea, come garanzia. Al rifiuto di Paisie, lui e tutta la sua famiglia vennero catturati dai turchi (1545) ed inviati in Egitto, ove si persero le loro tracce.\nSopravvisse a Radu VII solo un suo figlio illegittimo, P\u0103tra\u0219cu cel Bun, a sua volta voivoda di Valacchia."}
{"id": "2914004", "revid": "838137", "url": "https://it.wikipedia.org/wiki?curid=2914004", "title": "Osasco Voleibol Clube", "text": "L'Osasco Voleibol Clube \u00e8 una societ\u00e0 di pallavolo femminile brasiliana con sede a Osasco.\nGioca nel massimo campionato brasiliano, la Superliga S\u00e9rie A.\nStoria.\nL'Osasco Voleibol Clube nasce nel 2009, quando eredita giocatrici e posto in Superliga dall'Associa\u00e7\u00e3o Desportiva Classista Finasa, che in seguito alla perdita del main sponsor decide di concentrare le proprie attivit\u00e0 nel settore giovanile. Il patrocinio economico del nuovo club viene affidato al comune di Osasco, mentre sponsor diventa la Nestl\u00e9, sia attraverso il proprio marchio principale che tramite le proprie etichette Sollys e Molico. Rispetto all'antenata societ\u00e0 cambiano i colori sociali, passando dallo storico bianco-rosso all'arancione, bianco e blu. Arriva cos\u00ec il debutto del club nel Campionato Paulista, in cui perde la finale contro l'Esporte Clube Pinheiros. Disputa poi il Campionato sudamericano per club, competizione che si aggiudica battendo le rivali del Rio de Janeiro V\u00f4lei Clube, risultato ripetutosi anche in Superliga. In entrambe le vittorie il risultato viene ulteriormente impreziosito dai due titoli di MVP del capitano della squadra, Jaqueline de Carvalho.\nLa stagione 2010-11 inizia col terzo posto nel campionato statale e col secondo successo consecutivo al campionato sudamericano per club, che vede Aden\u00edzia da Silva ricevere il premio di miglior giocatrice, Nat\u00e1lia Pereira come miglior attaccante, W\u00e9lissa Gonzaga miglior servizio, Carolina Albuquerque miglior palleggiatrice, Tha\u00eds Barbosa miglior difesa e Camila Brait miglior libero. La vittoria consente al club di partecipare alla rinata Coppa del Mondo per club, dove esce sconfitto in finale con un pesante 3-0 ad opere delle turche del Fenerbah\u00e7e Spor Kul\u00fcb\u00fc; magra consolazione per Tha\u00edsa de Menezes e Carolina Albuquerque, premiate rispettivamente come miglior attaccante e miglior palleggiatrice. In Superliga arriva la sconfitta in finale contro il Rio de Janeiro V\u00f4lei Clube, che si impone con un perentorio 3-0.\nLa stagione successiva vede l'Osasco perdere la finale del Campionato Paulista contro il Gr\u00eamio Recreativo e Esportivo Reunidas. Al campionato sudamericano per club arriva l'ennesimo trionfo, questa schierando prevalentemente le riserve; pioggia di premi per le giocatrici, capaci di vincere sette premi sugli otto a disposizione: Jaqueline de Carvalho nuovamente Most Valuable Player e miglior servizio, Ivna Marra miglior attaccante, Larissa de Souza miglior muro, Karine Guerra miglior palleggiatrice, Silvana Papini miglior ricevitrice, Camila Brait miglior libero. Alle Coppa del Mondo per club le cose per\u00f2 non vanno altrettanto bene, l'Osasco chiude con un deludente terzo posto e la sola Aden\u00edzia da Silva a distinguersi come miglior muro del torneo. La stagione viene chiusa con la vittoria della seconda Superliga brasiliana, nella terza finale consecutiva contro Rio de Janeiro, questa volta battuto con un netto 3-0; Josefa de Souza riceve il premio di miglior giocatrice della finale e di miglior palleggiatrice, la solita Aden\u00edzia da Silva \u00e8 il miglior muro e Camila Brait \u00e8 la miglior ricevitrice.\nLa stagione 2012-13 inizia maniera straordinaria, con la vittoria del Campionato Paulista contro il Campinas Voleibol Clube. Segue la quarta affermazione continentale al campionato sudamericano per club, con ennesima pioggia di premi: le nuove arrivate Sheilla de Castro e Fernanda Garay sono rispettivamente MVP e miglior ricevitrice; gli altri premi sono divisi dalle solite Jaqueline, Aden\u00edzia, Fab\u00edola, Tha\u00edsa e Camila Brait, rispettivamente miglior servizio, miglior attaccante, miglior palleggiatrice, miglior muro e miglior libero. Il 19 ottobre 2012 vincono il terzo titolo in pochi mesi e si laureano campionesse del mondo alla Coppa del Mondo per club, battendo in finale le azere del Rabit\u0259 Baku; Sheilla nuovamente miglior giocatrice ed anche miglior attaccante, Tha\u00edsa miglior attaccante, Jaqueline miglior ricevitrice e Camila Brait nuovamente miglior libero. Dopo i tre titoli di inizio stagione, in campionato arriva la quarta finale in altrettante partecipazioni, contro le solite avversarie del Rio de Janeiro; dopo tre finali a senso unico, questa volta la gara vede l'Osasco condurre per due set a zero, prima di arrendersi alla straordinaria rimonta delle carioca."}
{"id": "2914010", "revid": "1842072", "url": "https://it.wikipedia.org/wiki?curid=2914010", "title": "Tattiche mordi e fuggi", "text": "Le tattiche mordi e fuggi si compongono di una serie di dottrine tattiche veloci dove lo scopo principale del combattimento non \u00e8 quello di prendere il controllo del territorio, ma di infliggere danni su un bersaglio e uscire immediatamente dall'area per evitare azioni di difesa e contrattacco da parte del nemico.\nStoria.\nLe tattiche \"mordi e fuggi\" sono un elemento molto importante nelle guerre irregolari come: guerriglie, terrorismo o azioni di movimenti di insurgenza politica, dove, i militi, non essendo capaci sia a livello umano che logistico di fare guerra con un esercito regolare si adoperano in tattiche di attacchi veloci.\nEsempi tattici nel quale questi attacchi veloci hanno contribuito anche in scontri militari convenzionali sono:\nLe origini di queste tattiche si fanno risalire ai tempi degli sciti dell'Asia centrale, i quali usarono una serie di attacchi veloci contro gli eserciti di Dario Il Grande di Persia e pi\u00f9 tardi contro Alessandro Magno."}
{"id": "2914017", "revid": "729019", "url": "https://it.wikipedia.org/wiki?curid=2914017", "title": "Stanis\u0142aw Sosabowski", "text": "Fu ufficiale durante la seconda guerra mondiale, dove prese parte alla difesa della Polonia nel 1939, e al comando della 1\u00aa brigata paracadutisti indipendente polacca durante la battaglia di Arnhem, nell'ambito della sfortunata Operazione Market Garden.\nStoria.\nPrimi anni.\nStanis\u0142aw Sosabowski nacque l'8 maggio 1892, a Stanis\u0142aw\u00f3w, nel 1910 fu ammesso come studente della facolt\u00e0 di Economia dell'Universit\u00e0 di Cracovia. Tuttavia, la morte del padre e la situazione economica non facile della sua famiglia lo costrinse ad abbandonare gli studi e tornare a Stanis\u0142aw\u00f3w. L\u00ec divenne membro del Dru\u017cyny Strzelecki, un'organizzazione nazionale semi-clandestina scout, dove fu presto promosso a capo di tutti i gruppi scout polacchi della zona.\nPrima guerra mondiale.\nNel 1913, Sosabowski fu arruolato nell'esercito austro-ungarico, e promosso caporale al servizio del 58\u00ba Reggimento di Fanteria, con lo scoppio del conflitto combatt\u00e9 con la sua unit\u00e0 nel fronte orientale contro l'esercito russo nelle battaglie Rzesz\u00f3w, Dukla Pass e Gorlice. Promosso tenente, nel 1915, fu gravemente ferito in azione e ritirato dal fronte.\nNel novembre del 1918, dopo la riconquista dell'indipendenza della Polonia dalla Russia, a Sosabowski, volontario nel neonato Esercito polacco, venne rifiutato l'impiego in prima linea, a causa delle ferite di guerra, venendo invece impiegato quale ufficiale di stato maggiore presso il Ministero degli affari di guerra a Varsavia.\nPeriodo tra le due guerre.\nDopo la guerra sovietico-polacca, Sosabowski nel 1922 fu promosso maggiore e inizi\u00f2 gli studi presso la Scuola Superiore Militare di Varsavia. Fu promosso tenente colonnello nel 1928 \u00e8 fu assegnato ad una unit\u00e0 di prima linea, il 75\u00ba Reggimento di Fanteria, come comandante di un battaglione. L'anno successivo fu assegnato al 3\u00ba Reggimento Fucilieri \"Podhale\" come vice-comandante.\nNel 1937 fu promosso colonnello e divenne il comandante del 9\u00ba reggimento di fanteria polacca di stanza a Zamo\u015b\u0107. Nel gennaio 1939 divenne il comandante del prestigioso 21\u00ba Reggimento di Fanteria \"Children of Warsaw\".\nSeconda guerra mondiale.\nIn accordo con i piani di mobilitazione polacchi, il reggimento di Sosabowski fu assegnato all'ottava divisione di fanteria sotto il colonnello Teodor Furgalski, e poco prima dell'invasione tedesca della Polonia la sua unit\u00e0 fu spostata dalla citt\u00e0 di Varsavia alla zona di Ciechan\u00f3w, come una riserva strategica dell'esercito.\nIl 2 settembre la divisione fu spostata verso M\u0142awa e al mattino del giorno seguente fu subito impegnata in combattimento nella battaglia di M\u0142awa dove la maggior parte della divisione fu circondata, e Sosabowski ordin\u00f2 alle sue truppe di ritirarsi verso Varsavia.\nL'8 settembre Sosabowski raggiunse con il suo reggimento la fortezza di Modlin, dove venne ricostruita l'ottava divisione. Il 21\u00ba Reggimento polacco fu duramente attaccato e dopo diversi giorni di lotte difensive, il corpo del generale Juliusz Zulauf, ritirandosi, si trasfer\u00ec a Varsavia, dove arriv\u00f2 il 15 settembre.\nImmediatamente dopo l'arrivo, a Sosabowski fu affidata una zona tra Groch\u00f3w e Kamionek per difendere Varsavia, contro la 10\u00aa divisione di fanteria tedesca. Durante l'assedio di Varsavia le forze di Sosabowski ressero l'urto, respingendo gli assalti iniziati il 16 settembre, e poi, con successo, respinsero l'unit\u00e0 nemica.\nSuccessivamente Sosabowski fu assegnato al comando di tutte le truppe polacche combattimenti nella zona di Groch\u00f3w. Il 26 settembre 1939, le truppe comandate da Sosabowski respinsero anche l'ultimo attacco tedesco, infliggendo gravi perdite, ma il giorno dopo Varsavia capitol\u00f2. Il 29 settembre prima di essere preso come prigioniero di guerra, il generale Rommel Juliusz assegn\u00f2 al Col. Sosabowski e all'intero 21\u00ba Reggimento di Fanteria la medaglia \"Virtuti Militari\".\nSosabowski fu internato in un campo vicino a \u017byrard\u00f3w. Tuttavia riusc\u00ec a fuggire e torn\u00f2 a Varsavia, sotto falso nome, dove si un\u00ec alla resistenza polacca. Gli fu quindi ordinato di lasciare la Polonia e raggiunge la Francia, con importanti relazioni sulla situazione della Polonia occupata. Arriv\u00f2 a Parigi, dove il governo polacco in esilio gli assegn\u00f2 la 4\u00aa divisione di fanteria.\nNell'aprile del 1940 la divisione fu trasferita in un campo di addestramento a Parthenay, ma il basso livello dei soldati e la riluttanza dei francesi ad armare una divisione inesperta e mal preparata, fece s\u00ec che le armi gli vennero consegnate molto in ritardo e in numero insufficiente, su oltre 11.000 soldati ricevettero le armi solo in 3,150. Il 19 giugno 1940, con circa 6000 uomini, Sosabowski arriv\u00f2 presso La Pallice, dove vennero evacuati in Gran Bretagna.\nGran Bretagna.\nAl suo arrivo a Londra, Sosabowski fu assegnato alla 4\u00aa Brigata fucilieri, che doveva diventare il nucleo della futura 4\u00aa divisione di fanteria. L'unit\u00e0 doveva essere composta principalmente da polacco-canadesi, ma ben presto divenne evidente che non c'erano abbastanza giovani per creare una divisione composta unicamente da loro.\nFu quindi deciso di trasformare la brigata in una brigata di paracadutisti, la prima nell'esercito polacco.\nNell'ottobre del 1942 la brigata era ormai pronta per il combattimento, e fu nominata 1\u00b0 Independent Parachute Brigade, e poich\u00e9 la brigata fu pensata da usare nell'aiuto alla rivolta nazionale polacca, i suoi soldati dovevano essere i primi polacchi a raggiungere la loro patria. Da qui il motto non ufficiale del gruppo: najkr\u00f3tsz\u0105 Droga \"(La via pi\u00f9 breve)\".\nRivolta di Varsavia.\nAi primi di agosto del 1944, la notizia della rivolta di Varsavia arriv\u00f2 in Gran Bretagna. La brigata era pronta per essere lanciata a Varsavia in favore dei loro colleghi dell'esercito clandestino, che stavano combattendo una disperata battaglia contro forze tedesche.\nTuttavia, la distanza era un ostacolo troppo grande per i velivoli da trasporto del tempo, e l'accesso ai campi di aviazione sovietica gli fu negato. I piani di un lancio a Varsavia furono abbandonati, e le truppe polacche subirono un brutto calo del morale che sfior\u00f2 l'ammutinamento, gli inglesi minacciarono di dismettere l'unit\u00e0 ma Sosabowski, nonostante la perdita del figlio Stanis\u0142aw \"Stasinek\" Sosabowski, medico e membro del Kedyw, durante la rivolta, ebbe la fermezza di riunire moralmente l'unit\u00e0 e rimetterla in condizione di combattere.\nBattaglia di Arhnem.\nLa 1\u00aa brigata paracadutista polacca, fu poi selezionata per fare parte delle forze alleate durante l'Operazione Market-Garden, l'unit\u00e0 fu paracadutata nei dintorni di Driel il 19 settembre 1944, e tre giorni dopo arriv\u00f2 a Grave, il suo obiettivo, presidiata dai tedeschi.\nNella battaglia la brigata sofferse gravi perdite, soprattutto nel battaglione artiglieria paracadutista che venne lanciata sulle zone di atterraggio della 1\u00aa Divisione Aviotrasportata britannica mentre erano in corso violentissimi combattimenti; molti polacchi vennero presi prigionieri. Altre perdite sub\u00ec il resto della brigata dopo il suo lancio sulla riva sud del Reno nella stessa operazione, nel tentativo di appoggiare i paracadutisti britannici trincerati nel perimetro di Oosterbeek. I polacchi si lanciarono solo dopo che Sosabowski minacci\u00f2 di annullare il lancio dicendo che se non gli fosse \"stata comunicata la situazione esatta intorno ad Arnhem, la brigata polacca non sarebbe partita. Infine Sosabowski venne usato come capro espiatorio da Montgomery per nascondere le proprie responsabilit\u00e0 nel fallimento dell'operazione.\nDopoguerra.\nPoco dopo la guerra Sosabowski riusc\u00ec a portare il suo unico figlio e la moglie in Polonia, ma nel settembre 1946 le autorit\u00e0 sovietiche del neonato blocco sovietico, privarono il maggiore della cittadinanza polacca. Stanis\u0142aw Sosabowski non ebbe altra scelta che vivere in esilio, e si stabil\u00ec a Londra, dove trov\u00f2 lavoro come operaio in una fabbrica di componenti elettrici. Mor\u00ec a Londra il 25 settembre 1967, e solo allora molti dei suoi conoscenti conobbero le sue imprese e doti militari. Poi, nel 1969 le sue spoglie furono traslate nel cimitero militare di Pow\u0105zki a Varsavia.\nA L'Aia, il 31 maggio 2006, la Regina Beatrice insign\u00ec dell'Ordine Militare di Guglielmo la 1\u00aa Brigata indipendente polacca, e il suo comandante, il compianto maggiore generale Stanislaw Sosabowski, fu insignito del Leone di Bronzo postumo.\nIl giorno dopo, il 1\u00ba giugno, si tenne a Driel, una cerimonia, proprio l\u00e0 dove i paracadutisti polacchi avevano combattuto."}
{"id": "2914019", "revid": "36426", "url": "https://it.wikipedia.org/wiki?curid=2914019", "title": "Cloris", "text": ""}
{"id": "2914021", "revid": "287204", "url": "https://it.wikipedia.org/wiki?curid=2914021", "title": "Glenat", "text": ""}
{"id": "2914023", "revid": "86341", "url": "https://it.wikipedia.org/wiki?curid=2914023", "title": "Luigi Lamonica", "text": "Carriera.\nItalia.\nComincia la propria attivit\u00e0 come arbitro nel 1980 nella propria regione, e nel 1993 viene promosso nei campionati nazionali. Ha diretto varie finali scudetto, tra cui gara 5 della stagione 1997-98 tra Virtus Bologna e Fortitudo, e di Coppa Italia, superando le 500 partite arbitrate in Italia. Il suo ultimo anno da arbitro in Serie A \u00e8 stato il 2015/2016 per raggiunti limiti di et\u00e0.\nInternazionale.\nLa prima esperienza rilevante a livello internazionale \u00e8 quella degli Europei Cadetti del 1997. Nel 2002 arbitra alle \"final four\" dell'Eurolega, e l'anno successivo \u00e8 presente agli Europei 2003, dove arbitra la finale. Nel 2004 e nel 2005 \u00e8 selezionato per le finali della FIBA Europe League; sempre nel 2005 dirige ai Mondiali under 21.\nViene selezionato per i Giochi olimpici 2008, dove dirige anche un incontro dei quarti di finale e la semifinale del torneo maschile, ed anche la semifinale del torneo femminile. Partecipa ai Mondiali 2010, arbitrandone la finale.\nNel 2011 viene designato per le final four di Eurolega e in estate arbitra anche agli Europei 2011 in Lituania. Nel 2012 viene designato per i Giochi olimpici di Londra e per le final four di Eurolega ad Istanbul, dove arbitra semifinale e finale, quest'ultima insieme anche al siciliano Tolga Sahin. Nel 2013 viene designato per la final four di Eurolega a Londra, dove arbitra la semifinale ed \u00e8 arbitro stand-by della finale. A settembre dello stesso anno \u00e8 agli Europei in Slovenia, dove ha arbitrato anche la finale. Nel 2014 partecipa alla Coppa del Mondo. Dalla stagione 2016/17 arbitra solo in Eurolega per via del limite d'et\u00e0 della Federazione Italiana Pallacanestro che gli impedisce di arbitrare in serie A.\nHa scritto un libro, \"Decidere\", relativo alla sua esperienza alle Olimpiadi 2008, ai Mondiali 2010, all'Eurolega 2011, agli Europei 2011.\nIl 2 giugno 2019 \u00e8 stato insignito del titolo di cavaliere Ordine al merito della Repubblica italiana."}
{"id": "2914033", "revid": "110157", "url": "https://it.wikipedia.org/wiki?curid=2914033", "title": "Far (Regina Spektor)", "text": "Far \u00e8 il quinto album di Regina Spektor, pubblicato il 23 giugno 2009.\nPresenta 13 tracce, alcune delle quali gi\u00e0 suonate live, prima dell'uscita. Il primo singolo estratto \u00e8 stato \"Laughing With\", il secondo \"Eet\".\nTracce.\nTutte le canzoni sono state scritte da Regina Spektor"}
{"id": "2914042", "revid": "1494169", "url": "https://it.wikipedia.org/wiki?curid=2914042", "title": "In the Ghetto", "text": ""}
{"id": "2914046", "revid": "400694", "url": "https://it.wikipedia.org/wiki?curid=2914046", "title": "L'adolescente", "text": ""}
{"id": "2914052", "revid": "123158173", "url": "https://it.wikipedia.org/wiki?curid=2914052", "title": "Undecano", "text": "Con il termine undecano (o endecano) ci si riferisce ad un qualunque alcano avente formula bruta C11H24 o ad una qualunque miscela di pi\u00f9 composti corrispondenti a tale formula (isomeri strutturali) o per antonomasia all'isomero lineare, chiamato pi\u00f9 propriamente \"n\"-undecano.\nIl \"n\"-undecano \u00e8 un alcano lineare liquido composto da 11 atomi di carbonio, avente formula di struttura CH3(CH2)9CH3.\n\u00c8 usato come un attrattivo sessuale mite per vari tipi di falene e scarafaggi. Inoltre le formiche emettono undecano, ma anche tridecano, come segnali di allarme quando si trovano in pericolo. \u00c8 anche utilizzato nella gascromatografia come standard interno. Presenta 159 isomeri."}
{"id": "2914055", "revid": "54728", "url": "https://it.wikipedia.org/wiki?curid=2914055", "title": "Endecano", "text": ""}
{"id": "2914060", "revid": "767487", "url": "https://it.wikipedia.org/wiki?curid=2914060", "title": "Jacqueline Dulac", "text": " \nAttiva dal 1963, ha pubblicato da allora 37 album. Autrice delle musiche di diverse sue canzoni, ha composto anche colonne sonore per il cinema. In Italia \u00e8 apparsa in una puntata del 1968 dello sceneggiato \"Le inchieste del commissario Maigret\", interpretando la canzone \"Venise sous la neige\"."}
{"id": "2914061", "revid": "339392", "url": "https://it.wikipedia.org/wiki?curid=2914061", "title": "Ufficiale inferiore", "text": ""}
{"id": "2914063", "revid": "1566286", "url": "https://it.wikipedia.org/wiki?curid=2914063", "title": "John Kitzmiller", "text": "Biografia.\nDi famiglia afroamericana, crebbe con i genitori (John e Mary Kitzmiller) e una sorella nella citt\u00e0 natale. Frequent\u00f2 la locale \"High school\", dove divenne membro del Club di Chimica, diplomandosi nel 1932. Laureatosi in Ingegneria chimica nel 1937, svolse successivamente l'attivit\u00e0 professionale prima di arruolarsi nell\"United States Army\" durante la seconda guerra mondiale (1943). Giunse in Italia nel luglio 1943, partecipando alle operazioni dello sbarco in Sicilia con le Forze Alleate con il grado di capitano del genio militare americano. Durante la guerra erano morti entrambi i suoi genitori e questa circostanza, unita alle difficolt\u00e0 presenti all'epoca negli USA per gli afroamericani, lo convinsero a prolungare la ferma; dopo il 1945 vi ottemper\u00f2 cooperando in Italia alla ricostruzione di strade e ponti distrutti dai bombardamenti\nInizi\u00f2 la sua carriera di attore nel 1947 per caso, in seguito alla proposta del produttore Carlo Ponti, alla ricerca di un interprete per il ruolo di Joe, un soldato americano fuggito da un campo di prigionia tedesco, nel film \"Vivere in pace\" di Luigi Zampa. Per la sua prestanza (era alto 1,93 m e di aspetto atletico), per la bravura dimostrata come attore e per il \"monopolio\" rappresentato dall'essere l'unico attore afroamericano in Italia, John Kitzmiller fu richiesto per altri ruoli in film italiani, che a quel tempo erano di carattere neorealista. Kitzmiller d'altra parte si innamor\u00f2 dell'Italia e decise di stabilirvisi definitivamente. L'anno successivo ebbe il primo ruolo importante nel film \"Senza piet\u00e0\" (1948), diretto da Alberto Lattuada.\nNel 1957 ottenne il \"Prix d'interpr\u00e9tation masculine\" (Gran premio per il miglior attore maschile) al Festival di Cannes per il ruolo del Sergente Jim nel film di France \u0160tiglic \"La valle della pace\", superando la concorrenza di Gary Cooper (\"La legge del Signore\") e Max von Sydow (\"Il settimo sigillo\"). Il trionfo di Cannes gli permise di ottenere offerte anche fuori d'Italia come per \"Terra nuda\" (1958) di Vincent Sherman o \"Agente 007 - Licenza di uccidere\" (1962) di Terence Young. Continu\u00f2 a lavorare tuttavia sempre in Italia sia nel cinema che in televisione (per esempio, in \"La storia di Rossella O'Hara\" nella \"Biblioteca di Studio Uno\" o in alcuni episodi della serie \"Le inchieste del commissario Maigret\"). Mor\u00ec per cirrosi epatica all'et\u00e0 di 51 anni, due mesi dopo essersi sposato.\nPer la RAI interpret\u00f2 il ruolo di un pianista nello sceneggiato televisivo \"Una tragedia americana\" (1962)."}
{"id": "2914067", "revid": "729019", "url": "https://it.wikipedia.org/wiki?curid=2914067", "title": "Scuola di artiglieria dell'Esercito Italiano", "text": "La Scuola di artiglieria dell'Esercito Italiano era un ente specializzato nella formazione del personale da impiegare nell'Arma di artiglieria ed aveva sede a Bracciano (Rm).\nStoria.\nAffonda le proprie radici nella \"Scuola centrale di tiro di artiglieria\" nata a Nettuno il 1\u00ba luglio 1888.\nIl 9 agosto 1910, diede origine a due distinte scuole: la \"Scuola centrale di artiglieria da campagna\", che rimase a Nettuno, e la \"Scuola di artiglieria da fortezza\", che venne acquartierata a Bracciano, sul sedime del preesistente poligono di tiro. Nel 1920 i due istituti vennero accorpati nella \"Scuola centrale di artiglieria\" presso Bracciano per essere nuovamente sdoppiata riattivando la sede di Nettuno nel 1927, poi tornata definitivamente a Bracciano nel 1945 con il nome di \"Reggimento di addestramento di artiglieria\", mutato ancora l'anno seguente in \"Scuola di artiglieria\".\nDal 1948 inizi\u00f2 con la 1\u00aa batteria allievi ufficiali di complemento la formazione dei quadri e nel 1951 vide la nascita del reparto Aviazione leggera dell'Esercito trasferito poi a Viterbo come Aviazione dell'Esercito.\nIl 12 novembre 1999 con la soppressione del 1\u00ba Gruppo, la scuola assunse l'ordinamento su un gruppo addestrativo ed un gruppo di supporto.\nSoppresso dal 1\u00ba ottobre 2010, and\u00f2 a costituire assieme al soppresso Comando brigata artiglieria di Portogruaro (VE) il nuovo Comando artiglieria, dapprima inserito nel Comando dei supporti delle forze operative terrestri, e dal 1\u00ba gennaio 2013 alle dirette dipendenze del Comando delle forze operative terrestri.\nIl Comando artiglieria custodisce la bandiera di guerra dell'Arma di artiglieria, decorata di una croce di cavaliere dell'Ordine militare d'Italia, tre medaglie d'oro, una d'argento e una di bronzo al valor militare, custodita in precedenza dalla scuola.\nLa festa del Comando cade, come per tutte le unit\u00e0 dell'Arma, il 15 giugno, anniversario della battaglia del Solstizio (1918).\nIl generale comandante della Scuola, assumeva l'incarico di vice ispettore dell'Arma di artiglieria, ora ricoperto dal comandante del Comando artiglieria.\nRuolo.\nLa Scuola di artiglieria aveva la funzione di garantire l'aggiornamento e lo sviluppo delle capacit\u00e0 tecnico-operative dell'artiglieria terrestre attraverso molteplici attivit\u00e0 come l'addestramento, la formazione, la specializzazione e la qualificazione degli ufficiali, sottufficiali e dei volontari di truppa assegnati all'Arma.\nI corsi di qualificazione e aggiornamento avevano durate variabili tra i 3 e i 15 giorni rivolti agli ufficiali, sottufficiali e graduati di truppa che andavano a ricoprire incarichi di comando (come il comando di un gruppo, una batteria o una sezione) o operativi presso le unit\u00e0 di artiglieria."}
{"id": "2914082", "revid": "92723", "url": "https://it.wikipedia.org/wiki?curid=2914082", "title": "Staatliches Museum \u00c4gyptischer Kunst", "text": "Il Museo Statale Egizio (\"Staatliches Museum \u00c4gyptischer Kunst\") a Monaco di Baviera risale originariamente alla collezione del duca Alberto V di Baviera. Attualmente si trova nella Residenza di Monaco di Baviera, ma si tratta di una sistemazione provvisoria; \u00e8 infatti in costruzione un palazzo nuovo, dirimpetto la Pinacoteca Vecchia nel quartiere dei musei Kunstareal.\nSede Nuova.\nUn nuovo museo sotterraneo dirimpetto alla Alte Pinakothek costruito dall'architetto Peter B\u00f6hm sar\u00e0 la sede del nuovo museo egizio bavarese. Il progetto ricorda una stanza funebre egizia.\nIl nuovo museo avr\u00e0 uno spazio espositivo di 1800 m\u00b2 per la mostra permanente e 400 m\u00b2 per mostre temporanee. L'apertura \u00e8 prevista per giugno 2013. Assieme alla collezione egizia di Berlino (\u00c4gyptisches Museum und Papyrussammlung) e di Hildesheim \u00e8 la collezione pi\u00f9 significativa in Germania. Vengono esposti oggetti di tutti i periodi egiziani fino alla cultura copta cristiana, come anche alcuni reperti archeologici delle civilt\u00e0 vicine: Nubia, Assiria, Babilonia.\nNella nuova sede sar\u00e0 esposto l'obelisco di Monaco, che precedentemente era collocato all'esterno davanti al museo ed \u00e8 ora in fase di restauro.\nLa nuova sede sar\u00e0 accessibile dall'11 giugno 2013.\nAll'ingresso \u00e8 presente l'opera Present Continuous dell'artista Henk Visch."}
{"id": "2914085", "revid": "1305772", "url": "https://it.wikipedia.org/wiki?curid=2914085", "title": "Supply", "text": "Supply "}
{"id": "2914086", "revid": "547034", "url": "https://it.wikipedia.org/wiki?curid=2914086", "title": "Consiglio europeo della ricerca", "text": "Il Consiglio europeo della ricerca (ERC) (in inglese \"European Research Council\") \u00e8 una struttura pubblica per il finanziamento della ricerca scientifica e tecnologica condotta all'interno dell'Unione europea. Istituito dalla Commissione europea nel 2007, \u00e8 composto da un consiglio scientifico indipendente, il suo organo direttivo, composto da illustri ricercatori e un'agenzia esecutiva, incaricata dell'attuazione.\nCreato per fornire una nuova competitiva filosofia di finanziamento, basata sull'eccellenza come solo criterio di successo, l'ERC mira a creare nuovi standard per la ricerca in un continente di 500 milioni di persone in 39 paesi con un'economia collettiva di 15 trilioni di euro. L'ERC \u00e8 un'istituzione inclusiva che mira all'eccellenza indipendentemente dalla nazionalit\u00e0, genere o paese.\nIl Consiglio europeo della ricerca \u00e8 una struttura indipendente per il finanziamento in Europa della ricerca di frontiera in tutte le discipline, dalle scienze matematiche, fisiche e naturali all'ingegneria alle discipline umanistiche. \u00c8 stato formalmente costituito nel 2 febbraio 2007 all'interno do Horizon 2020, programma del Settimo programma quadro (FP7), che \u00e8 succeduto al Sesto programma quadro (FP6) nel 2007. Il Consiglio europeo della ricerca \u00e8 simile alla National Science Foundation negli Stati Uniti e dirige l'Agenzia esecutiva del Consiglio europeo della ricerca (ERCEA) con sede a Bruxelles (Belgio).\nGrant offerti.\nIl Consiglio offre tre tipi di \"grant\":\n\"Starting Grants\" (StG) e \"Consolidator Grants\" (CoG), che sostengono leader di ricerca indipendenti di qualsiasi nazionalit\u00e0 con i seguenti requisiti:\n\"Advanced Grants\" (AdG), che sostengono ricercatori in stato avanzato della loro carriera di qualsiasi nazionalit\u00e0 con i seguenti requisiti:"}
{"id": "2914088", "revid": "256896", "url": "https://it.wikipedia.org/wiki?curid=2914088", "title": "Consiglio Europeo per la Ricerca", "text": ""}
{"id": "2914089", "revid": "316629", "url": "https://it.wikipedia.org/wiki?curid=2914089", "title": "Les Surprises de l'Amour", "text": "Les Surprises de l'Amour \u00e8 un \"op\u00e9ra-ballet\" in un prologo e due (o, in versioni successive, tre o quattro) \"entr\u00e9es\", messo in musica dal compositore francese Jean-Philippe Rameau su libretto di Gentil-Bernard. L'opera fu rappresentata per la prima volta nella reggia di Versailles il 27 novembre 1748, e, secondo l'uso del tempo, fu originariamente messa in cartellone con la semplice denominazione di \u201c\"ballet\"\u201d; essa \u00e8 stata successivamente classificata dagli studiosi come un \"op\u00e9ra-ballet\", anche se il suo contenuto la potrebbe ricondurre pi\u00f9 precisamente al sotto-genere del ballet h\u00e9ro\u00efque.\nVicende storiche.\nL'opera fu commissionata da Madame de Pompadour per celebrare il trattato di Aquisgrana e fu data in apertura della terza stagione del suo \"Th\u00e9\u00e2tre des Petits Appartements\", per l'inaugurazione della nuova sistemazione del teatro stesso sul \"Grand Escalier des Ambassadeurs\" (\"Grande Scalinata degli Ambasciatori\") nella reggia di Versailles: la marchesa, ottima attrice e passabile cantante, interpret\u00f2 due dei ruoli originali per soprano, Urania e Venere. Il lavoro, in questa sua prima forma, era composto da un prologo allegorico che richiamava il trattato di Aquisgrana, \"Le retour d'Astr\u00e9e\", e da due \"entr\u00e9es\", \"La lyre enchant\u00e9e\" e \"Adonis\". \"Les surprises de l'amour\" fu la prima opera scritta specificamente per il \"Th\u00e9\u00e2tre des Petits Appartements\" e fu anche il primo lavoro di Rameau ad essere dato nell'ambito dei suoi programmi. Esso non ebbe particolare successo: scene, costumi, macchine e la nuova sistemazione del teatro furono molto apprezzati, ma l'opera in se stessa provoc\u00f2 i plateali sbadigli del re, il quale confess\u00f2 che \u00ab[avrebbe] gradito di pi\u00f9 una commedia\u00bb.\nQuando il lavoro fu ripreso all'\"Op\u00e9ra\" il 31 maggio 1757 per inaugurare la nuova direzione di Fran\u00e7ois Franc\u0153ur e di Fran\u00e7ois Rebel, il prologo, non pi\u00f9 di attualit\u00e0, fu tagliato e sostituito da una nuova ouverture, le due \"entr\u00e9es\" originali furono pesantemente rimaneggiate e cambiarono ordine di rappresentazione, \"Adonis\" venne anche ridenominata \"L'enl\u00e8vement d'Adonis\" (\"Il ratto di Adone\"), e ne fu aggiunta una terza, \"Anacr\u00e9on\". \u00abLa sua prima permanenza in cartellone dur\u00f2 fino al 14 agosto 1757, ma solo il secondo e il terzo atto furono rappresentati dopo il 10 luglio\u00bb, quando l'originaria \"La lyre enchant\u00e9e\" fu sostituita da una versione di \"Les sibarites\", un \"acte de ballet\" di Rameau su libretto di Jean-Fran\u00e7ois Marmontel, rappresentato inizialmente nel 1753. Successivamente, le differenti \"entr\u00e9es\" furono ripetutamente intercambiate in occasione delle varie riprese dell'opera e \u00abl'autosufficienza di ciascuna porzione de \"Les Surprises de l'Amour\" fecero del lavoro tripartito un'adatta fonte di materiale per i programmi di \"fragments\" che stavano diventando popolari negli anni precedenti la Rivoluzione\u00bb.\nScrivendo su Grove Music Online, Graham Sadler attribuisce particolare interesse all'aria per basso di Anacreonte, \"Nouvelle H\u00e9b\u00e9, charmante Lycoris\", e all'\u00abincantevole, cromatico \"sommeil\"\u00bb (musica del sonno) della stessa \"entr\u00e9e\", da considerare, nel suo complesso, come la parte migliore dell'opera. Nonostante l'impressione riportata da Charles Coll\u00e9 che la versione del 1757 \u00ab[puzzasse] di vecchio\u00bb (Rameau era ormai settantatreenne), Sadler ritiene che \u00abla nuova musica fatta oggetto di revisione sia quasi invariabilmente pi\u00f9 interessante di quella dell'originale\u00bb e che \u00able \"airs de ballet\" siano, come sempre, meravigliosamente inventive\u00bb. Anche Spire Pitou, per parte sua, condividendo parzialmente l'apprezzamento di Graham Sadler, sostiene che \u00abil passaggio pi\u00f9 impressionante di Rameau ne \"Les Surprises de l'Amour\" fu la \u201cmusica del sonno\u201d [nell']atto conclusivo\u00bb.\nSoggetto (versione del 1757).\nIl filo, tenuissimo, che lega tra loro le diverse \"entr\u00e9es\" di quest'opera, \u00e8 la lotta tra l'amore e diversi stati d'animo o situazioni, allegoricamente rappresentati nelle trame di ciascun atto: esse risultano per\u00f2, per il resto, completamente autonome l'una dall'altra, seguendo il modello consolidato dell'\"op\u00e9ra-ballet\" o del ballet h\u00e9ro\u00efque.\nPrima \"entr\u00e9e\": \"L'enl\u00e8vement d'Adonis\" (\u201cIl ratto di Adone\u201d).\nTema: lotta tra amore e castit\u00e0\nLa scena si svolge in una vasta foresta sacra a Diana, dove Adone (soprano in \"travesti\"), in quanto seguace della casta dea, rifugge dall'amore come da un terribile mostro capace di mettere a repentaglio la pace dell'anima degli umani, ma, nel contempo, si lamenta di non sentire pi\u00f9 il fascino della vita dei boschi. Amore in persona (soprano in \"travesti\") discende nella foresta ed avvicina Adone con lo scopo di strapparlo a Diana e di consegnarlo a sua madre, Venere, la quale \u00e8 innamorata di lui. Quando la dea (soprano) arriva sulla scena, le \u00e8 facilissimo avere la meglio sugli scrupoli di Adone e i due, con l'aiuto di Amore, decidono di fuggir via, cos\u00ec da evitare l'ira funesta di Diana. Allorch\u00e9 questa (soprano) entra in scena, ella va immediatamente su tutte le furie accusando Amore del rapimento dell'ingenuo Adone e invocando vendetta dal cielo e dagli inferi. Mercurio (haute-contre), messaggero degli dei, discende allora sulla scena ed assicura l'adirata dea che Venere le restituir\u00e0 Adone, ed infatti questa fa subito rientro sopra una nuvola accompagnata da Amore e dal bellissimo cacciatore travestito da Amore, in modo che Diana non riesca a distinguerli tra loro. Constatato che Adone rifiuta di rivelarsi, Diana decide di ritirarsi nel timore di poter scegliere, tra i due, per errore, il suo peggior nemico, Amore. L'\"entr\u00e9e\" prosegue quindi con un balletto celebrante le prossime nozze tra Venere e Adone, mentre, in lontananza, la stessa Diana (ora interpretata da una ballerina) viene mostrata mentre si sta facendo vincere dall'amore per il dormiente Endimione (ballerino), e poi con ulteriori e pi\u00f9 elaborati balletti rappresentanti l'incontro-scontro tra Diana e Amore (ballerina in \"travesti\"), il risveglio di Endimione da parte di quest'ultimo ed infine gli amori tra il bellissimo giovine e Diana, fino alla sua finale ammissione sul carro della dea. L'\"entr\u00e9e\" si conclude quindi con un coro festevole accompagnato da una danza generale.\nSeconda \"entr\u00e9e\": \"La lyre enchant\u00e9e\" (\u201cLa lira magica\u201d).\nTema: lotta tra amore e indifferenza\nLa scena \u00e8 ambientata in una valle di campagna ai piedi di Montparnasse. La sirena Partenope (soprano) \u00e8 innamorata del musico Lino (\"haute-contre\"), ma Urania (soprano), la musa dell'astrologia, lo invita caldamente a guardarsi dalle trappole delle passioni amorose, ch\u00e9 solo gli dei possono superarle indenni, mentre esse costeranno invece sempre agli umani la pace dei loro cuori. Tuttavia, dopo la sua partenza, Lino e Partenope si incontrano e si confessano il loro amore reciproco, al che la sirena propone di vendicarsi delle muse e della loro pervicace lotta contro l'ardore amoroso: a tale scopo lei far\u00e0 finta di dimenticare la sua lira fatata in modo che Urania possa cadere sotto il suo magico incantesimo. La musa rientra alla ricerca di Lino e, raccolto lo strumento, un semplice tocco \u00e8 sufficiente ad indurla a sciogliersi, contro la sua volont\u00e0, in un canto d'amore per Lino. A suo grande disdoro, per\u00f2, il musico riafferma il suo amore per Partenope e solo il provvidenziale arrivo di Apollo (\"basse-taille\") vale a sistemare le cose: egli d\u00e0 ad Urania la sua lira in modo da spezzare l'incantesimo che l'aveva avvinta, ed invita muse e sirene a combinare i loro rispettivi talenti cos\u00ec da formare \u201c\"le dolci catene che conducono ai piaceri\"\u201d. L'\"entr\u00e9e\" si conclude con un balletto eseguito dalle muse e dalle sirene sotto la guida di Tersicore (ballerina).\nTerza \"entr\u00e9e\": \"Anacr\u00e9on\" (\"Anacreonte\").\nTema: lotta tra amore ed ebbrezza\nLa scena si svolge a Teos nella casa del poeta Anacreonte, dove si sta svolgendo una festa: il padrone di casa (\"basse-taille\"), i suoi ospiti, Agatocle and Euricles (\"hautes-contre\"), ed il resto del suo seguito stanno celebrando Bacco, divinit\u00e0 patrona dei luoghi. Anacreonte rivolge alla sua bellissima giovane schiava, Lycoris (ballerina), una calda richiesta perch\u00e9 ella voglia rallegrare la compagnia con il fiore della sua giovent\u00f9 ed essere cos\u00ec sacerdotessa di tutti gli dei che il poeta adora, e quindi di Amore non meno che di Bacco (aria: \u201c\"Nouvelle H\u00e9b\u00e9, charmante Lycoris\"\u201d). Mentre ella sta danzando ed Anacreonte cantando, per\u00f2, si ode all'improvviso una musica infiammata che accompagna l'irruzione sulla scena della sacerdotessa di Bacco (soprano) e delle menadi, le quali protestano contro i festeggiamenti in corso a causa del loro carattere profano e della commistione del culto del loro dio con quello per Cupido. Al che fa seguito un balletto rappresentante il confronto tra il seguito di Anacreonte ed i seguaci di Bacco, ma, alla fine, il poeta ed i suoi ospiti cedono alle richieste dell'indiavolata sacerdotessa ed acconsentono a adorare il dio del vino soltanto. Mentre le baccanti abbandonano il palcoscenico e Lycoris, in quanto simbolo vivente di amore, viene tratta via, un'incantevole dolce musica porta al sonno l'intera compagnia ormai ubriaca. In sogno Anacreonte \u00e8 visitato da Cupido (soprano in \"travesti\"), che lo informa che Lycoris sta morendo dal dolore perch\u00e9 \u00e8 stata abbandonata, in favore di Bacco, dall'uomo crudele che ella ama. Quando capisce che \u00e8 lui quest'uomo, Anacreonte si getta ai piedi di Cupido implorandolo di restituirgli la ragazza e dichiarandosi disposto a rinunciare per lei a qualsiasi altra cosa. Lycoris rientra allora in scena accompagnata dalle Grazie, ma, mentre il poeta sta cantando le lodi di Cupido, un preludio annuncia il ritorno dei seguaci di Bacco: essi per\u00f2 non possono esimersi dall'inchinarsi alla presenza del dio dell'amore e dal rendere omaggio alla sua statua, mentre il seguito di Cupido rende onore a sua volta alla statua di Bacco, e le due compagnie danzanti si mescolano insieme sotto la guida di Lycoris. L'\"entr\u00e9e\" termina con un coro ed una \"contredanse\" accompagnata da sistri ed \"altri strumenti bacchici\"."}
{"id": "2914090", "revid": "1305772", "url": "https://it.wikipedia.org/wiki?curid=2914090", "title": "Woburn", "text": ""}
{"id": "2914092", "revid": "1762097", "url": "https://it.wikipedia.org/wiki?curid=2914092", "title": "Woodlawn", "text": ""}
{"id": "2914096", "revid": "834", "url": "https://it.wikipedia.org/wiki?curid=2914096", "title": "Woodstock (film)", "text": ""}
{"id": "2914097", "revid": "125325769", "url": "https://it.wikipedia.org/wiki?curid=2914097", "title": "Egilberto di Bamberga", "text": "Decano del capitolo della cattedrale di Bamberga dal 1120, nel 1129 Egilberto venne nominato patriarca di Aquileia, carica che non poteva detenere in quanto gi\u00e0 vescovo di un altro vescovado, egli fece perci\u00f2 ritorno a Bamberga. In seguito ricevette il titolo di preposto di San Gangolfo e, dopo la morte del vescovo Ottone, il capitolo della cattedrale lo scelse, nel luglio del 1139 come nuovo vescovo di Bamberga. Ricevette l'ordinazione episcopale a Roma nell'ottobre del 1139 da papa Innocenzo II che inoltre gli diede il pallio. Egilberto mor\u00ec il 29 maggio 1146."}
{"id": "2914103", "revid": "92723", "url": "https://it.wikipedia.org/wiki?curid=2914103", "title": "Ambrosio de Morales", "text": "Biografia.\nFiglio di Antonio de Morales, medico ed insegnante presso la Universit\u00e0 di Alcal\u00e1, studi\u00f2 presso la Universit\u00e0 di Salamanca dove fu allievo di suo zio, il celebre umanista Fern\u00e1n P\u00e9rez de Oliva, a quell'epoca rettore della stessa Universit\u00e0. Fu anche allievo di padre Melchor Cano, altro celebre umanista dell'epoca, studioso di linguistica ed autore di un trattato dal titolo \"Discurso sobre la lengua castellana\". Morto suo zio nel 1531 fece ritorno alla sua citt\u00e0 di origine nel 1533 entr\u00f2 a far parte dell'Ordine di San Gerolamo nel quale fu ordinato sacerdote e venne nominato professore di retorica presso la locale universit\u00e0 nel 1550.\nNel 1559 fu incaricato dal re Filippo II di intraprendere un viaggio di studio nei regni di Le\u00f3n, Galizia e delle Asturie, di cui scrisse un resoconto \"Viage de Ambrosio de Morales por orden del Rey D. Phelippe II a los Reynos de Le\u00f3n, y Galicia y Principado de Asturias\" e durante il quale raccolse volumi e documenti storici che port\u00f2 presso il museo reale dell'Escorial. Sollecitato dalle impressioni di questo viaggio, convinse il sovrano a ordinare una \"Relazione\" sulla storia e la topografia dei popoli di Spagna basata sulle informazioni prese da un questionario ideato dallo stesso de Morales riguardante dati toponomastici, archeologici, storici ed ecclesiastici.\nNel 1567 fu incaricato come procuratore per il processo di canonizzazione di San Diego d'Alcal\u00e1."}
{"id": "2914105", "revid": "174925", "url": "https://it.wikipedia.org/wiki?curid=2914105", "title": "Nikolaus von Uexk\u00fcll", "text": ""}
{"id": "2914113", "revid": "1305772", "url": "https://it.wikipedia.org/wiki?curid=2914113", "title": "Rams Baseball Club Viterbo", "text": "I Rams Viterbo sono la squadra di baseball di Viterbo, militante nel massimo campionato italiano di baseball dilettantistico, la serie A federale.\nFondata nel 1971, la societ\u00e0, nella sua storia, vanta dieci partecipazioni consecutive in \"serie A2\" (dal 1995 al 2004) ed una promozione in \"Serie A1\" ottenuta nel 2000, anche se, per problemi di adeguatezza dell'impianto di gioco, non fu ammessa a disputare il campionato di serie A1 2002.\nCronistoria recente.\nDal 1971, anno della sua fondazione, in una occasione \u00e8 riuscita ad ottenere la promozione in Serie A1, nel 2000."}
{"id": "2914114", "revid": "110157", "url": "https://it.wikipedia.org/wiki?curid=2914114", "title": "Tour (New Trolls)", "text": "Tour \u00e8 il secondo album dal vivo del gruppo musicale italiano dei New Trolls, pubblicato nel 1985.\nL'album.\nLe uniche due tracce a non essere state registrate dal vivo sono quelle appartenenti al singolo sanremese del 1985, cio\u00e8 \"Faccia di cane\" e \"Manchi tu\"."}
{"id": "2914117", "revid": "125992986", "url": "https://it.wikipedia.org/wiki?curid=2914117", "title": "Matia Bazar 1", "text": "Matia Bazar 1 \u00e8 l'album d'esordio del gruppo italiano Matia Bazar, pubblicato su vinile dall'etichetta discografica Ariston (catalogo AR LP 12283) nel 1976 e dalla Oxford (catalogo OX 3067) nel 1977, anticipato dai singoli \"Stasera... che sera!/Io, Matia\" e \"Per un'ora d'amore/Cavallo bianco\" ().\nIl disco.\nRegistrato negli Studi Ariston, di propriet\u00e0 di Alfredo Rossi, titolare dell'etichetta; tecnico del suono Roberto Di Muro Villicich. I brani sono tutti delle Edizioni musicali Ariston, eccetto \"Suffering from Memories\" e \"Blue\" (edite dalle Edizioni musicali Santa Cecilia).\nC'\u00e8 gi\u00e0, in formazione, il batterista Giancarlo Golzi (proveniente dai Museo Rosenbach). \nTutte le canzoni, eccetto \"Gente d'ogni et\u00e0\" ed i due brani in inglese \"Suffering from Memories\" e \"Blue\", sono state inserite in singoli pubblicati tra il 1975 e il 1978 (vedi box a lato).\nNel 1991 \u00e8 stato ristampato su CD e rimasterizzato dalla Virgin Dischi (catalogo MPICD 1009 - 777 7 86615 2), dopo il fallimento della Ariston nel 1989.\nReso disponibile per il download digitale, nel 2011, dalla EMI Italiana.\nI brani.\n\"Limericks\".\nIl testo \u00e8 costituito dallo spelling del titolo secondo la fonetica inglese. Il brano \u00e8 stato usato come sigla di un programma della \"TV dei ragazzi\"; per questo motivo il testo \u00e8 stato co-firmato da Cino Tortorella e dal regista della trasmissione Davide Rampello.\n\"Io, Matia\".\nNato come lato B del primo 45 giri da solista di Antonella Ruggiero, sotto lo pseudonimo di \"Matia\" (che in ligure significa 'persona matta'), \"La strada del perdono\". La registrazione inserita nell'album \u00e8 quella del singolo originale del 1974, ancorch\u00e9 il titolo sia indicato con la virgola."}
{"id": "2914127", "revid": "6923", "url": "https://it.wikipedia.org/wiki?curid=2914127", "title": "Treno Urbano di Lima", "text": ""}
{"id": "2914135", "revid": "2052878", "url": "https://it.wikipedia.org/wiki?curid=2914135", "title": "Story (New Trolls)", "text": "Story \u00e8 il quinto album antologico dei New Trolls, pubblicato nel 1987.\nCuriosit\u00e0.\nCuriosamente sia \"www.newtrollsnetclub.it\" che \"New Trolls: dal pesto al sushi\", entrambi solitamente molto precisi nella discografia, riportano un ordine errato per l'LP 1."}
{"id": "2914136", "revid": "247222", "url": "https://it.wikipedia.org/wiki?curid=2914136", "title": "Luciano Rossi (cantautore)", "text": ""}
{"id": "2914139", "revid": "2052878", "url": "https://it.wikipedia.org/wiki?curid=2914139", "title": "Raccolta (New Trolls)", "text": "Raccolta \u00e8 il sesto album antologico del gruppo musicale italiano dei New Trolls, pubblicato nel 1987."}
{"id": "2914140", "revid": "1175245", "url": "https://it.wikipedia.org/wiki?curid=2914140", "title": "Raniero Gnoli", "text": "Biografia.\nAllievo di Giuseppe Tucci e di Mario Praz, Raniero Gnoli \u00e8 stato professore ordinario di Indologia presso l'Universit\u00e0 degli Studi di Roma La Sapienza dal 1964 al 2000, nonch\u00e9 decano della \"Facolt\u00e0 di Studi Orientali\" nella medesima universit\u00e0.\nCelebre sanscritista, il suo ambito di ricerca ha riguardato le teologie e le filosofie religiose dell'India, in particolar modo quelle inerenti al tantrismo \u015bivaita medievale (oShivaismo kashmiro), alle scuole della logica buddhista e alle dottrine esposte nel \"K\u0101lacakratantra\".\nRaniero Gnoli \u00e8 stato anche il primo a tradurre dal sanscrito nelle lingue occidentali numerosi testi appartenenti alle tradizioni religiose indiane, contribuendo in modo determinante ad una definizione pi\u00f9 precisa della relativa terminologia. A tutt'oggi, anno 2013, resta l'unico nel mondo ad aver tradotto per intero l'opera capitale del filosofo indiano Abhinavagupta, il \"Tantr\u0101loka\" (\"Luce delle scritture\", UTET, 1972).\nEsperto di cultura greco-romana ha compilato \"Marmora romana\" (I ed. 1971), un accurato \"studio delle pietre da decorazione usate dagli antichi, cio\u00e8 dei marmi che, nell'accezione classica della parola, comprendono tutte le pietre da decorazione suscettibili di pulimento\".\nRaniero Gnoli \u00e8 il fratello dell'iranista Gherardo Gnoli.\nOpere.\nL'elenco completo delle opere di Raniero Gnoli \u00e8 stato pubblicato in una raccolta di studi in suo onore: \"Le parole e i marmi\" (a cura di Raffaele Torella). Roma, IsIAO, 2001, pagg. XVII-XX.&lt;br&gt;\nTra queste ricordiamo:"}
{"id": "2914141", "revid": "606039", "url": "https://it.wikipedia.org/wiki?curid=2914141", "title": "White Triangle", "text": "Il White Triangle \u00e8 un'organizzazione razzista immaginaria dei fumetti pubblicati dalla DC Comics. Esiste nella \"continuity\" successiva alla miniserie \"Ora zero\" ed \u00e8 collegata alle storie della Legione dei Supereroi. Comparve per la prima volta in \"Legion of Super-Heroes\" vol. 4 n. 66 (marzo 1995), e fu creata da Mark Waid, Tom McCraw e Lee Moder.\nStoria.\nIl gruppo del White Triangle crede che i Daxamiti siano superiori a tutti gli altri esseri che il contatto con altre razze non-Daxamite sia \"impuro\". Coloro cresciuti nelle comunit\u00e0 del White Triangle sono deliberatamente mantenuti all'oscuro dalla base della biologia e delle altre scienze, cos\u00ec da poterli mantenere nella costante convinzione razzista della loro societ\u00e0. Insegnano anche che la storia dell'eroe Daxamita Valor che \"semin\u00f2\" molte delle razze umanoidi nella galassia da un gruppo ancestrale comune (gli umani terrestri) sia una menzogna.\nLegione dei Supereroi.\nL'isolamento del White Triangle e la dottrina xenofobica si diffuse in molti altri mondi, inclusa la Terra. Trovando il concetto dei Pianeti Uniti formatisi di recente aberrante, il White Triangle si mise in movimento per pianificare la sua distruzione. Incolpando la tecnologia stargate dell'industriale R. J. Brande per aver reso possibile l'unione dei Pianeti Uniti, il Triangle ordin\u00f2 ad uno dei suoi seguaci sulla Terra, Roderick Doyle (partner di Brande), di assassinare il suo collega durante un viaggio sulla Terra. L'assassinio fu sventato da Rokk Krinn, Imra Ardeen e Garth Ranzz, tre adolescenti che si trovavano sulla stessa nave. Ironicamente, vedere tre adolescenti di pianeti diversi lavorare insieme diede a Brande l'idea di formare la Legione dei Supereroi come simbolo vivente degli ideali dei Pianeti Uniti. Il Triangle forn\u00ec a Doyle una bomba per un secondo attentato alla vita di Brande, sperando di uccidere lui, la nuova squadra di supereroi e l'assemblea generale dei Pianeti Uniti in un unico colpo, ma ancora una volta la Legione svent\u00f2 i loro piani, ed un sondaggio della mente dell'assassino rivel\u00f2 il ruolo di Doyle.\nLaurel Gand.\nDopo il fallimento di Doyle, il Triangle reclut\u00f2 dei mercenari perch\u00e9 rilasciassero dei carcerati di una prigione di super massima sicurezza chiamata Pianeta Inferno, sperando di utilizzare i condannati per distruggere i Pianeti Uniti e come truppe d'assalto di consumo. Di nuovo, la Legione vanific\u00f2 tale tentativo con l'ausilio della Workforce.\nAttraverso tutti questi eventi, l'esistenza del White Triangle rimase segreta. Tutto cambi\u00f2 quando Laurel Gand si un\u00ec alla Legione. Laurel, nome in codice Andromeda, fu cresciuta da una comunit\u00e0 di White Triangle su Daxam, e il suo indottrinamento disdegnoso per tutti i non-Daxamiti spesso interferiva nella sua abilit\u00e0 di mostrarsi come membro della Legione.\nDurante un'uscita con altri membri femminili della Legione, fu testimone di attacco ad un alieno acquatico da tre delinquenti. Laurle insistette per disfarsi dei tre da sola, ma dopo averli catturati, vide che indossavano i pendagli del White Triangle e cos\u00ec li lasci\u00f2 andare via con un avvertimento. Successivamente, gli stessi tre tizi assalirono la Legionaria Luornu Durgo, arrivando quasi ad ucciderla. L'investigazione sull'attacco port\u00f2 i Legionari a scoprire l'esistenza del Triangle. Sentendosi in colpa per l'attacco a Triplicate Girl, Laurel si batt\u00e9 con i tre malviventi, per poi venire infettata con una soluzione al piombo, metallo estremamente velenoso e fatale per i Daxamiti, anche in quantit\u00e0 irrilevanti. Fu curata da Brainiac 5, che la costrinse ad accettare il fatto che lui non era inferiore a lei prima di darle l'antidoto. Dopo di ci\u00f2, Shrinking Violet, scopr\u00ec per caso la collana del White Triangle nella sua camera.\nNel frattempo, la Legione cominci\u00f2 a collegare il White Triangle ai sempre pi\u00f9 crescenti attacchi di violenza razzisti, mentre uno schema d'azione diretto di Daxamiti del Triangle cominci\u00f2 a distruggere gli stargate in tutta la galassia. Questo culmin\u00f2 in un gruppo pi\u00f9 grande di Daxamiti che stavano gettando dell'immondizia sul pianeta Trom, la cui popolazione di pacifici trasmutatori permise a R. J. Brande di sviluppare la tecnologia degli stargate.\nCosmic Boy tent\u00f2 di fare espellere Andromeda dalla Legione dei Supereroi, ma l'ambasciatore Roxxas, che in realt\u00e0 era il capo del White Triangle, convinse il Presidente dei Pianeti Uniti di farla rimanere. Quindi imbrogli\u00f2 Andromeda non dandole il siero anti-piombo. Prendendolo per s\u00e9 e dandolo ad altri quattro Daxamiti, Roxxas procedette a causare la distruzione di massa della Terra. La Legione ferm\u00f2 i quattro Daxamiti con l'aiuto di Jan Arrah, ultimo sopravvissuto del pianeta Trom, mentre la stessa Andromeda sconfisse Roxxas, apparentemente a costo della sua stessa vita, sebbene successivamente si scopr\u00ec che era ancora viva.\nDopo la morte apparente di Roxxas, la Legione e la Polizia Scientifica si diedero ad una caccia galattica per tutte le celle del White Triangle ancora attive.\nL'organizzazione del White Triangle non si vide pi\u00f9 nel terzo rinnovamento della continuit\u00e0 della Legione."}
{"id": "2914142", "revid": "228587", "url": "https://it.wikipedia.org/wiki?curid=2914142", "title": "Giovanni Battista (disambigua)", "text": ""}
{"id": "2914144", "revid": "767487", "url": "https://it.wikipedia.org/wiki?curid=2914144", "title": "Amedeo Gasparini", "text": "Carriera.\nHa disputato 36 incontri in Serie A con le maglie di Fiorentina (stagione 1953-1954) e Napoli (dal 1957 al 1961) andando a segno in una occasione, curiosamente in un incontro fra Fiorentina e Napoli (7 giugno 1959, Napoli-Fiorentina 2-3, Gasparini militava con i partenopei).\nHa inoltre totalizzato 87 presenze e 21 reti in Serie B in tre stagioni con il Brescia.\nHa esordito in Serie A il 27 novembre 1953 in Juventus-Fiorentina (0-0).\nIn sua memoria a Ospedaletti in Liguria, viene annualmente organizzato un torneo amatoriale estivo intitolato al suo nome."}
{"id": "2914151", "revid": "247222", "url": "https://it.wikipedia.org/wiki?curid=2914151", "title": "Momo (cantautrice)", "text": ""}
