{"id": "2927363", "revid": "287204", "url": "https://it.wikipedia.org/wiki?curid=2927363", "title": "Vincenzo Lippolis", "text": "Biografia.\n\u00c8 stato professore ordinario di Diritto pubblico comparato nella Facolt\u00e0 di Scienze politiche dell'Universit\u00e0 degli Studi di Napoli Federico II dal 2002 al 2007 e successivamente nella Facolt\u00e0 di Scienze Politiche dell'Universit\u00e0 degli Studi Internazionali (UNINT) di Roma dal 2007 al 2018.\nDal 1973 al 2002 era stato consigliere della Camera dei deputati ove aveva ricoperto la carica di Vice segretario generale. \nComponente della Commissione di garanzia dell'attuazione della legge sullo sciopero nei servizi pubblici essenziali dal dicembre 2002 al settembre 2009.\nComponente del Consiglio di Presidenza della giustizia amministrativa (ricoprendo per un anno la carica di Vicepresidente) dal 2005 al 2009.\nComponente del Comitato tecnico-scientifico del Seminario di formazione permanente della Corte dei conti dal 2009 al 2012.\nCapo di gabinetto del Ministro per i rapporti con il Parlamento dal settembre 2009 al novembre 2011.\nComponente, in rappresentanza dello Stato, della Commissione paritetica per l\u2019attuazione dello Statuto della Regione Trentino-Alto Adige nell\u2019anno 2012.\nComponente del Comitato di redazione della Commissione per le riforme costituzionali istituita con decreto del Presidente del Consiglio dei Ministri dell\u201911 giugno 2013.\nOpere.\n\u00c8 autore dei volumi:\n\u00c8 autore, in collaborazione con T.Martines, G. Silvestri, C. Decaro, R. Moretti, del manuale: \u201cDiritto parlamentare\u201d (editore Giuffr\u00e8, 2005; II edizione 2011).\nHa collaborato all\u2019Enciclopedia giuridica Treccani, al Commentario della Costituzione (edito da Zanichelli), al Dizionario di diritto pubblico (ed. Giuffr\u00e8), alla Storia d\u2019Italia (ed. Einaudi), al Dizionario di politica (ed. Utet)."}
{"id": "2927365", "revid": "29478", "url": "https://it.wikipedia.org/wiki?curid=2927365", "title": "Pier Maria Bardi", "text": ""}
{"id": "2927366", "revid": "1350351", "url": "https://it.wikipedia.org/wiki?curid=2927366", "title": "Alberto Forni (storico)", "text": "Biografia.\nLaureatosi nel 1976 in Lettere e Filosofia con una tesi (Storia medievale) \nsu Giacomo da Vitry, predicatore e vescovo di Acri (1170-1240), ha successivamente collaborato al \u00ab\"Repertorium Fontium Historiae Medii Aevi\"\u00bb (Comitato Italiano) presso l'Istituto Storico Italiano per il Medio Evo di Roma. \nDal 1982 al 2006 \u00e8 stato consigliere della Camera dei Deputati; l'ultimo quinquennio lo pass\u00f2 in posizione di comando fuori ruolo, essendo stato autorizzato a rivestire il ruolo di capo dell'ufficio legislativo del ministro per gli italiani all'estero, Mirko Tremaglia. \n\u00c8 autore di saggi sulla predicazione medievale, sulla storia della storiografia, sull'idea di Roma medievale negli storici tedeschi del sec. XIX (Ferdinand Gregorovius, Alfred von Reumont), sul monaco di Monte Cassino e storico Luigi Tosti (1811- \n1897), sui rapporti tra Dante e il francescano Pietro di \nGiovanni Olivi ."}
{"id": "2927369", "revid": "123463633", "url": "https://it.wikipedia.org/wiki?curid=2927369", "title": "Domenico Condello", "text": "Domenico Condello \u00e8 il cugino del pi\u00f9 noto Pasquale Condello, detto \"U supremu\" e cognato di Antonio Imerti dell'omonima famiglia.\nFu lui ad uccidere nella seconda guerra di 'Ndrangheta il boss Paolo De Stefano e per questo omicidio fu processato e condannato.\nSecondo il pentito Giacomo Ubaldo Lauro era un grado al di sotto di suo cugino Pasquale e allo stesso livello dei suoi fratelli Paolo Pasquale e Vincenzo.\nDomenico Condello \u00e8 stato condannato all'ergastolo al processo \"Olimpia\" per associazione mafiosa, traffico di droga, estorsione e omicidio ed era ricercato sin dal 7 dicembre 1990, mentre in campo internazionale le ricerche erano state diramate dal 20 febbraio 1993.\nLa sua latitanza \u00e8 terminata il 10 ottobre 2012 con il suo arresto da parte delle forze dell'ordine a Rosal\u00ec di Reggio Calabria."}
{"id": "2927370", "revid": "1833487", "url": "https://it.wikipedia.org/wiki?curid=2927370", "title": "La Corte (Sassari)", "text": "La Corte \u00e8 una frazione del comune di Sassari situata nel territorio della Nurra, nel nord-ovest della Sardegna, ad una altezza di 89 m s.l.m. \nContava 151\nabitanti nel 1991 ed \u00e8 situata lungo la strada che congiunge Sassari e l'Argentiera, la SP 18, ad una distanza rispettivamente di 30 e 13\u00a0km. Dista inoltre 1,5\u00a0km dalla frazione di Monte Forte.\nL'economia si basa prevalentemente sul settore agricolo.\nA circa due chilometri a sud-ovest della frazione, sulla cima di monte Forte, sono presenti i resti dell'antico castello di Monteforte di cui sono rimaste tracce delle fondamenta."}
{"id": "2927371", "revid": "287204", "url": "https://it.wikipedia.org/wiki?curid=2927371", "title": "Carlo D'Orta", "text": " \nBiografia.\nDirigente nell'Amministrazione della Camera dei deputati dal 1979 al 2012 (con la qualifica di Consigliere). Ha ricoperto inoltre, a partire dal 2001, incarichi di vertice in altre amministrazioni: Capo del Dipartimento per la Funzione Pubblica della Presidenza del Consiglio (2001-2003), Direttore generale del Centro nazionale per l'informatica nella pubblica amministrazione (CNIPA, gi\u00e0 Autorit\u00e0 per l'informatica nella pubblica amministrazione-AIPA, 2004-2006), Segretario generale del Consiglio regionale della Campania (2008-2010 e 2013-2015).\nStudioso di diritto amministrativo e di diritto del lavoro nelle pubbliche amministrazioni e, negli anni 1985-2000, allievo tra i pi\u00f9 vicini a Sabino Cassese e a Franco Carinci, ha pubblicato, con i principali editori e riviste di settore (il Mulino, Giuffr\u00e8, Cedam, Laterza, Utet) numerose monografie e in materia di organizzazione, dirigenza e personale delle pubbliche amministrazioni e, ancora, su temi di diritto amministrativo, comunitario, costituzionale e parlamentare.\n\u00c8 stato consulente di molti dei Ministri della funzione pubblica succedutisi dal 1992 al 2000 (Maurizio Sacconi, Sabino Cassese, Franco Frattini, Franco Bassanini) e, in tale veste, ha contribuito in particolare alla definizione di riforme amministrative ispirate ai canoni del \"new public management\".\nPubblicistica ed attivit\u00e0 culturale.\nNel 2015 ha scritto, insieme a Vito Tenore, il libro \"I Palazzi del Potere. Manuale Turistico-Istituzionale per i Cittadini Italiani\" (Palombi ed.).\n\u00c8 stato componente del comitato direttivo della rivista \"Il lavoro nelle pubbliche amministrazioni\" (Giuffr\u00e8), del comitato scientifico dell'Associazione Classi Dirigenti della PA (AGDP), Consiglio dell'Istituto europeo di pubblica amministrazione (Eipa) di Maastricht e della Giunta esecutiva dell'Associazione dirigenti generali (Adige).\nAppassionato d'arte e fotografo, \u00e8 stato incluso nella 2012 Winners &amp; Shortlist dei \"Sony World Photography Award\"."}
{"id": "2927372", "revid": "109893", "url": "https://it.wikipedia.org/wiki?curid=2927372", "title": "Segreti (miniserie televisiva 1984)", "text": "Segreti (\"Lace\") \u00e8 una miniserie televisiva in due puntate del 1984 diretta da William Hale. \u00ab\"Feuilleton\" in pieno [...] e anche romanzo rosa con abbondanti risvolti erotici e un pizzico di giallo\u00bb, la miniserie \u00e8 tratta dal'omonimo romanzo pubblicato da Shirley Conran nel 1982 ed \u00e8 interpretata da Bess Armstrong, Brooke Adams, Arielle Dombasle, Angela Lansbury e Phoebe Cates.\nTrama.\nLa miniserie narra le peripezie di Lily, un'attrice di film soft core, alla ricerca della madre. La storia procede in parallelo tra gli inizi degli anni '60 (periodo di nascita di Lily) e met\u00e0 degli anni '80 (periodo in cui si svolgono le vicende principali).\nLily infatti decide di tendere una trappola a Pagan Trelawney, Judy Hale e Maxine Pascal, le tre donne, amiche di lunga data, che si sono occupate di lei quando venne al mondo, rifiutandosi per\u00f2 di rivelarle l'identit\u00e0 della sua vera madre.\nCostrette a incontrarsi di nuovo dopo 25 anni per evitare la trappola di Lily, le donne si sentono chiedere dalla ragazza \"Chi di voi tre cagne \u00e8 mia madre?\" (in originale \"Which one of you bitches is my mother?\", vera e propria tagline della serie), che le lascia allibite.\nDistribuzione.\nLa miniserie \u00e8 stata trasmessa negli Stati Uniti il 26 e 27 febbraio 1984 sulla rete ABC. In Italia \u00e8 andata in onda il 2 e 3 dicembre dello stesso anno in prima serata su Canale 5.\nSequel.\nVisto il successo della serie, e a seguito della pubblicazione del romanzo \"Segreti II\", nel 1985 venne prodotta la miniserie \"Segreti 2\" (\"Lace II\"), in cui Lily stavolta va alla ricerca del padre."}
{"id": "2927373", "revid": "1520452", "url": "https://it.wikipedia.org/wiki?curid=2927373", "title": "Museo sannitico", "text": "Il museo sannitico \u00e8 un museo statale italiano di Campobasso, situato nel centro storico della citt\u00e0, nell'antico palazzo Mazzarotta. Espone reperti provenienti dal territorio dell'antico \"Samnium\" coincidente con l'attuale regione Molise che sono riferibili a varie epoche, principalmente a quella romana.\nDal dicembre 2014 il Ministero per i beni e le attivit\u00e0 culturali, recentemente rinominato Ministero della Cultura, lo gestisce tramite il Polo museale del Molise che nel dicembre 2019 \u00e8 divenuto Direzione regionale Musei.\nStoria.\nIl museo \u00e8 stato fondato nel periodo strettamente successivo all'Unit\u00e0 d'Italia, precisamente nel 1881, contemporaneamente alla biblioteca provinciale \"Pasquale Albino\" allora ospitati nel Palazzo della Prefettura. Fino agli anni '90 il museo ha cambiato pi\u00f9 volte la sua sede che condivideva sempre con la biblioteca proviniciale, e questo ha causato perdita di materiale dovuto a furti e a smarrimenti accidentali dovuti ai traslochi, specialmente durante la seconda guerra mondiale, quando il museo aveva trovato sede nell'edificio che oggi ospita l'Istituto tecnico commerciale sito in via Vittorio Veneto. Dopo circa venti anni di chiusura, dal 1995 il museo \u00e8 stato riaperto al pubblico e la sua sede, ormai definitiva, \u00e8 stata stabilita nel cinquecentesco Palazzo Mazzarotta, nel centro storico della citt\u00e0.\nMateriale esposto.\nIl materiale esposto \u00e8 frutto di diverse donazioni di materiale antiquario risalenti ad epoche diverse ed originariamente organizzate dall'archeologo Antonio Sogliano nel 1889 che catalog\u00f2 i reperti seguendo un criterio tipologico e ne organizz\u00f2 l'esposizione secondo lo stesso criterio che ancora oggi \u00e8 rispettato per i materiali allora raccolti. In base a quella logica, i reperti erano presentati in quattro gruppi espositivi:\nOggi il criterio espositivo adottato per i nuovi reperti che via via sono stati aggiunti all'esposizione \u00e8 invece di tipo misto tematico-cronologico, I materiali vanno dalla Preistoria all'epoca Alto medievale. Fino a qualche anno fa nella sala del piano interrato era ricostruita una grande ed impressionante sepoltura di un cavaliere con il suo cavallo trovata nel comune di Campochiaro, probabilmente riferibile alla fase del popolamento bulgaro della pianura situata ai piedi del Matese, nella zona tra Saepinum e Bovianum, favorito dal ducato longobardo di Benevento che dominava allora tutto il territorio molisano, Alcune sale sono attrezzate per diverse attivit\u00e0 didattiche. Recentemente sono stati aggiunte nuove sale espositive per ospitare i reperti archeologici pi\u00f9 importanti frutto delle ultime ricerche e scoperte archeologiche."}
{"id": "2927375", "revid": "101175", "url": "https://it.wikipedia.org/wiki?curid=2927375", "title": "Superstock 1000 FIM Cup 2008", "text": "Superstock 1000 FIM Cup 2008 \u00e8 la decima edizione della Superstock 1000 FIM Cup.\nIl campionato piloti \u00e8 stato vinto da Brendan Roberts su Ducati 1098R del team Ducati Xerox Junior, dopo un duro confronto protrattosi per l'arco di tutta la stagione con: Maxime Berger su Honda CBR1000RR del team Hannspree IDS Ten Kate Honda (secondo in graduatoria staccato di 7 punti), Alessandro Polita su Ducati 1098R del team Sterilgarda Go Eleven (terzo con un ritardo di soli 10 punti) e Xavier Sim\u00e9on su Suzuki GSX-R1000 del team Alstare Suzuki (quarto a meno 11 punti dal vertice del mondiale).\nIl titolo costruttori se lo aggiudica la Ducati, anche in questa graduatoria grande equilibrio con la Honda seconda a soli 13 punti di distacco, e la Suzuki terza con un ritardo di 20 punti.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "2927377", "revid": "101175", "url": "https://it.wikipedia.org/wiki?curid=2927377", "title": "R.G.Team", "text": ""}
{"id": "2927379", "revid": "101175", "url": "https://it.wikipedia.org/wiki?curid=2927379", "title": "Hannspree IDS Ten Kate Honda", "text": ""}
{"id": "2927381", "revid": "726373", "url": "https://it.wikipedia.org/wiki?curid=2927381", "title": "Diamante sintetico", "text": "Un diamante sintetico \u00e8 un diamante prodotto attraverso un processo tecnologico, mentre i diamanti naturali vengono prodotti da un processo di natura geologica. Il diamante sintetico \u00e8 anche conosciuto come diamante HPHT o CVD, sigle che ne definiscono il metodo produttivo: High - Pressure High - Temperature\" (sintesi ad elevata pressione e temperatura) e Chemical Vapor Deposition\" (sintesi a deposizione chimica da vapore).\nI tentativi di produrre diamanti sintetici sono stati numerosi, e documentati tra il 1879 e il 1928, la maggior parte dei quali sono stati analizzati attentamente, ma nessuno fu confermato. Solo a partire dal 1940, negli Stati Uniti, in Svezia e nell'Unione sovietica, usando i processi CVD e HPHO ha avuto inizio una vera e propria ricerca sistematica.\nLa prima sintesi riproducibile venne realizzata intorno al 1953. Un terzo metodo, noto come \"Detonation Synthesis\", sintesi per detonazione, \u00e8 entrato nel mercato dei diamanti solo alla fine del 1990. In questo processo, vengono creati granelli di diamante di dimensioni nanometriche tramite una detonazione di esplosivi contenenti carbonio. In laboratorio \u00e8 stato dimostrato un quarto metodo trattando grafite con ultrasuoni ad alta potenza, ma attualmente non ha applicazioni commerciali.\nLe propriet\u00e0 del diamante sintetico dipendono dai dettagli dei processi produttivi, e possono essere inferiori o superiori a quelle del diamante naturale: la durezza, la conducibilit\u00e0 termica e la mobilit\u00e0 degli elettroni sono superiori in alcuni diamanti sintetici. Di conseguenza, il diamante sintetico \u00e8 ampiamente usato in prodotti abrasivi, in strumenti di taglio e lucidatura, e in dissipatori di calore.\nSono in fase di sviluppo anche diamanti sintetici per applicazioni elettroniche, compresi in dispositivi ad alta potenza nelle centrali elettriche, nei transistor per alte frequenze e nei LED. Diamanti sintetici vengono utilizzati nelle strutture di ricerca ad alta energia all'interno di rivelatori a raggi ultravioletti (UV). Grazie alla sua combinazione unica di stabilit\u00e0 termica e chimica, bassa dilatazione termica ed alta trasparenza ottica in una vasta gamma spettrale, il diamante sintetico \u00e8 ormai il materiale pi\u00f9 importante per finestre ottiche a laser CO2 ad alta potenza e per il gyrotron.\nStoria.\nDopo la scoperta del 1797 che il diamante era composto da carbonio puro, furono fatti molti tentativi per convertirlo in diamante. I primi successi vennero ottenuti da James Ballantyne Hannay nel 1879 e da Ferdinando Fr\u00e9d\u00e9ric Henri Moissan nel 1893. Il loro metodo richiedeva il riscaldamento di una fornace a carbone fino alla temperatura di 3.500\u00a0\u00b0C di ferro fuso in un crogiolo di carbonio.\nMentre Hannay utilizz\u00f2 un tubo riscaldato a fiamma, Moissan applic\u00f2 una sua recente invenzione, il forno elettrico ad arco, in cui un arco elettrico venne fatto scoccare fra barre di carbonio all'interno di blocchi di calce. Il ferro fuso veniva poi rapidamente raffreddato mediante l'immersione in acqua. La contrazione generata dal raffreddamento presumibilmente produsse l'alta pressione necessaria per trasformare la grafite in diamante. Moissan pubblic\u00f2 nel 1894 il suo lavoro in una serie di articoli.\nMolti altri scienziati provarono a replicare gli esperimenti di Moissan. William Crookes rivendic\u00f2 il successo nel 1909. Otto Ruff lo rivendic\u00f2 nel 1917 per aver prodotto diamanti fino a 7\u00a0mm di diametro, ma in seguito ritratt\u00f2 la sua dichiarazione. Nel 1926, il Dr. Willard Hershey del Mc Pherson College replic\u00f2 gli esperimenti di Moissan e Ruff, producendo un diamante sintetico, esemplare in mostra presso il Museo McPherson in Kansas. Nonostante le affermazioni di Moissan, Ruff e Hershey, altri sperimentatori non furono in grado di riprodurre i loro esperimenti.\nI tentativi definitivi di riproduzione vennero eseguiti da Charles Algernon Parsons, scienziato di primo piano e ingegnere, noto per l'invenzione della turbina a vapore. Impiega 40 anni (1882-1922) e una parte considerevole della sua fortuna cercando di riprodurre gli esperimenti di Moissan e Hannay, ma anche adattando i suoi processi. Parsons era noto per il suo approccio accurato e scrupoloso, e la metodica conservazione della documentazione. Tutti i suoi campioni ottenuti sono stati conservati da terzi per ulteriori analisi. Ha scritto numerosi articoli, alcuni dei primi sul diamante HPHT in cui affermava di aver prodotto piccoli diamanti. Tuttavia nel 1928 ha autorizzato il dottor C.H. Desch a pubblicare un articolo, in cui affermava la sua convinzione che nessuno dei diamanti sintetici era stato prodotto fino a tale data. Parson ha suggerito che la maggior parte dei diamanti prodotti fino a quel momento erano probabilmente spinelli sintetici.\n\"Diamond Project\" della General Electric.\nNel 1941 \u00e8 stato effettuato un accordo tra la General Electric (GE) e la \"Norton e Carborundum\", per sviluppare ulteriormente la sintesi del diamante. Sono stati in grado di scaldare, per alcuni secondi, del carbonio a circa 3.000\u00a0\u00b0C e ad una pressione di 3,5 Gigapascal (GPa) (circa 35.000 bar). Il progetto venne interrotto poco dopo la Seconda guerra mondiale, e ripreso nel 1951 da F.P. Bundye H.M. Forte, presso i laboratori Schenectady della General Electric. Poco dopo, Tracy Hall e altri ingegneri aderirono.. Il gruppo di Schenectady perfezionava, una cella a incudine di diamante, (DAC), un dispositivo progettato da Percy Bridgman, che, per il suo lavoro ha ricevuto nel 1946 il premio Nobel. Bundy e Strong hanno contribuito ai primi miglioramenti, poi, molti altri ne sono stati fatti da Hall. Il team della General Electric ha utilizzato incudini DAC a carburo di tungsteno all'interno di una pressa idraulica per comprimere un campione di materiale carbonioso tenuto in un contenitore di catlinite, la polvere finiva per\u00f2 in una guarnizione posta al fuori del contenitore.\nHall raggiunse il primo successo commerciale nella sintesi del diamante il 16 dicembre 1954, il cui annuncio \u00e8 avvenuto solo il 15 febbraio 1955. La sua scoperta \u00e8 avvenuta utilizzando una pressa a cinghia, in grado di produrre pressioni superiori a 10 GPa(100.000 bar) a temperature oltre i 2.000\u00a0\u00b0C. La pressa a cinghia utilizzava un contenitore di pirofillite in cui venne sciolta grafite all'interno di nichel fuso, cobalto o ferro. Tali metalli hanno agito come una sorta di \"solvente catalizzatore\", in grado di sciogliere il carbonio accelerando la sua trasformazione in diamante.\nIl diamante pi\u00f9 grande prodotto \u00e8 risultato di soli 0,15\u00a0mm di diametro, troppo piccolo e visivamente imperfetto per i gioielli, ma utilizzabile per abrasivi industriali. I collaboratori di Hall sono stati in grado di replicare il suo lavoro, e la scoperta fu pubblicata sulla rivista inglese Nature. Era il primo ricercatore a sviluppare un diamante sintetico mediante un processo riproducibile, verificabile e ben documentato. Hall ha lasciato la General Electric nel 1955, e tre anni dopo ha sviluppato un nuovo apparato per la sintesi del diamante, una pressa tetraedrica dotata di quattro incudini, per evitare di violare un ordine segreto della US Department of Commerce in merito alle domande di brevetto appartenute alla General Electric.. Hall ha ricevuto il Premio American Chemical Society per l'Invenzione Creativa per il suo lavoro sulla sintesi del diamante.\nUltimi sviluppi.\nUna sintesi del diamante indipendente venne realizzata il 16 febbraio 1953 a Stoccolma dall'ASEA (Allm\u00e4nna Svenska Elektriska Aktiebolaget), una delle principali societ\u00e0 svedesi di produzione elettrica. A partire dal 1949, l'ASEA ha impiegato un team di cinque scienziati e ingegneri come parte di un progetto top-secret di \"fabbricazione di diamanti\" col nome in codice di QUINTUS.\nIl team ha utilizzato un ingombrante apparecchio progettato dagli ingegneri Baltzar von Platen e Anders K\u00e4mpe. \u00c8 stata mantenuta per un'ora, all'interno del dispositivo, una pressione di 8,4 GPa, dopo la quale, sono stati prodotti un paio di piccoli diamanti, ma non gemme di qualit\u00e0 o dimensioni accettabili.\nIl lavoro venne reso pubblico solo nel 1980. Contemporaneamente, in Corea apparve una nuova azienda concorrente, la ILJIN Diamond, seguita da centinaia di imprese cinesi. Nel 1988, la Iljin Diamond ha presumibilmente realizzato la sintesi del diamante attraverso un'appropriazione indebita di segreti commerciali della General Electric da parte di un coreano ex dipendente.\nLa General Electric dal 1970 produce cristalli di diamante sintetico di qualit\u00e0 gemma, produzione resa pubblica solo nel 1971. Per realizzare i primi diamanti e con successo, hanno utilizzato un tubo in pirofillite seminato ad ogni estremit\u00e0 con pezzi sottili di diamante. La grafite venne posta al centro e il metallo solvente, il nichel, tra la grafite ed i semi di diamante. Il contenitore era riscaldato e la pressione portata a circa 5,5 GPa. I cristalli si sono sviluppati dal centro verso l'estremit\u00e0 del tubo, ed estendendo la durata del processo, hanno prodotto grandi cristalli. Inizialmente il processo di crescita in una settimana ha prodotto gemme di qualit\u00e0, di circa 5\u00a0mm, con condizioni di processo pi\u00f9 stabili possibili. La grafite fu presto sostituita da granelli di diamante, perch\u00e9 questi hanno consentito un controllo migliore nella progettazione della forma del cristallo finale.\nI primi gioielli di \"qualit\u00e0 gemma\" (trasparente o semitrasparente) erano sempre variegati in una gamma di colori che andava dal giallo al marrone, a causa della contaminazione con l'azoto. Le inclusioni erano comuni, in particolare i diamanti \"piastriformi\" provenienti dal nichel. Rimuovendo dal processo tutto l'azoto con aggiunta di alluminio o titanio, si sono prodotte pietre incolori, e, rimuovendo l'azoto e aggiungendo boro, sono state prodotte pietre blu. La rimozione dell'azoto ha altres\u00ec rallentato il processo di crescita e ha ridotto la qualit\u00e0 cristallina, cos\u00ec che il processo \u00e8 stato normalmente eseguito con presenza di azoto.\nAnche se le pietre prodotte dalla General Electric e i diamanti naturali erano chimicamente identici, le loro propriet\u00e0 fisiche non erano le stesse. Le pietre incolori, sottoposte alla luce ultravioletta ad alta frequenza, producevano forte fluorescenza e fosforescenza, ma erano inerti sotto la luce ultravioletta a bassa frequenza.\nTra i diamanti naturali, solo le pi\u00f9 rare gemme blu mostrano queste propriet\u00e0. A differenza dei diamanti naturali, tutte le pietre della General Electric hanno registrato sotto i raggi X, una forte fluorescenza di colore giallo. Il De Beers Diamond Research Laboratory ha prodotto per fini di ricerca, pietre fino a 25 carati. Sono state tenute condizioni stabili HPHT per ben sei settimane per produrre diamanti di queste dimensioni e di alta qualit\u00e0. Per motivi economici, la crescita della maggior parte dei diamanti sintetici termina quando raggiungono un peso da 1 a 1,5 carati.\nNegli anni 1950 si \u00e8 avviata una ricerca, sia in Unione Sovietica che negli Stati Uniti, sulla crescita dei diamanti sintetici da pirolisi di gas di idrocarburi, alla temperatura relativamente bassa di 800\u00a0\u00b0C. Questo processo a bassa pressione \u00e8 conosciuto come Deposizione chimica da vapore (CVD).\nNel 1953, William G. Eversole afferm\u00f2 di aver ottenuto la deposizione di vapore di diamante su un substrato di diamante, ma tale risultato venne reso pubblico solo nel 1962. La deposizione di film di diamante fu riprodotta nel 1968, e in modo indipendente, da Angus e collaboratori, e nel 1970 da Deryagin e Fedoseev. Eversole e Angus hanno usato grandi, costosi, singoli cristalli di diamante come substrati, mentre Deryagin e Fedoseev riuscirono a realizzare film di diamante su materiali non-diamante (silicio e metalli). Questo successo, negli anni 80, ha dato un forte impulso ad una massiccia ricerca sulla creazione di rivestimenti pi\u00f9 economici di film di diamante.\nTecnologie di produzione.\nVi sono diversi metodi utilizzati per la produzione di diamanti sintetici. Il metodo originale utilizza alta pressione ed alta temperatura (HPHT), ed \u00e8 ancora ampiamente utilizzato a causa del suo costo di produzione relativamente basso. Il processo prevede presse di grandi dimensioni del peso di centinaia di tonnellate per produrre una pressione di 5 GPa (50.000 bar) alla temperatura di 1.500\u00a0\u00b0C. Il secondo metodo, mediante deposizione chimica da vapore (CVD), crea un plasma di carbonio su un substrato sul quale si depositano atomi di carbonio atti a formare il diamante. Altri metodi includono la formazione di diamanti tramite detonazione (nanodiamanti da detonazione) e sonicazione in soluzioni di grafite..\nAlta pressione, alta temperatura (HPHT).\nNel metodo HPHT, sono state realizzate tre diversi modelli di presse utilizzate per fornire la pressione e la temperatura necessarie per la produzione di diamanti sintetici: la pressa a cinghia, la pressa cubica e la pressa split-sphere (BARS). L'invenzione originale della General Electric di Tracy Hall, utilizza la pressa a cinghia. In questa pressa l'incudine superiore e inferiore forniscono il carico di pressione necessario, ad una cella cilindrica interna. Questa pressione interna \u00e8 limitata a raggiera da una cintura di fasce d'acciaio. Le incudini servono anche come elettrodi che forniscono corrente elettrica alla cella compressa. Una variante della pressa a cinghia utilizza la pressione idraulica, piuttosto che le cinghie in acciaio, per confinare la pressione interna. Le presse a cinghia sono ancora oggi utilizzate, ma sono costruite su una scala molto pi\u00f9 grande di quelle del progetto originale.\nLa seconda tipologia \u00e8 la pressa cubica. \u00c8 dotata di sei incudini che forniscono simultaneamente la pressione su tutte le facce di un volume a forma di cubo. La prima pressa multi-incudine era a forma tetraedrica, e utilizzava quattro incudini convergenti su un volume a forma di tetraedro. La pressa cubica venne creata di l\u00ec a poco per aumentare il volume sul quale viene applicata la pressione. Una pressa cubica \u00e8 in genere pi\u00f9 piccola di una pressa a cinghia e pu\u00f2 raggiungere pi\u00f9 rapidamente la pressione e la temperatura necessaria per creare il diamante sintetico.\nTuttavia, la pressa cubica non pu\u00f2 essere facilmente progettata per grandi volumi: il volume pressurizzato pu\u00f2 essere aumentato utilizzando grandi incudini, ma questo aumenta anche la forza necessaria agli incudini, per raggiungere la stessa pressione. Un'alternativa \u00e8 quella di aumentare il rapporto superficie / volume pressurizzato, utilizzando pi\u00f9 incudini in grado di convergere su un solido platonico di ordine superiore, come un dodecaedro. Tuttavia, una tale pressa risulta complessa e difficile da produrre.\nLa macchina BARS \u00e8 la pi\u00f9 compatta, efficiente ed economica di tutte le presse per la produzione di diamanti. Nel centro di un dispositivo BARS \u00e8 situata una \"capsula di sintesi\" cilindrica in ceramica di circa 2\u00a0cm\u00b3. La cella \u00e8 collocata in un cubo di materiale, ed \u00e8 atta a favorire la trasmissione della pressione, ad esempio la pirofillite ceramica, pressata da incudini interni in carburo cementato (ad esempio, carburo di tungsteno o in lega VK10). La cavit\u00e0 ottaedrica esterna viene premuta da 8 incudini esterni in acciaio. Dopo il montaggio, il tutto \u00e8 bloccato in una \"botte\" di un diametro di circa 1 metro. La botte \u00e8 riempita di olio, pressurizzata nella fase di riscaldamento, e trasferito alla cella centrale. La capsula di sintesi \u00e8 riscaldata da un riscaldatore coassiale in grafite, mentre la temperatura \u00e8 misurata mediante una termocoppia.\nDeposizione chimica da vapore.\nLa deposizione chimica da vapore (CVD da Chemical Vapor Deposition) \u00e8 un metodo attraverso il quale si realizzano diamanti partendo da una miscela di gas di idrocarburi. Dall'inizio degli anni '80 questo metodo fu oggetto di intensa ricerca in tutto il mondo. Considerando che la produzione di massa di cristalli di diamante di alta qualit\u00e0 rendono il processo HPHT la scelta pi\u00f9 adatta per le applicazioni industriali, la flessibilit\u00e0 e la semplicit\u00e0 della CVD spiegano la popolarit\u00e0 della sua crescita nei laboratori di ricerca. I vantaggi della crescita del diamante col metodo CVD includono la possibilit\u00e0 di \"coltivare\" diamanti su vaste aree e su supporti diversi, con il controllo preciso delle impurit\u00e0 chimiche e, quindi, delle propriet\u00e0 del diamante prodotto. A differenza del processo HPHT, il processo CVD non richiede alte pressioni, la crescita si verifica in genere ad una pressione inferiore a 27 kPa.\nLa crescita dei diamanti mediante processo CVD comporta la preparazione di un substrato, alimentando in una camera, una quantit\u00e0 variabile di vari gas. La sua preparazione comprende la scelta del materiale appropriato, il suo orientamento cristallografico, la pulizia dello stesso con polvere di diamante ottimizzando la temperatura del substrato durante la crescita a circa 800\u00a0\u00b0C, attraverso una serie di prove. I gas includono sempre una fonte di carbonio, tipicamente metano e idrogeno al tipico rapporto di 1:99. L'idrogeno \u00e8 essenziale in quanto corrode selettivamente il carbonio non-diamante. I gas vengono ionizzati in radicali chimicamente attivi nella camera di crescita utilizzando microonde, un filamento caldo, un arco elettrico, un laser, un fascio elettronico o altri mezzi.\nDurante la crescita, i materiali della cavit\u00e0 sono incisi dal plasma e si possono incorporare nel diamante in crescita. In particolare, il diamante CVD \u00e8 spesso contaminato da silicio proveniente sia dalla cavit\u00e0 che dal substrato di silicio. Contaminanti di boro nella cavit\u00e0, anche a bassissima percentuale, lo rendono inadatto alla crescita del diamante puro.\nDetonazione di esplosivi.\n\u00c8 possibile formare nanocristalli di diamante (5\u00a0nm di diametro) detonando alcuni esplosivi contenenti carbone all'interno di una camera metallica. Questi nanocristalli sono chiamati \"nanodiamanti da detonazione\". Durante l'esplosione, la pressione e la temperatura nella camera di diventano abbastanza alti per convertire il carbonio degli esplosivi in diamante. Immersa in acqua, la camera dopo l'esplosione si raffredda rapidamente, impedendo la conversione del diamante appena formato, in grafite pi\u00f9 stabile. In una variante di questa tecnica, un tubo metallico riempito con polvere di grafite \u00e8 posto nella camera di detonazione. L'esplosione scalda e comprime la grafite in misura sufficiente per la sua conversione in diamante. Il prodotto \u00e8 sempre ricco in grafite e altre forme di carbonio non-diamante e richiede per scioglierlo una prolungata ebollizione in acido nitrico caldo (circa 1 giorno a 250\u00a0\u00b0C). La polvere recuperata di nanodiamanti viene utilizzata principalmente in lucidatura. \u00c8 prodotto principalmente in Cina, Russia e Bielorussia e solo ora sta iniziando a raggiungere il mercato con quantit\u00e0 all'ingrosso.\nCavitazione ultrasonica.\nA partire da una sospensione di grafite in un liquido organico a pressione atmosferica e temperatura ambiente utilizzando la cavitazione ultrasonica \u00e8 possibile sintetizzare cristalli di diamante di dimensioni micrometriche. La resa in diamante \u00e8 di circa il 10% del peso iniziale della grafite. Il costo stimato di diamante prodotto con questo metodo \u00e8 paragonabile a quella del metodo HPHT; la perfezione cristallina del prodotto \u00e8 significativamente peggiore per la sintesi ad ultrasuoni, ma \u00e8 una tecnica che richiede un'attrezzatura relativamente semplice, come anche sono semplici le procedure, ma \u00e8 stato solo segnalata da due gruppi di ricerca, e, per ora, non ha alcun uso industriale. I numerosi parametri di processo, come la preparazione iniziale della polvere di grafite, la scelta della potenza degli ultrasuoni, il tempo di sintesi e il solvente, non sono ancora ottimizzati, per cui lasciano una finestra di potenziale miglioramento sia nell'efficienza che nella riduzione dei costi..\nPropriet\u00e0.\nTradizionalmente, l'assenza di difetti nel cristallo \u00e8 considerata la qualit\u00e0 pi\u00f9 importante in un diamante. Purezza ed alta perfezione cristallina li rendono trasparenti e chiari, considerando che la loro durezza, la dispersione ottica (lucentezza) e la stabilit\u00e0 chimica, ne fanno una gemma popolare. Per le applicazioni tecniche, \u00e8 anche importante l'alta conducibilit\u00e0 termica. Mentre l'alta dispersione ottica \u00e8 una propriet\u00e0 intrinseca di tutti i diamanti, le loro altre propriet\u00e0 variano a seconda di come il diamante \u00e8 stato creato.\nCristallinit\u00e0.\nIl diamante pu\u00f2 essere monocristallino, o pu\u00f2 essere composto di tanti piccoli cristalli (policristallino). Il diamante monocristallino grande, chiaro e trasparente \u00e8 in genere utilizzato in gioielleria. Il diamante policristallino \u00e8 composto da numerosi piccoli grani, che sono facilmente visibili ad occhio nudo attraverso il forte assorbimento di luce e dispersione, ma non \u00e8 adatto per le gemme e viene utilizzato per applicazioni industriali, nelle miniere e negli utensili da taglio. Il diamante policristallino \u00e8 spesso descritto per le dimensioni medie (o cristallite) dei cristalli che lo compongono. I grani cristallini vanno dal nanometro al centinaio di micrometri, solitamente indicati rispettivamente come diamanti \"\"nanocristallini\" e diamanti \"microcristallini\"\".\nDurezza.\nIl diamante ha una durezza di 10 sulla scala di Mohs. La durezza del diamante sintetico dipende dalla sua purezza, dalla perfezione cristallina e dall'orientamento: la durezza \u00e8 maggiore \u00e8 presente nei cristalli perfetti orientati nella direzione [111]. Nanocristalli di diamante prodotti attraverso la crescita CVD possono avere una durezza che vanno dal 30 al 75% di quelli di diamante di cristallo singolo, e la durezza pu\u00f2 essere controllata per applicazioni specifiche. Alcuni diamanti sintetici monocristallini e diamanti HPHT nanocristallini (vedi diamante aggregato nanorod) sono pi\u00f9 duri rispetto a qualsiasi diamante naturale conosciuto.\nImpurit\u00e0 e inclusioni.\nOgni diamante contiene altri tipi di atomi oltre che il carbonio, in concentrazioni individuabili mediante tecniche analitiche. Tali atomi si possono aggregare in fasi macroscopiche chiamate \"inclusioni\". Le impurit\u00e0 sono generalmente evitate, ma possono essere introdotte intenzionalmente per controllare alcune propriet\u00e0 del diamante stesso. Per esempio, il diamante puro \u00e8 un isolante elettrico, ma il diamante con boro aggiunto \u00e8 un conduttore elettrico (e, in alcuni casi, un superconduttore) permettendo di essere utilizzato nelle applicazioni elettroniche. Le impurit\u00e0 di azoto ostacolano il movimento delle dislocazioni reticolari (difetti dentro la struttura cristallina) aumentando cos\u00ec la durezza e la resistenza.\nConducibilit\u00e0 termica.\nDiversamente dalla maggior parte degli isolanti elettrici, il diamante puro \u00e8 un buon conduttore di calore a causa del forte legame covalente all'interno del cristallo. La conducibilit\u00e0 termica del diamante puro \u00e8 la pi\u00f9 alta di qualsiasi solido conosciuto. Monocristalli di diamante sintetico arricchito in 12C (99,9%) hanno la pi\u00f9 alta conducibilit\u00e0 termica di qualsiasi altro materiale, 3000 W\u00b7m\u22121\u00b7K\u22121 a temperatura ambiente, 7,5 volte superiore a quella del rame; la conducibilit\u00e0 del diamante naturale \u00e8 ridotta dell'1,1% dal 13C naturalmente presente, che agisce come una disomogeneit\u00e0 presente nel reticolo.\nLa conducibilit\u00e0 termica del diamante \u00e8 sfruttata dai gioiellieri e dai gemmologi, i quali possono impiegare una sonda termica elettronica per separare i diamanti veri dalle imitazioni. Le sonde sono costituite da una coppia di termistori a batteria, montata in una punta di rame raffinato. Un termistore funziona come un dispositivo di riscaldamento, mentre l'altro misura la temperatura della punta di rame: se la pietra in prova \u00e8 un diamante, esso condurr\u00e0 l'energia termica della punta sufficiente a produrre un calo di temperatura misurabile. Questo test richiede circa 2-3 secondi.\nApplicazioni.\nLavorazioni meccaniche e utensili da taglio.\nLa maggior parte delle applicazioni industriali di diamanti sintetici sono da tempo associate alla loro durezza. Questa propriet\u00e0 fa del diamante il materiale ideale per macchine utensili e utensili da taglio. Conosciuto come il materiale pi\u00f9 duro in natura, il diamante pu\u00f2 essere usato per lucidare, tagliare, o asportare via tutti gli altri materiali, compresi altri diamanti.\nApplicazioni industriali che sfruttano questa qualit\u00e0, includono punte diamantate, seghe, e uso di polvere di diamante come abrasivo. Queste sono di gran lunga le pi\u00f9 importanti applicazioni industriali del diamante sintetico. Sebbene sia il diamante naturale \u00e8 anche usato per questi scopi, il diamante sintetico HPHT \u00e8 pi\u00f9 popolare, soprattutto grazie a ad una migliore riproducibilit\u00e0 delle sue propriet\u00e0 meccaniche. Il diamante non \u00e8 adatto a lavorare leghe ferrose ad alta velocit\u00e0, infatti il carbonio \u00e8 solubile nel ferro alle alte temperature create queste lavorazioni, con conseguente notevole usura degli utensili diamantati rispetto alle alternative.\nLa forma usuale del diamante in utensili da taglio \u00e8 in grani di dimensioni micrometriche, dispersi in una matrice metallica (di solito cobalto), sinterizzata sullo strumento. Questo \u00e8 tipicamente indicato nell'industria come diamante policristallino (PCD). Strumenti a punta diamantata (PCD) vengono utilizzati nel settore minerario e nelle applicazioni da taglio. Per i quindici anni passati, il lavoro \u00e8 stato fatto per ricoprire strumenti metallici con diamanti CVD, e sebbene il lavoro mostri ancora promesse, non ha significativamente sostituito i tradizionali strumenti in PCD.\nConduttori termici.\nConsiderando che la maggior parte dei materiali aventi alta conducibilit\u00e0 termica sono elettricamente conduttivi (metalli), il diamante sintetico puro possiede sia un'ottima conducibilit\u00e0 termica che un'irrilevante conducibilit\u00e0 elettrica. Questa combinazione ha un valore inestimabile per l'elettronica, dove viene utilizzato come dissipatore di calore per laser di alta potenza e transistors di alta potenza. Un'efficiente dissipazione del calore prolunga la durata di tali dispositivi, e il loro costo elevato giustifica l'uso di efficienti, anche se relativamente costosi, dissipatori di calore in diamante. Nella tecnologia dei semiconduttori, i dissipatori di calore in diamante sintetico evitano il surriscaldamento al silicio e ad altri materiali semiconduttori.\nMateriali ottici.\nIl diamante \u00e8 duro, chimicamente inerte, possiede un'alta conducibilit\u00e0 termica e un basso coefficiente di dilatazione termica. Queste caratteristiche lo rendono superiore a qualsiasi altro materiale esistente, utilizzato per la trasmissione della radiazione infrarossa e la radiazione microonde. Pertanto, il diamante sintetico va man mano sostituendo il seleniuro di zinco come interfaccia di output di alta potenza per laser a CO2 e gyrotrons. Tali interfacce in diamante sintetico sono a forma di disco a grande diametro (circa 10\u00a0cm per i gyrotrons) e spessori piccoli (per ridurre l'absorbimento) e possono essere prodotti solo con la tecnica CVD.\nI recenti progressi nelle tecniche di sintesi HPHT e CVD hanno migliorato la purezza e la perfezione della struttura cristallografica del diamante monocristallino, sufficienti a sostituire il silicio in un reticolo di diffrazione a interfacce in sorgenti di radiazione ad alta potenza, ad esempio i sincrotroni. Sia i processi CVD che gli HPHT sono utilizzati anche per creare incudini di diamante otticamente trasparenti, come strumenti per misurare le propriet\u00e0 elettriche e magnetiche di materiali ad altissima pressione con una cella a incudine di diamante.\nElettronica.\nIl diamante sintetico ha un uso potenziale anche come semiconduttore, in quanto pu\u00f2 essere drogato con impurit\u00e0, quali il boro e il fosforo. Dal momento che questi elementi contengono un elettrone di valenza in pi\u00f9 o in meno rispetto al carbonio, trasformano il diamante sintetico in semiconduttore di tipo-p o di tipo-n. Fare una giunzione p-n dal doping sequenziale di diamanti sintetici con boro e fosforo produce diodi a emettitore di luce (LED) che produce luce UV a 235\u00a0nm. Un'altra propriet\u00e0 utile del diamante sintetico per l'elettronica \u00e8 l'alta mobilit\u00e0 elettrica, che raggiunge i 4.500 centimetri2/(V\u00b7s) nel diamante monocristallino CVD. L'elevata mobilit\u00e0 \u00e8 vantaggiosa per i transistor ad effetto di campo (FET) di alta frequenza. L'ampio intervallo di banda del diamante (5,5 eV) conferisce ottime caratteristiche dielettriche. In combinazione con l'elevata stabilit\u00e0 meccanica del materiale, queste propriet\u00e0 vengono utilizzate in prototipi di interruttori ad alta potenza utilizzati nelle centrali elettriche.\nSono stati prodotti in laboratorio transistors in diamante sintetico, funzionanti ad una temperatura molto pi\u00f9 alta rispetto ai dispositivi in silicio, e resistenti sia danni chimici che da radiazioni. Mentre nessun transistor in diamante \u00e8 ancora stato integrato con successo nell'elettronica commerciale. \u00c8 comunque promettente per l'uso di applicazioni che richiedono potenze elevate, e in ambienti ostili non ossidanti.\nIl diamante sintetico \u00e8 gi\u00e0 utilizzato come dispositivo di rilevazione delle radiazioni.\nI diamanti CVD conduttivi sono utilizzati come elettrodi in molte circostanze. Sono stati sviluppati, per esempio, metodi fotochimici per legare covalentemente uno strato sottile (film) di DNA alla superficie policristallina di un diamante prodotto mediante CVD. Tale film di DNA modificato pu\u00f2 essere utilizzato per la rilevazione di varie biomolecole, che interagiscono con il DNA modificando in tal modo la conducibilit\u00e0 elettrica del film di diamante. Inoltre, i diamanti possono essere utilizzati per rilevare reazioni redox di bassa intensit\u00e0, e, in alcuni casi degradare i contaminanti organici redox-reattivi in approvvigionamenti idrici. Poich\u00e9 il diamante \u00e8 meccanicamente e chimicamente stabile, pu\u00f2 essere usato come elettrodo per distruggere materiali tradizionali. Come elettrodo, i diamanti sintetici possono essere impiegati nel trattamento delle acque reflue degli effluenti organici e la produzione di forti ossidanti.\nPietre preziose.\nI diamanti sintetici utilizzati come pietre preziose sono coltivati con i metodi HPHT o CVD. Sono disponibili nei colori giallo e blu e, in misura minore, incolore (o bianco). Il colore giallo deriva da impurit\u00e0 di azoto nel processo di produzione, mentre il colore blu dal boro. Altri colori come il rosa o il verde sono realizzabili dopo la sintesi mediante irradiazione. Diverse compagnie offrono anche diamanti memoriali composti con resti cremati.\nDiamanti di qualit\u00e0 gemma coltivati in laboratorio possono essere chimicamente, fisicamente e otticamente identici ai diamanti presenti in natura, anche se si possono distinguere da un esame spettroscopico nella lunghezza d'onda dell'infrarosso, ultravioletto, o raggi X. Il tester DiamondView della De Beers utilizza la fluorescenza a ultravioletti per rilevare tracce di impurit\u00e0 di azoto, nichel e altri metalli in diamanti HPHT o CVD.\nIl settore dei diamanti estratti sta valutando contromisure di marketing e di distribuzione a causa della comparsa di diamanti sintetici sul mercato delle gemme. I tre maggiori distributori di diamanti naturali hanno assicurato che le loro gemme saranno messe in vendita rendendo pubblica l'intera storia del diamante stesso, incidendo, nella loro pietra preziosa e con microscopici fasci laser numeri di serie, al fine di distinguere ogni gemma estratta."}
{"id": "2927383", "revid": "290948", "url": "https://it.wikipedia.org/wiki?curid=2927383", "title": "Diamante artificiale", "text": ""}
{"id": "2927385", "revid": "287204", "url": "https://it.wikipedia.org/wiki?curid=2927385", "title": "Ottava (Sassari)", "text": "Ottava (\"Ottaba\" in sassarese) \u00e8 una frazione del comune di Sassari situata ai limiti del territorio della Nurra, nella Sardegna nord occidentale, ad una altezza di \nConta 1923 abitanti ed \u00e8 situata al chilometro 226 nel vecchio tratto della Strada statale 131 Carlo Felice tra Sassari e Porto Torres da cui dista, rispettivamente, 11 e 9\u00a0km.\nGeografia fisica.\nTerritorio.\nSituata nelle zone pianeggianti della Nurra, sorge nei pressi del Rio d'Ottava.\nStoria.\nSi presume, nonostante la quasi completa scarsit\u00e0 di fonti, che la borgata di Ottava sia nata nel periodo medievale per sfruttare le terre pianeggianti situate fra l'antica Turris e la nascente Tath\u00e0ri.Dal punto di vista urbanistico rimane ben poco degli edifici storici: stando ad un censimento su 895 fabbricati presenti solamente 25 risultano essere costruiti prima della seconda guerra mondiale.\nOttava \u00e8 una borgata che ha avuto il suo massimo sviluppo urbanistico a partire dagli anni sessanta come riflesso della nascita del polo industriale di Porto Torres. \nCultura.\nScuole.\nNel centro urbano sono presenti 2 scuole pubbliche (1 scuola dell'infanzia ed 1 scuola elementare) di modeste dimensioni.\nInfrastrutture e trasporti.\nStrade.\nLa SS131 Carlo Felice attraversa perpendicolarmente il centro abitato dividendolo in due parti.\nMobilit\u00e0 urbana.\nL'ARST offre collegamenti extraurbani con i centri limitrofi utilizzando come asse di riferimento la SS Carlo Felice. l'ATP Sassari inoltre offre il servizio di scuolabus per trasportare gli scolari sia nelle scuole presenti nel centro abitato sia in tutte quelle altre situate nei centri urbani delle frazioni limitrofe.\nSport.\nDal 1980 ha sede nella frazione di Ottava l'A.S.D. Polisportiva Ottava, la quale gioca in prima categoria nel girone D della Sardegna. \u00c8 presente inoltre una piccola A.S.D. di tennis con il proprio tennis club privato. Nel paese \u00e8 installato solamente un campo sportivo polivalente di dimensioni molto ridotte. Una pista di GoKart di propriet\u00e0 privata \u00e8 inoltre presente sul territorio, la quale per\u00f2 risulta essere inutilizzata da diversi anni."}
{"id": "2927391", "revid": "1833487", "url": "https://it.wikipedia.org/wiki?curid=2927391", "title": "Biancareddu", "text": "Biancareddu \u00e8 una frazione del comune di Sassari situata nel territorio della Nurra, nella Sardegna nord occidentale, ad una altitudine di 93 m s.l.m.\nContava 94 abitanti nel 1991 ed \u00e8 situata in prossimit\u00e0 della SP 57 tra le frazioni di La Pedraia e Pozzo San Nicola. A circa un paio di chilometri da Biancareddu si trova la spiaggia di Lampianu.\nDista circa 40 chilometri da Sassari."}
{"id": "2927392", "revid": "1833487", "url": "https://it.wikipedia.org/wiki?curid=2927392", "title": "La Pedraia", "text": "La Pedraia \u00e8 una frazione del comune di Sassari situata nel territorio della Nurra, nella Sardegna nord occidentale, ad una altitudine di 187 m s.l.m.\nContava 94 abitanti nel 1991 ed \u00e8 situata in prossimit\u00e0 della strada provinciale n\u00b0 57 tra le frazioni di Biancareddu e Palmadula.\nDista circa 43 chilometri da Sassari."}
{"id": "2927394", "revid": "1345938", "url": "https://it.wikipedia.org/wiki?curid=2927394", "title": "Segugio serbo", "text": "Il Segugio serbo \u00e8 una razza di cane da caccia. Viene usato per cacciare lepri, cinghiali e caprioli. Dotato di ottimo fiuto, \u00e8 tenace e aggressivo. I maschi sono alti tra i 46 ed i 56 cm e le femmine tra i 44 ed i 54 cm."}
{"id": "2927395", "revid": "2118070", "url": "https://it.wikipedia.org/wiki?curid=2927395", "title": "Tottubella", "text": "Tottubella, in passato Rumanedda dall'omonimo nuraghe presente nella zona, \u00e8 una borgata del comune di Sassari situata nel territorio della Nurra, nella Sardegna nord occidentale, ad una altitudine di 53 m s.l.m.\n\u00c8 situata in prossimit\u00e0 della strada statale 291 e si trova in posizione equidistante dai centri di Sassari e Alghero, dai quali dista circa 20 chilometri.\nLa borgata conta 513 abitanti.\nTottubella ha diversi nuraghi e uno dei pi\u00f9 importanti \u00e8 il nuraghe Rumanedda.\nStoria.\nTottubella \u00e8 sorta alla fine degli anni Cinquanta con la riforma agraria dell'allora ministro dell\u2019Agricoltura Antonio Segni. Una riforma che aveva portato alla bonifica di quella vasta area racchiusa fra Sassari, Alghero e Porto Torres, allora incolta, fino a qualche decennio prima rifugio sicuro di latitanti il pi\u00f9 famoso dei quali \u00e8 stato Giovanni Tolu. Ma la riforma agraria del ministro Segni doveva servire a rilanciare uno dei settori (allora) vitali dell\u2019economia isolana. E cos\u00ec vennero scelte le aree pi\u00f9 adatte all'insediamento di nuovi \u201ccoloni\u201d a ognuno dei quali l'Etfas assegn\u00f2 una casa, un altro stabile per il ricovero degli animali o degli attrezzi e un\u2019area di tremila metri quadrati destinata all'allevamento o all'agricoltura. Questi lotti erano stati denominati \u201ccantieri\u201d. E quel nome \u00e8 rimasto. Anche adesso per dire \u201cdue case pi\u00f9 avanti\u201d, l\u2019espressione usata \u00e8 \u201cdue cantieri pi\u00f9 avanti\u201d. Coloni arrivati da mezza Sardegna, ma che a Tottubella hanno messo radici. Al punto che anche i pi\u00f9 giovani, ragazzi fra i 15 e i 25 anni, cercano di costruire il loro futuro a Tottubella. Impresa difficile: \u00e8 quasi impossibile costruire nuove abitazioni perch\u00e9 la borgata \u00e8 \"centro matrice\" del nuovo piano urbanistico comunale, come se fosse il centro storico di Sassari con tutte le limitazioni che questo comporta. Limitazioni che erano previste anche dal vecchio piano regolatore, ma negli anni Settanta la crescita demografica spinse gli abitanti a costruire comunque nuove case, poi sanate a met\u00e0 degli anni Ottanta. E anche adesso, attraversando il viale che spezza in due Tottubella, si riconoscono le vecchie case rurali, i magazzini e le nuove abitazioni. Linde, ordinatissime, curate in ogni particolare. Anche questo sembra essere un sintomo di quell'attaccamento alla borgata che ha messo insieme famiglie provenienti da diverse zone della Sardegna. \nGli abitanti di Tottubella vengono chiamati \"tottubellesi\" "}
{"id": "2927399", "revid": "287204", "url": "https://it.wikipedia.org/wiki?curid=2927399", "title": "Villano de Las Encartaciones", "text": "Il Villano de las Encartaciones \u00e8 una razza canina di origine spagnola, non riconosciuta dalla FCI.\n\u00c8 un cane da bovaro affine all'Alano spagnolo di cui porta il sangue, essendone per\u00f2 una versione pi\u00f9 piccola e pi\u00f9 agile. Viene utilizzato per catturare e marchiare i bovini di razza Monchina, che sono allevati allo stato brado e che sono poco mansueti. Il cane viene anche utilizzato per a caccia al cinghiale, date le sue qualit\u00e0 di cane da presa. Gli esemplari maschi sono alti dai 60 ai 65\u00a0cm e pesano fino a 35 chili."}
{"id": "2927401", "revid": "123063926", "url": "https://it.wikipedia.org/wiki?curid=2927401", "title": "San Giovanni (Sassari)", "text": "San Giovanni (\"Santu Giuanni\" in sassarese) \u00e8 una frazione del comune di Sassari situata ai limiti del territorio della Nurra, nella Sardegna nord occidentale, ad un'altitudine di 105 m s.l.m. \nNel 1991 contava 2538 abitanti ed \u00e8 situata in prossimit\u00e0 del km 222 della strada statale 131 Carlo Felice nel tratto tra Sassari e Porto Torres da cui dista, rispettivamente, 7 e 13\u00a0km."}
{"id": "2927402", "revid": "365417", "url": "https://it.wikipedia.org/wiki?curid=2927402", "title": "Canaglia", "text": "Canaglia \u00e8 una frazione del comune di Sassari situata nel territorio della Nurra, nella Sardegna nord occidentale, ad un'altitudine di 125 m s.l.m.\nContava 14 abitanti nel 1991 ed \u00e8 situata sulla SP 4, in prossimit\u00e0 delle frazioni di Biancareddu e La Pedraia, a circa 37 chilometri da Sassari. Vi \u00e8 ubicata la chiesa parrocchiale di Santa Barbara."}
{"id": "2927403", "revid": "14691", "url": "https://it.wikipedia.org/wiki?curid=2927403", "title": "Meccanismo narrativo", "text": ""}
{"id": "2927404", "revid": "14691", "url": "https://it.wikipedia.org/wiki?curid=2927404", "title": "The Murder of Roger Ackroyd", "text": ""}
{"id": "2927405", "revid": "256896", "url": "https://it.wikipedia.org/wiki?curid=2927405", "title": "Rumanedda", "text": ""}
{"id": "2927410", "revid": "76437", "url": "https://it.wikipedia.org/wiki?curid=2927410", "title": "Kali'na", "text": ""}
{"id": "2927411", "revid": "1452073", "url": "https://it.wikipedia.org/wiki?curid=2927411", "title": "Coprococcus", "text": "Coprococcus \u00e8 un genere di batterio appartenente alla famiglia delle Lachnospiraceae."}
{"id": "2927412", "revid": "1452073", "url": "https://it.wikipedia.org/wiki?curid=2927412", "title": "Coprococcus catus", "text": "Coprococcus catus \u00e8 una specie di batterio appartenente alla famiglia delle Lachnospiraceae."}
{"id": "2927413", "revid": "1442080", "url": "https://it.wikipedia.org/wiki?curid=2927413", "title": "Coprococcus comes", "text": "Coprococcus comes \u00e8 una specie di batterio appartenente alla famiglia delle Lachnospiraceae."}
{"id": "2927414", "revid": "1452073", "url": "https://it.wikipedia.org/wiki?curid=2927414", "title": "Coprococcus eutactus", "text": "Coprococcus eutactus \u00e8 una specie di batterio appartenente alla famiglia delle Lachnospiraceae."}
{"id": "2927415", "revid": "1452073", "url": "https://it.wikipedia.org/wiki?curid=2927415", "title": "Johnsonella", "text": "Johnsonella \u00e8 un genere di batterio appartenente alla famiglia delle Lachnospiraceae."}
{"id": "2927416", "revid": "1452073", "url": "https://it.wikipedia.org/wiki?curid=2927416", "title": "Johnsonella ignava", "text": "Johnsonella ignava \u00e8 una specie di batterio appartenente alla famiglia delle Lachnospiraceae."}
{"id": "2927417", "revid": "1452073", "url": "https://it.wikipedia.org/wiki?curid=2927417", "title": "Lachnobacterium", "text": "Lachnobacterium \u00e8 un genere di batterio appartenente alla famiglia delle Lachnospiraceae."}
{"id": "2927418", "revid": "1452073", "url": "https://it.wikipedia.org/wiki?curid=2927418", "title": "Lachnobacterium bovis", "text": "Lachnobacterium bovis \u00e8 una specie di batterio appartenente alla famiglia delle Lachnospiraceae."}
{"id": "2927419", "revid": "1452073", "url": "https://it.wikipedia.org/wiki?curid=2927419", "title": "Lachnospira", "text": "Lachnospira \u00e8 un genere di batterio appartenente alla famiglia delle Lachnospiraceae."}
{"id": "2927420", "revid": "1452073", "url": "https://it.wikipedia.org/wiki?curid=2927420", "title": "Lachnospira multipara", "text": "Lachnospira multipara \u00e8 una specie di batterio appartenente alla famiglia delle Lachnospiraceae."}
{"id": "2927421", "revid": "1452073", "url": "https://it.wikipedia.org/wiki?curid=2927421", "title": "Lachnospira pectinoschiza", "text": "Lachnospira pectinoschiza \u00e8 una specie di batterio appartenente alla famiglia delle Lachnospiraceae."}
{"id": "2927422", "revid": "1452073", "url": "https://it.wikipedia.org/wiki?curid=2927422", "title": "Oribacterium", "text": "Oribacterium \u00e8 un genere di batterio appartenente alla famiglia delle Lachnospiraceae."}
{"id": "2927423", "revid": "1452073", "url": "https://it.wikipedia.org/wiki?curid=2927423", "title": "Oribacterium sinus", "text": "Oribacterium sinus \u00e8 una specie di batterio appartenente alla famiglia delle Lachnospiraceae."}
{"id": "2927424", "revid": "1442080", "url": "https://it.wikipedia.org/wiki?curid=2927424", "title": "Pseudobutyrivibrio", "text": "Pseudobutyrivibrio \u00e8 un genere di batterio appartenente alla famiglia delle Lachnospiraceae."}
{"id": "2927425", "revid": "1442080", "url": "https://it.wikipedia.org/wiki?curid=2927425", "title": "Pseudobutyrivibrio ruminis", "text": "Pseudobutyrivibrio ruminis \u00e8 una specie di batterio appartenente alla famiglia delle Lachnospiraceae."}
{"id": "2927426", "revid": "1442080", "url": "https://it.wikipedia.org/wiki?curid=2927426", "title": "Pseudobutyrivibrio xylanivorans", "text": "Pseudobutyrivibrio xylanivorans \u00e8 una specie di batterio appartenente alla famiglia delle Lachnospiraceae."}
{"id": "2927428", "revid": "1305772", "url": "https://it.wikipedia.org/wiki?curid=2927428", "title": "Il'inskij rajon", "text": "Il'inskij rajon \u00e8 un toponimo di vari rajon"}
{"id": "2927429", "revid": "110157", "url": "https://it.wikipedia.org/wiki?curid=2927429", "title": "Il'inskij rajon (Oblast' di Ivanovo)", "text": "L'Il'inskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Il'inskoe-Chovanskoe. Istituito nel 1929, ricopre una superficie di 1360 chilometri quadrati e nel 2010 ospitava una popolazione di circa 9.800 abitanti."}
{"id": "2927430", "revid": "109976902", "url": "https://it.wikipedia.org/wiki?curid=2927430", "title": "Sulla quadruplice radice del principio di ragion sufficiente", "text": "Sulla quadruplice radice del principio di ragion sufficiente (\"Ueber die vierfache Wurzel des Satzes vom zureichenden Grunde\") \u00e8 un trattatello del 1813 con il quale Arthur Schopenhauer si laure\u00f2 nell'universit\u00e0 di Jena e che, in parte, costituisce la chiave di volta per la comprensione di tutto il suo sistema filosofico successivo.\nIl titolo.\nIl titolo dell'opera, come dichiarato dall'autore stesso, intende riferirsi a \u00abun'espressione comune di pi\u00f9 conoscenze date \"a priori\"\u00bb, conoscenze che di seguito si tenter\u00e0 di illustrare. Baster\u00e0 qui ricordare la definizione che Christian Wolff d\u00e0 dello stesso principio di ragione sufficiente, definizione che Schopenhauer riprende in via provvisoria e che qui di seguito si riporta: \u00ab\"Niente \u00e8 senza una ragione per la quale sia piuttosto che non sia\"\u00bb, ovvero: niente \u00e8 senza una ragione per cui sia. In buona sostanza, \"principio di ragion sufficiente\" indica sempre, qui e in Schopenhauer, il diritto a chiedere: \u00abPerch\u00e9?\u00bb, ci\u00f2 che poi a ben vedere risulta essere una delle facolt\u00e0 forniteci \"a priori\" nell'intelletto, oltre che una delle prerogative principali delle scienze comunemente intese.\nNell'approcciare ognuna delle seguenti classi di rappresentazione sar\u00e0 sempre possibile, dunque, applicare tale principio, chiedendosi effettivamente ogni volta il perch\u00e9, nello specifico, del divenire, del conoscere, dell'essere, dell'agire: a questo dunque intende riferirsi il filosofo adottando la definizione di \"quadruplice radice\", ovvero ad un insieme di conoscenze che effettivamente si differenziano l'una dall'altra in quanto all'oggetto conosciuto, ma ciononostante dimostrano, ad una pi\u00f9 attenta analisi, di possedere un comune sostrato nella facolt\u00e0 intellettiva.\nIl principio di ragion sufficiente.\n\"Principium rationis sufficientis fiendi\".\nPrincipio di ragione sufficiente del divenire, noto anche come \"legge di causalit\u00e0\" (modificazione reciproca degli stati della materia), che il filosofo inserisce, assieme a tempo e spazio, tra le forme date \"a priori\" nell'intelletto umano. Tutti gli oggetti che contribuiscono a creare il complesso della realt\u00e0 sperimentabile sono, rispetto al cominciare e cessare dei loro stati, legati tra loro per mezzo di tale principio; se subentra un nuovo stato di uno o pi\u00f9 di questi oggetti \"reali\", bisogna che un altro lo abbia preceduto, e che ad esso faccia seguito uno nuovo, il tutto nella pi\u00f9 perfetta necessit\u00e0. Tali seguire e conseguire rappresentano ci\u00f2 che pi\u00f9 comunemente si usa indicare sotto il concetto di \"rapporto causa-effetto\". Se ad esempio un qualsiasi corpo inizia un processo di combustione, \u00e8 necessario che esso sia preceduto da:\nPoich\u00e9, non appena questi stati della materia si verificano, deve immediatamente conseguirne la combustione, e per\u00f2 essa si manifesta solo adesso e non pu\u00f2 dunque essere stata sempre presente, essa dev'essersi verificata solo ora: questo prodursi di un'alterazione nella condizione originaria della materia viene solitamente indicato con il termine modificazione. Dunque la legge di causalit\u00e0 sta in rapporto esclusivo con le modificazioni e ha sempre e solo a che fare con queste. Ogni effetto \u00e8, nel suo verificarsi, una modificazione e d\u00e0 un'indicazione pressoch\u00e9 infallibile su un'altra modificazione ad essa precedente che, in relazione all'effetto stesso, rappresenta la causa ma che a sua volta, in relazione ad una terza modificazione anteriore ad entrambe, si chiama nuovamente effetto: questa concatenazione logica \u00e8 ci\u00f2 che si intende quando si fa riferimento alla catena causale.\nLe singole diverse determinazioni, che solo considerate assieme completano e costituiscono la causa, possono essere dette momenti causali o anche condizioni e perci\u00f2 si pu\u00f2 scomporre la causa in tali sue parti costituenti (ci\u00f2 che poi auspicano di conseguire le scienze tutte comunemente intese). Tali modificazioni degli stati della sostanza (e non mai della sostanza stessa, che come si sa \u00e8 perenne) divengono successivamente percepibili (dunque rappresentabili) in quanto affezioni che ineriscono agli organi costituenti il nostro apparato sensoriale che, inviando una serie di impulsi lungo la corteccia cerebrale, fornisce al nostro intelletto la capacit\u00e0 di rappresentazione della realt\u00e0 oggettiva. \nCi\u00f2 stabilito, Schopenhauer \u00e8 a questo punto libero di portare il filo logico delle sue riflessioni alle sue estreme conseguenze, attaccando direttamente Cartesio - che tenta di negare la necessit\u00e0 di trovare una causa per la stessa esistenza di Dio semplicemente attribuendogli il vago concetto dell\"'immensitas\" - e Spinoza che, nonostante sia allievo di Cartesio, non viene in chiaro con il pensiero del maestro e preferisce definire Dio come \"causa sui\", la causa di tutte le cause, il che equivale a dire: una causa che si pone al di fuori della stessa catena causale; ovviamente una \"contradictio in adjecto\". Dalla legge di causalit\u00e0 risultano inoltre due importanti corollari: la \"legge di inerzia\" e la \"legge di persistenza della sostanza\".\nLa prima afferma che ogni stato della materia, dunque tanto la quiete quanto il suo moto di qualsiasi tipo, persevera senza crescere n\u00e9 diminuire anche per tutta l'eternit\u00e0 del tempo e per tutta l'infinit\u00e0 dell'universo se non interviene una qualsiasi causa ad alterarlo o farlo cessare. La legge di permanenza della sostanza consegue invece dal fatto che la legge di causalit\u00e0 \u00e8 applicabile solo e soltanto agli stati della materia, agli stati dei corpi, cio\u00e8 alla loro quiete o al loro movimento, alla loro forma e qualit\u00e0 d'ogni genere, al nascere e al perire nel tempo dei fenomeni (e solo dei fenomeni), e nient'affatto all'esistenza del \"portatore\" di questi stati, la sostanza appunto: essa persiste, non pu\u00f2 n\u00e9 nascere n\u00e9 perire, il suo \"quantuum\" non pu\u00f2 cio\u00e8 essere aumentato o diminuito (conoscenza di cui, afferma Schopenhauer, noi siamo dotati \"a priori\"). Dall'infinita catena delle cause e degli effetti rimangono perci\u00f2 intatte due sole cose: \n\"Principium rationis sufficientis cognoscendi\".\nPrincipio di ragione sufficiente del conoscere, noto come Ragione e definito come capacit\u00e0 di concatenazione o opposizione di concetti astratti (il che vuol dire lontani nel tempo e nello spazio) nella forma sintetica d'un giudizio, da cui discende necessariamente la relativa conferma della giustezza di esso per affinit\u00e0 ad una delle quattro verit\u00e0:\nChe questi giudizi siano espressione della condizione di ogni pensare sano e lucido, afferma Schopenhauer, risulta chiaro dal fatto che pensare in contrasto con essi \u00e8 cos\u00ec poco possibile come il pretendere di muovere le proprie membra in senso contrario rispetto alle relative articolazioni.\n\"Principium rationis sufficientis essendi\".\nPrincipio di ragione sufficiente dell'essere, costituito dalla parte formale delle rappresentazioni complete ed empiriche gi\u00e0 viste nella prima classe, dunque dalle intuizioni date a priori delle forme del senso interno ed esterno, spazio e tempo. Esse sono di per s\u00e9, in quanto intuizioni pure, oggetti della facolt\u00e0 di rappresentazione, ma differiscono dalla prima classe di oggetti empirici appunto per il grado di purezza e dunque per il fatto di non richiedere l'intervento della materia (e delle sue relative modificazioni di stato) affinch\u00e9 risultino intuibili; ovvero: se nella prima classe di rappresentazioni (intuitive, empiriche) le forme di spazio e tempo vengono intuite in quanto \"riempite\" dalla materia, in questa terza classe la facolt\u00e0 rappresentativa rinuncia alla sostanza per divenire pura intuizione di rapporti spazio-temporali, che dunque si riduce qui a manifestazione di quei rapporti indissolubili che caratterizzano le interazioni fra queste due forme del conoscere. Pi\u00f9 nel dettaglio, il principio di ragione dell'essere viene sviluppato da Schopenhauer nel modo seguente:\n\"Principium rationis sufficientis agendi\".\nQuesta quarta classe di oggetti della facolt\u00e0 di rappresentazione \u00e8 particolarmente cara al sistema schopenhaueriano, in quanto ad esser preso qui in considerazione \u00e8 un oggetto soltanto, immediatissimo, oggetto per il soggetto interno che, come tale, si prefigura come soggetto del volere. Schopenhauer parte da questa considerazione: ogni conoscenza presuppone imprescindibilmente un soggetto conoscente e un oggetto conosciuto; la cosa si ripete anche passando nell'ambito dell'autocoscienza, sicch\u00e9 anche qui abbiamo un conoscente e un conosciuto: quest'ultimo \u00e8 adesso solo ed esclusivamente Volont\u00e0.\nDiscende da ci\u00f2 che il soggetto conoscente conosca qui s\u00e9 stesso soltanto come soggetto volente, mai come soggetto di conoscenza, in base al principio che l'Io portatore di rappresentazioni, soggetto del conoscere, essendo condizione delle stesse rappresentazioni, non pu\u00f2 divenire esso stesso rappresentazione e dunque oggetto. Tale principio \u00e8 del resto gi\u00e0 enunciato nei testi sacri dell'induismo, le Upani\u1e63ad, con queste parole:\nIl soggetto del conoscere non pu\u00f2 dunque mai essere conosciuto, mai pu\u00f2 esso divenire rappresentazione. Poich\u00e9 tuttavia noi disponiamo non solo di una conoscenza esterna (grazie all'intuizione sensibile), ma anche di un'autoconoscenza interna, e per\u00f2 anche qui si d\u00e0 come necessaria la compresenza di conoscente e conosciuto, ad essere conosciuto \u00e8 adesso il soggetto volente, la Volont\u00e0. \u00ab\"Se noi guardiamo alla nostra interiorit\u00e0\"\u00bb, dice Schopenhauer, \u00ab\"ci troviamo sempre come volenti\"\u00bb; il volere ha ovviamente molteplici gradi di intensit\u00e0, dal desiderio tenue e fugace fino alla pi\u00f9 ardente passione. L'identit\u00e0 assoluta fra soggetto che vuole e soggetto che conosce, in virt\u00f9 della quale il pronome singolare di prima persona \"Io\" include e designa entrambi, \u00e8 dunque il nodo cosmico: una completa identit\u00e0 di ci\u00f2 che conosce con ci\u00f2 che \u00e8 conosciuto come volente \u00e8 data immediatamente.\nCome dunque il correlato soggettivo della prima classe di rappresentazioni \u00e8 l'intelletto, quello della seconda la Ragione, quello della terza la pura sensibilit\u00e0, troviamo come quello di questa quarta il senso interno, o autocoscienza. Il volere \u00e8 la pi\u00f9 immediata di tutte le conoscenze, quella la cui immediatezza getta luce su tutte le altre: queste ultime sono a noi note solo per una via in fondo indiretta, mediata se vogliamo, qui dai sensi, l\u00e0 dalla ragione; noi vediamo bene cio\u00e8 che questa causa produce quell'effetto, ma come possa in realt\u00e0 farlo, questo non veniamo a saperlo: vediamo che gli effetti meccanici, fisici e chimici conseguono ogni volta dalle loro rispettive cause, ma la totalit\u00e0 del processo ci rimane oscura, col che noi giungiamo infine con l'attribuirla alle propriet\u00e0 dei corpi, alle forze della natura, anche alla forza vitale, le quali sono poi mere \"qualitates occultae\".\nNella sfera della Volont\u00e0 il discorso cambia radicalmente: noi sappiamo cio\u00e8, in base a un'esperienza interna fatta in noi stessi, che quello \u00e8 un atto di volont\u00e0 provocato dal motivo; l'azione del motivo viene da noi conosciuta non solamente, come quella di tutte le altre, da fuori e quindi mediatamente, ma insieme da dentro, del tutto immediatamente. Ne scaturisce l'importante proposizione: la motivazione \u00e8 la causalit\u00e0 vista dal di dentro. La Volont\u00e0 obbliga dunque il soggetto conoscente a ripetere rappresentazioni che gli sono state presenti gi\u00e0 una volta, e a rivolgere in genere l'attenzione a questo o a quello. \u00c8 la Volont\u00e0 dell'individuo che mette in moto tutto il meccanismo, in quanto, in conformit\u00e0 ai suoi scopi individuali, spinge l'intelletto a procurare alle sue rappresentazioni presenti altre che sono con le medesime logicamente o analogicamente affratellate, o hanno con esse vicinanza spazio-temporale. Scrive Schopenhauer in merito:\nTutto questo la Volont\u00e0 svolge, per cos\u00ec dire, in incognito, silenziosamente e inavvertitamente; e ci\u00f2 nonostante, ogni immagine che improvvisamente si presenta nella nostra fantasia, e anche ogni giudizio che non segue da una sua ragione prima presente, devono essere stati suscitati da un atto di volont\u00e0 che ha un motivo, sebbene esso e poi l'atto che necessariamente ne consegue, causa la loro repentina affinit\u00e0, spesso non vengano percepiti."}
{"id": "2927431", "revid": "1784425", "url": "https://it.wikipedia.org/wiki?curid=2927431", "title": "Emmanouil Tsouderos", "text": "Dopo aver studiato legge all'Universit\u00e0 di Atene prosegu\u00ec gli studi in economia sia a Parigi che a Londra. All'et\u00e0 di soli 24 anni di ritorno dai suoi studi fu eletto membro del Parlamento cretese tra il 1906 ed il 1912. Dopo l'unificazione di Creta con la Grecia venne eletto al Parlamento Ellenico e nominato Ministro dei Trasporti sotto il dicastero di Eleutherios Venizelos e Ministro delle Finanze nel governo di Themistokl\u012bs Sofoul\u012bs. Con la fondazione della Banca Centrale di Grecia venne eletto prima vicepresidente nel 1928 ed in seguito Presidente della stessa nel 1931. \nNel 1941 succedette ad Alexandros Koryzis come Primo ministro della Grecia dopo il suicidio di Koryzis a seguito della invasione della \"Heer\" tedesca e del suo arrivo ad Atene. Subito dopo il suo incarico Tsouderos fu costretto a fuggire in esilio con il sovrano Giorgio II a Creta da dove inizi\u00f2 ad organizzare ci\u00f2 che rimaneva delle forze armate greche contro gli invasori."}
{"id": "2927433", "revid": "287204", "url": "https://it.wikipedia.org/wiki?curid=2927433", "title": "Souvenir (album)", "text": ""}
{"id": "2927435", "revid": "580", "url": "https://it.wikipedia.org/wiki?curid=2927435", "title": "Cubomedusa", "text": ""}
{"id": "2927436", "revid": "339392", "url": "https://it.wikipedia.org/wiki?curid=2927436", "title": "Gundam 0080", "text": ""}
{"id": "2927439", "revid": "287204", "url": "https://it.wikipedia.org/wiki?curid=2927439", "title": "Japan Football League 1992", "text": "La stagione 1992 \u00e8 stata la prima edizione della Japan Football League, secondo livello del campionato giapponese di calcio.\nClassifiche.\nJFL Division 1.\nLegenda:\n\u00a0\u00a0\u00a0\u00a0\u00a0 Retrocedono in Japan Football League Division 2 1994\nNote:\nJFL Division 2.\nLegenda:\n\u00a0\u00a0\u00a0\u00a0\u00a0 Promossa in Japan Football League Division 1 1994\n\u00a0\u00a0\u00a0\u00a0\u00a0 Retrocessa in Japan Regional League 1993\nNote:"}
{"id": "2927443", "revid": "287204", "url": "https://it.wikipedia.org/wiki?curid=2927443", "title": "Japan Football League 1993", "text": "La stagione 1993 \u00e8 stata la seconda edizione della Japan Football League, secondo livello del campionato giapponese di calcio.\nClassifiche.\nJFL Division 1.\nLegenda:\n\u00a0\u00a0\u00a0\u00a0\u00a0 Ammesse in J. League 1994\nNote:\nJFL Division 2.\nLegenda:\n\u00a0\u00a0\u00a0\u00a0\u00a0 Retrocesse nei campionati regionali 1994\n\u00a0\u00a0\u00a0\u00a0\u00a0 Scioglimento\nNote:"}
{"id": "2927444", "revid": "287204", "url": "https://it.wikipedia.org/wiki?curid=2927444", "title": "Japan Football League 1994", "text": "La stagione 1994 \u00e8 stata la terza edizione della Japan Football League, secondo livello del campionato giapponese di calcio."}
{"id": "2927445", "revid": "709565", "url": "https://it.wikipedia.org/wiki?curid=2927445", "title": "Peek-a-Boo (personaggio)", "text": "Peek-a-Boo \u00e8 un personaggio immaginario, una super criminale dei fumetti della DC Comics ed un membro dei nemici di Flash. Creata da Geoff Johns e Scott Kolins, il personaggio comparve per la prima volta in \"The Flash\" vol. 2 n. 180 (gennaio 2002).\nBiografia del personaggio.\nPeek-a-Boo \u00e8 Lashawn Baez, una laureanda della Central City Medical School che mise da parte gli studi per occuparsi di suo padre, Tomas Baez, quando si ammal\u00f2. Tomas necessitava urgentemente di un trapianto di reni. Lashawn tent\u00f2 di donargli uno dei suoi, ma la procedura attiv\u00f2 il suo metagene, donandole poteri di teletrasporto, ma rendendola incapace di donare gli organi, perch\u00e9 finiva per teleportarsi ogni qualvolta veniva toccata. Lashawn decise, cos\u00ec, di utilizzare il suo potere per trovare un donatore per suo padre.\nCome Peek-a-Boo, si infiltr\u00f2 nell'ospedale di Central City per rubare un rene, ma distrusse accidentalmente il laboratorio poich\u00e9 i suoi poteri erano instabili e pericolosi. Il suo potere fu attivato involontariamente da un medico che le afferr\u00f2 un braccio, causando un'implosione in cui le scomparve, e che quasi uccise il sorpreso chirurgo. Peek-a-Boo fu costretta ad affrontare Flash III e Cyborg, che riuscirono a sconfiggerla senza troppa fatica, utilizzando una combinazione di muri di suono generati da Cyborg e disorientamento generato da migliaia di teleportazioni al secondo, deliberatamente innescati da Flash. Successivamente, Flash riport\u00f2 il rene all'ospedale, e Lashawn fu arrestata e portata ad Iron Heights. Flash tent\u00f2 di intercedere in suo favore, ma il direttore Gregory Wolfe insistette per applicare la legge alla lettera, arrivando fino a drogare Lashawn ogni volta che qualcuno da fuori entrava nel penitenziario per interrogarla.\nCome risultato dell'attacco di Gorilla Grodd al penitenziario, Peek-a-Boo riusc\u00ec ad evadere. Appena fuori, si diresse direttamente verso l'ospedale di Central City alla ricerca di suo padre. I dottori di Tomas riuscirono a trovargli un rene appena in tempo, ma il suo corpo in convalescenza lo rigettava, e Lashawn arriv\u00f2 giusto in tempo per sedersi vicino a lui e vederlo morire. Flash comparve in ospedale, e si confront\u00f2 con Peek-a-Boo. Lashawn, colma di ira e inacidita dall'incarceramento, rivel\u00f2 che avrebbe voluto diventare un'eroina, proprio come Flash, che lei idolatrava. Tuttavia, dato che fu perseguitata dal suo eroe come una criminale, lei rinneg\u00f2 lui e ci\u00f2 che rappresentava. Non di meno, Lashawn salv\u00f2 la vita della moglie di Flash, Linda Park, quando questa rimase ferita in uno scontro tra Peek-a-Boo e Flash. Infine, Lashawn si costitu\u00ec alla polizia credendo di non avere nulla per cui vivere.\nPassarono tre anni e Peek-a-Boo cap\u00ec che la sua vita ormai era esclusivamente dedicata al crimine, fugg\u00ec dal carcere e si rec\u00f2 a svaligiare una banca, dove intervenne Flash II Barry Allen, tornato in vita \u00e8 tornato ad essere Flash, mentre Wally di nuovo Kid Flash, la arrest\u00f2 e la rinchiuse nel penitenziario di Iron Heights.\nNel penitenziario di Iron Heights, Peek-a-Boo trov\u00f2 alleate in Silver Banshee (Siobhan Smythe) e Magenta. Le tre criminali riuscirono ad evadere e a far perdere le loro tracce.\nSilver Banshee, Peek-a-Boo e Magenta si rifugiarono a Gotham City, dove trovarono alleate anche in Harley Quinn e Poison Ivy. A fermare il team delle criminali, tocc\u00f2 a Oracle (Barbara Gordon, ex Batgirl paralizzata momentaneamente dal Joker) e alla sua squadra delle Birds of Prey, formata da Black Canary II (Dinah Laurel Lance), Huntress (Helena Bertinelli), Hawkgirl (Shiera/Kendra Saunders), Vixen (Mari Jiwe McCabe) e momentaneamente anche da Supergirl (Kara Zor-El/Kara Denvers Kent).\nIl team delle criminali vennee sconfitto, tutte arrestate e rinchiuse tutte ad Akham Asylum.\nPoteri e abilit\u00e0.\nPeek-a-Boo pu\u00f2 teletrasportarsi disintegrando la sua struttura molecolare e quindi riassemblarla in un altro luogo mescolando inconsciamente le sue molecole con le molecole del luogo di destinazione. Ogni volta che viene toccata, Peek-a-Boo si teletrasporta per una breve distanza, cosa che la rende difficile da catturare.I poteri di teletrasporto di Peek-a-Boo possono creare delle pericolose implosioni al momento del raggiungimento della destinazione finale, se lei non fa attenzione.Lashawn possiede un'elevata conoscenza del pronto soccorso e della medicina generale.\nAltri media.\nPeek-a-Boo appare nella serie televisiva \"The Flash\" nella prima stagione interpretata da Britne Oldford."}
{"id": "2927453", "revid": "57342", "url": "https://it.wikipedia.org/wiki?curid=2927453", "title": "Starro il Conquistatore", "text": ""}
{"id": "2927456", "revid": "818832", "url": "https://it.wikipedia.org/wiki?curid=2927456", "title": "Mesone theta", "text": "Il mesone theta (\u03b8) \u00e8 una forma ipotetica di quarkonium (vale a dire un mesone senza sapore) formato da un quark top e un antiquark top. \u00c8 l'equivalente dei mesoni phi (quark strange, antiquark strange), psi (quark charm, antiquark charm) e upsilon (quark bottom, antiquark bottom). A causa della vita breve del quark top, il mesone theta non si prevede di osservarlo in natura."}
{"id": "2927459", "revid": "6923", "url": "https://it.wikipedia.org/wiki?curid=2927459", "title": "Faraj ibn Salim", "text": "Biografia.\nVenne assunto dal re Carlo I d'Angi\u00f2 come traduttore di opere di medicina dall'arabo in latino. In questa veste ha reso un grande servizio alla medicina facendo una traduzione latina dell'\"Enciclopedia medica\" di al-Razi, \"al-\u1e24\u0101w\u012b\", pubblicata nel 1488, sotto il titolo \"Continens\", con un glossario scritto dallo stesso traduttore.\nCome segno della sua stima per il traduttore, Carlo I d'Angi\u00f2 ordin\u00f2 che sulla copia originale del manoscritto del \"Continens\", mentre il ritratto di Faraj dovrebbe essere stato miniato proprio da Frate Giovanni da Monte Cassino, il pi\u00f9 grande miniatore del XIII secolo.\nTraduzioni.\nAlla traduzione nel 1279 dell'\"Enciclopedia medica\" di Avicenna (in arabo \"al-\u1e24\u0101wi f\u012b l-\u1e6dibb\"), in 25 volumi, che includono metodologie mediche di Grecia, Siria e Arabia."}
{"id": "2927460", "revid": "500945", "url": "https://it.wikipedia.org/wiki?curid=2927460", "title": "Peso (fisica)", "text": ""}
{"id": "2927464", "revid": "2056951", "url": "https://it.wikipedia.org/wiki?curid=2927464", "title": "Scambio colombiano", "text": "Lo scambio colombiano \u00e8 stato uno scambio di vasta portata di animali, piante, cultura e idee tra il Vecchio e il Nuovo Mondo iniziato con il primo viaggio di Cristoforo Colombo verso le Americhe nel 1492. \u00c8 stato uno dei pi\u00f9 significativi eventi relativi all'ecologia, all'agricoltura e alla cultura di tutta la storia umana, ritenuto da alcuni autori la prima globalizzazione.\nIl termine (in inglese, \"Columbian exchange\") venne coniato dallo storico Alfred W. Crosby, professore e autore, nel 1972, del libro \"The Columbian Exchange\".\nEffetti.\nLo scambio colombiano colp\u00ec gravemente quasi tutte le popolazioni della terra. Nuove malattie introdotte dagli europei (molte delle quali avevano avuto origine in Asia) per le quali le popolazioni indigene delle Americhe non avevano immunit\u00e0, spopolarono molte culture. I dati per le popolazioni pre-colombiane delle Americhe sono incerti, ma si stima che le malattie indotte causarono perdite nelle stesse popolazioni, negli anni tra il 1500 e il 1650, tra il 50 e il 90 %.\nD'altra parte, il contatto tra le due aree fece circolare una vasta variet\u00e0 di nuove piante e bestiame che contribu\u00ec ad un aumento della popolazione. Gli esploratori tornarono in Europa con mais, patate, pomodori e il cacao, che divennero alimenti molto importanti nell'Eurasia del XVIII secolo. Similarmente, gli europei introdussero manioca e arachide nel sudest tropicale asiatico e in Africa occidentale, dove questi fiorirono e sostennero la crescita della popolazione su terreni che altrimenti non avrebbero potuto produrre molto."}
{"id": "2927469", "revid": "76437", "url": "https://it.wikipedia.org/wiki?curid=2927469", "title": "Malattie portate dagli europei", "text": ""}
{"id": "2927474", "revid": "6923", "url": "https://it.wikipedia.org/wiki?curid=2927474", "title": "Marino Morettini", "text": "Tra i dilettanti fu campione olimpico nell'inseguimento a squadre ai Giochi di Helsinki 1952, e campione del mondo l'anno dopo nella velocit\u00e0. Fu poi professionista dal 1954 al 1962.\nCarriera.\nGli esordi e i successi tra i dilettanti.\nNato a Vertova, nell'alta provincia di Bergamo, secondo dei sei figli di Vincenzo Morettini e Bambina Cagnoni, nel 1935 si trasfer\u00ec con la famiglia a Caravaggio. Finita la scuola dell'obbligo, svolse saltuari lavori presso artigiani locali. Giovanni Possenti, uno sportivo caravaggino, gli trasmise la passione per il ciclismo e gli procur\u00f2 la prima bicicletta da corsa. Ottenne le prime vittorie partecipando ad alcune corse libere tra ragazzi.\nNel 1948 si iscrisse al Pedale Sportivo Trevigliese, mentre nel 1951 pass\u00f2 al Velo Club Varese che gli offr\u00ec le garanzie per un'attivit\u00e0 dilettantistica di livello. Al V\u00e9lodrome d'Hiv di Parigi si aggiudic\u00f2 il Gran Premio della Medaglia, manifestazione riservata ai giovani sprinter d'Europa. Nel 1950 vinse il suo primo titolo nazionale nel chilometro a cronometro, e stabil\u00ec il record del mondo dilettanti di specialit\u00e0 con 1'10\"60. A vent'anni, nel 1951, fu selezionato per la prova di velocit\u00e0 ai Campionati del mondo di Milano, nella quale arriv\u00f2 terzo della finale a tre, con una condotta di gara determinante per la vittoria di Enzo Sacchi.\nNel 1952 ai Giochi olimpici di Helsinki fece parte del quartetto medaglia d'oro nell'inseguimento a squadre, insieme a Guido Messina, Loris Campana e Mino De Rossi, e fu anche medaglia d'argento nel chilometro a cronometro, battuto dal solo Russell Mockridge. per il successo a Helsinki il Comitato olimpico nazionale italiano gli confer\u00ec la Medaglia d'Oro al valore atletico e il Presidente della Repubblica Italiana lo nomin\u00f2 Cavaliere della Repubblica per meriti sportivi. Nella stagione 1952 fu anche argento mondiale della velocit\u00e0 a Parigi, superato ancora da Sacchi.\nNel 1953 fu per la quarta volta consecutiva campione italiano nel chilometro a cronometro; si laure\u00f2 quindi campione del mondo della velocit\u00e0 dilettanti sulla pista di Oerlikon, battendo nella finale a tre il rivale Cesare Pinarello (che lo aveva battuto ai tricolori di specialit\u00e0) e il tedesco Werner Potzernheim.\nIl professionismo.\nIl 1954 lo vide passare al professionismo con la maglia della Frejus e cominciare a gareggiare contro velocisti come Antonio Maspes, Enzo Sacchi e Mario Ghella. Tra i \"pro\" vestir\u00e0 anche le maglie di Bianchi-Pirelli, Carpano, Lygie, Fides e Ignis, ma senza eguagliare i risultati ottenuti da dilettante. Ai campionati nazionali per professionisti non and\u00f2 oltre l'argento nella velocit\u00e0 nel 1956, battuto da Maspes, mentre a livello internazionale colse tre secondi posti (1957, 1959 e 1961) nel Grand Prix de Paris di velocit\u00e0. Il 29 agosto 1955 a Milano fece anche segnare il record del mondo dei professionisti sui 500 metri lanciati (28\"80), primato che verr\u00e0 superato solo nel 1982 da Robert Dill-Bundi.\nNel 1962 abbandon\u00f2 definitivamente il ciclismo agonistico dopo quindici anni di attivit\u00e0.\nDopo il ritiro.\nNel 1956 spos\u00f2 Paola Leoni, dalla quale avr\u00e0 due figli. Dopo il ritiro inizi\u00f2 l'attivit\u00e0 di ristoratore: stabilitosi a Spino d'Adda, nel 1966 apr\u00ec infatti, in un'ala del castello Zineroni Casati, il ristorante \"Paredes\" che nei decenni seguenti condusse insieme alla moglie.\nIl 10 dicembre 1990 all'ospedale san Raffaele di Milano muore stroncato "}
{"id": "2927475", "revid": "14691", "url": "https://it.wikipedia.org/wiki?curid=2927475", "title": "Finale a sorpresa", "text": ""}
{"id": "2927476", "revid": "339392", "url": "https://it.wikipedia.org/wiki?curid=2927476", "title": "Zankoku na tenshi no thesis", "text": ""}
{"id": "2927485", "revid": "352448", "url": "https://it.wikipedia.org/wiki?curid=2927485", "title": "Mesone \u03c6", "text": ""}
{"id": "2927489", "revid": "352448", "url": "https://it.wikipedia.org/wiki?curid=2927489", "title": "Mesone \u03b7", "text": ""}
{"id": "2927491", "revid": "352448", "url": "https://it.wikipedia.org/wiki?curid=2927491", "title": "Mesone \u03b7'", "text": ""}
{"id": "2927492", "revid": "599013", "url": "https://it.wikipedia.org/wiki?curid=2927492", "title": "Magistratura italiana", "text": "La magistratura italiana \u00e8 la magistratura della Repubblica Italiana, depositaria del potere giudiziario, in particolare di funzioni giurisdizionali, giudicanti o requirenti.\nStoria.\nDopo l'Unit\u00e0 d'Italia venne estesa la disciplina in materia contemplata dalla legge 23 ottobre 1859 n. 3702 al neonato Regno d'Italia; il primo nuovo testo legislativo disciplinante l'ordinamento giudiziario italiano fu Regio Decreto 6 dicembre 1865, n. 2626, in base al quale le funzioni giudiziarie furono affidate a un corpo di magistrati di carriera nominati dal governo e dotati di uno status che ne garantiva formalmente l\u2019indipendenza, anche se tuttavia prevista solo per i magistrati che esercitavano funzione giudicante e non a quelli con funzione di pubblico ministero, posti invece alle dipendenze in modo diretto del ministro della giustizia. \nCon la presa al potere del fascismo in Italia l'ordinamento giudiziario italiano venne disciplinato in modo organico dal R.D. 30 gennaio 1941 n. 12, norma mantenuta anche con la nascita della Repubblica Italiana. Tale ultima norma \u00e8 stata pi\u00f9 volte modificata nel corso del tempo; le ultime modifiche sostanziali sono state apportate dalla legge 25 luglio 2005, n. 150 e dalla legge 30 luglio 2007, n. 111.\nI principi costituzionali.\nLa Costituzione della Repubblica Italiana afferma alcuni principi generali importanti, come ad esempio all'art. 25 ribadendo l'importanza del giudice naturale e all'art.102 ove viene affermato che la disciplina della funzione giudiziaria \u00e8 rimessa alle norme dell'ordinamento nonch\u00e9 il divieto di istituire nuovi giudici straordinari o giudici speciali. Inoltre, secondo quanto sancito dall'art. 104 la magistratura costituisce un \"ordine autonomo e indipendente\" da ogni altro potere; quindi ciascun magistrato, sia giudicante sia requirente, \u00e8 inoltre per legge inamovibile, a meno che non presti il proprio consenso ovvero in mancanza solo per i motivi e con le garanzie di difesa previsti dall'ordinamento giudiziario italiano.\nL'organo di autogoverno della magistratura \u00e8 il Consiglio superiore della magistratura, organo di rilievo costituzionale, presieduto dal Presidente della Repubblica. A tale organo spettano, ai sensi dell' della Costituzione, al fine di garantire l'autonomia e indipendenza della magistratura, le assunzioni, le assegnazioni e i trasferimenti, le promozioni e i provvedimenti disciplinari nei riguardi dei magistrati.\nLo stato giuridico.\nDisposizioni generali.\nL'autorit\u00e0 giudiziaria italiana dispone direttamente della polizia giudiziaria; i magistrati ordinari si distinguono solo per le funzioni e sono inamovibili, ovvero non possono essere dispensati dal servizio n\u00e9 trasferiti presso altra sede se non previa pronuncia del Consiglio Superiore della Magistratura. Ai magistrati addetti agli uffici di istruzione nonch\u00e9 quelli del pubblico ministero \u00e8 data possibilit\u00e0 di portare armi per difesa personale senza licenza.\nLe componenti.\nI magistrati di carriera - detti togati - si distinguono in:\nInoltre, l' della Costituzione italiana stabilisce che l'ufficio di \"consigliere di cassazione\" pu\u00f2 anche essere affidato, per meriti insigni, a docenti universitari in materie giuridiche nonch\u00e9 ad avvocati con almeno quindici anni di esercizio che siano iscritti negli albi per le giurisdizioni superiori.\nLa magistratura onoraria italiana \u00e8 composta dal giudice onorario di pace, il vice procuratore onorario e il giudice onorario di tribunale. Infine e vi \u00e8 la magistratura militare italiana, competenza relativa ai reati militari commessi da membri appartenenti alle forze armate italiane.\nLa responsabilit\u00e0.\nI magistrati rispondono penalmente, civilmente e disciplinarmente delle azioni da loro commesse a danno dei cittadini nell'esercizio delle loro funzioni; il principio della responsabilit\u00e0 civile dei magistrati ha il suo fondamento nell'art. 28 della Costituzione, secondo cui i funzionari e i dipendenti dello Stato e degli enti pubblici sono direttamente responsabili, secondo le leggi penali, civili e amministrative, degli atti compiuti in violazione di diritti. In tali casi da essa si estende allo Stato e agli enti pubblici. Secondo il codice di procedura civile italiano del 1942, la responsabilit\u00e0 era limitata solo al caso di dolo o colpa grave del magistrato, in tema \u00e8 successivamente intervenuta la legge 13 aprile 1988, n. 117 che disciplin\u00f2 il risarcimento dei danni cagionati nell'esercizio delle funzioni giudiziarie e la responsabilit\u00e0 civile; la magistratura ha per\u00f2 contestato l'applicabilit\u00e0 di questa norma, rivendicando la prevalenza del principio di indipendenza in quanto ritenuta discutibile ai sensi dell'articolo 15 delle disposizioni sulla legge in generale. \nDopo una prima sentenza sul caso \"Traghetti del Mediterraneo\", la Corte di giustizia dell'Unione europea ha emanato in proposito la sentenza del 24 novembre 2011: con essa, pur non entrando nel merito della responsabilit\u00e0 del magistrato dato che in Italia vige la responsabilit\u00e0 indiretta, ha ritenuto troppo limitativa la necessit\u00e0 della sussistenza della \"colpa grave\" per poter ottenere risarcimento, evidenziando la necessit\u00e0 di un requisito meno stringente quale la \"manifesta violazione del diritto\", che \u00e8 il requisito richiesto dal diritto europeo. In attesa quindi di una riforma della legge Vassalli, si potr\u00e0 far valere la \"violazione manifesta del diritto\" soltanto nell'applicazione del diritto europeo, e non invece in quello nazionale per il quale continuer\u00e0 a sussistere la \"colpa grave\" come requisito minimo.\nCon la legge 27 febbraio 2015, n. 18 si \u00e8 provveduto a modificare la legge del 1988 eliminando, tra l'altro, l'udienza-filtro. Ad un anno dalla sua entrata in vigore, il segretario di \"Magistratura democratica\" Anna Canepa ha in proposito dichiarato: \"si tratta di una legge che abbiamo combattuto e che continuiamo a ritenere sbagliata. Ma \u00e8 giusto anche dire che all'atto pratico non si sta rivelando cos\u00ec disastrosa\".\nPersonale.\nReclutamento.\nPer diventare magistrati, sia ordinari togati che appartenenti alla magistratura onoraria italiana, occorre superare un concorso pubblico indetto dal Ministero della Giustizia. Per i magistrati ordinari, oltre al conseguimento del diploma di laurea in \"giurisprudenza\", aver ottenuto il titolo di avvocato e avere una anzianit\u00e0 lavorativa forense di almeno cinque anni nonch\u00e9, se iscritti all'albo professionale degli avvocati, non esser incorsi in sanzioni disciplinari; sono tuttavia previsti alcuni requisiti alternativi al conseguimento dell'abilitazione forense, ovvero:\nNel caso dei magistrati togati, si tratta di un concorso per esami ed il bando viene emanato con cadenza biennale, esso consta di una prova scritta, consistente nella redazione di tre elaborati aventi ad oggetto diritto civile, diritto penale e diritto amministrativo ed una orale consistente in un colloquio interdisciplinare sulle seguenti materie:\nI vincitori del concorso acquisiscono la qualifica di \"magistrato ordinario in tirocinio\", come disposto riforma Mastella del 2007, che ha anche apportato alcune modifiche in tema di requisiti per l'accesso, quale ad esempio l'eliminazione del limite di et\u00e0. Tuttavia la dichiarazione di non idoneit\u00e0 a concorsi precedentemente sostenuti, se conseguita per 3 volte alla data di scadenza del termine per la presentazione della domanda, comporta l'impossibilit\u00e0 di ammissione ad ulteriori selezioni.\nFormazione e aggiornamento.\nPer i magistrati ordinari sono previste le seguenti attivit\u00e0 formative:\nLa \u201cformazione permanente\u201d, in precedenza svolta dal CSM (IX Commissione), dall'autunno 2012 \u00e8 passata gradualmente alla Scuola superiore della magistratura. L'inaugurazione delle attivit\u00e0 formative presso l'unica sede di Villa Castel Pulci a Scandicci (Firenze) si \u00e8 avuta il 15 ottobre 2012.\nProgressione di carriera.\nL'ordinamento giudiziario italiano, attualmente, stabilisce che la progressione economica dei magistrati si articola automaticamente per classi crescenti di anzianit\u00e0, scandite dalle valutazioni periodiche di professionalit\u00e0. \u00c8 riconosciuta la possibilit\u00e0 di conseguire una classe retributiva superiore a quella spettante per anzianit\u00e0, nel caso si ottenga l'attribuzione di funzioni superiori per concorso. La legge, ancora vigente, prevede in totale otto classi biennali con aumenti del 6 per cento. All'interno di ciascuna \"classe\" sono previsti degli \"scatti biennali\" che corrispondono al 2,50% dell'importo dello stipendio, e dove presente, della classe in godimento. I passaggi di classe prevedono il cosiddetto effetto \"trascinamento\", in base al quale gli anni di carriera pregressa non possono essere persi ai fini economici e devono essere trascinati nelle posizioni e qualifiche successive, dal momento che non \u00e8 possibile riconoscere un'anzianit\u00e0 economica inferiore a quella di servizio effettiva.\nAttualmente gli avanzamenti di carriera in magistratura avvengono in base al positivo superamento di quadriennali \"valutazioni di professionalit\u00e0\", alcune delle quali (la I, la III dopo un anno, la V e la VII) determinano anche la progressione nelle classi retributive. I parametri utilizzati per verificare la professionalit\u00e0 del magistrato sono l'indipendenza, l'imparzialit\u00e0 e l'equilibrio - cosiddette \"precondizioni\" al corretto esercizio delle funzioni giurisdizionali - e i parametri di capacit\u00e0, laboriosit\u00e0, diligenza e impegno. Il procedimento prevede un parere redatto dal Consiglio giudiziario d'appartenenza e un giudizio definitivo ad opera del Consiglio Superiore della Magistratura. Il giudizio \"positivo\" determina il superamento della valutazione, il giudizio \"non positivo\" (che riscontri carenze in uno o pi\u00f9 parametri) implica una nuova valutazione trascorso un anno, il giudizio \"negativo\" (per carenze gravi in uno o pi\u00f9 parametri) determina un nuovo esame trascorsi due anni. In caso di nuovo giudizio negativo il magistrato \u00e8 rimosso dall'ordine giudiziario.\nTale meccanismo \u00e8 stato elaborato accogliendo le critiche al precedente sistema di progressione in carriera, basato esclusivamente sull'anzianit\u00e0 professionale senza tener conto della produttivit\u00e0, del merito e del grado di aggiornamento professionale. Non concorrono a determinare la progressione nelle varie classi l'assegnazione da parte del Consiglio Superiore della Magistratura degli incarichi semidirettivi o direttivi, poich\u00e9 si ritiene che un sistema di nomine slegato dagli automatismi retributivi concorra ad attuare i valori costituzionali di autonomia e di indipendenza del singolo magistrato. Un siffatto sistema viene di sovente criticato, poich\u00e9 determina una parit\u00e0 retributiva fra persone che hanno le medesime valutazioni di professionalit\u00e0, in disparte dalle funzioni effettivamente esercitate. A ci\u00f2 si potrebbe obiettare che il sistema, adottato pressoch\u00e9 in tutti gli Stati, in particolar modo quelli con una magistratura indipendente, permette a un magistrato di poter operare anche negli uffici giudiziari meno appetibili, evitando la fuga dei magistrati dagli uffici pi\u00f9 disagiati. Esso, inoltre, garantisce una qualit\u00e0 del lavoro che la competitivit\u00e0 tra operatori giudiziari comprometterebbe.\nTrattamento economico.\nLa retribuzione complessiva del magistrato \u00e8 la somma delle seguenti voci: \nLe ultime tabelle stipendiali sono state introdotte dalla legge 30 luglio 2007, n. 111; per tenere conto dell'effetto dell'inflazione, la retribuzione viene automaticamente adeguata su base triennale mediante un indice ISTAT che valuta la media degli aumenti stipendiali conseguiti, nel triennio precedente, dalle altre categorie del pubblico impiego Speciali incentivi economici e di carriera sono stati previsti dal decreto-legge 16 settembre 2008 n. 143 (convertito con modifiche nella legge 13 novembre 2008, n. 181) per i magistrati destinati alle cosiddette sedi disagiate. Con sedi disagiate si intendono quelle sedi giudiziarie rimaste vacanti all'esito delle ordinarie procedure di trasferimento e con percentuale di posti vacanti superiore alla media nazionale. Tali incentivi economici consistono in:\nCon DPCM del 2009, per magistrati, avvocati e procuratori dello Stato, gli stipendi in vigore dal primo gennaio 2006, comprensivi dell'indennit\u00e0 integrativa speciale, vengono aumentati per il triennio del 10,13%, e, nel contempo, vengono riassorbiti gli aumenti gi\u00e0 corrisposti per il 2007 e il 2009. In definitiva una valutazione sommaria delle retribuzioni mensili complessive al netto di tutte le ritenute e le trattenute, \u00e8 il seguente:\nIl ruolo della giurisprudenza nell'operato.\nQualsiasi provvedimento giurisdizionale deve essere fondato esclusivamente sul dettato legislativo, che il giudice \u00e8 chiamato ad applicare utilizzando la sola lingua italiana e l'organizzazione strutturale del testo normativo ai sensi dell'articolo 12 delle disposizioni sulla legge in generale. I giudici, quindi tutti i magistrati, sono soggetti soltanto alla legge, ovvero in base alla lingua italiana sono \"schiavi della legge\" e non possono dare alla legge altro senso che quello che attribuisce ad essa la lingua italiana per due precise disposizioni normative:\nNel sistema di diritto vigente, la giurisprudenza non \u00e8 ammessa tra le fonti del diritto e pu\u00f2 essere citata solo in modo conforme (come si \u00e8 visto con l'articolo 118 delle disposizioni di attuazione del codice di procedura civile): il giudice non pu\u00f2 in alcun caso utilizzarla \"per relationem\" sostituendo le \"motivazioni di diritto\" a pena di nullit\u00e0 dell'atto. Dovrebbe essere di acclarata evidenza che il dare alle sentenze valore di determinazione del contenuto e del senso della legge di fatto costituisce un atto di \"creazione della legge\" che viene attuato da un soggetto, il giudice, a cui la Costituzione non ha attribuito tale potere.\nSi potrebbe addirittura sostenere che se il giudice, o qualunque magistrato, si attribuisse il potere di interpretare la legge in base ad elementi che non sono dalla legge previsti (ovvero la sola lingua italiana) e assumesse decisioni giurisdizionali senza applicarla di fatto, applicando la legge in base alla sola lingua italiana, si verrebbe a concretizzare un fatto che produce un effetto che \u00e8 previsto dalla legge come reato e per la precisione dall'articolo 283 c.p. per come modificato dall'articolo 83 legge 85/2006. Per altro verso, la funzione nomofilattica delle giurisdizioni superiori (ed in particolar modo della Corte di cassazione) consegue in via di fatto questo risultato di semi-cogenza del precedente, perch\u00e9 \u00e8 assai probabile che l'organo sopraordinato in sede di impugnazione confermi la posizione che gi\u00e0 espresse in casi analoghi, producendo cos\u00ec di fatto una preventiva adesione dell'organo sottordinato.\nL'affermazione contenuta nell'articolo 101 Cost. \"potrebbe essere letta sia nel senso di sostenere che l\u2019interpretazione del giudice non possa andare al di l\u00e0 della legge, secondo l\u2019impostazione tradizionale; sia nel senso che l\u2019interpretazione del giudice \u00e8 libera e non soggetta all\u2019interferenza di altri poteri\": l'avverbio \"soltanto\" rimanderebbe, innanzitutto, al concetto di indipendenza \"esterna\" del giudice, vale a dire all'indipendenza da qualsiasi interferenza estranea alla legge. Il giudice, in altre parole, deve accertare i fatti e, una volta accertati i fatti, deve ad essi applicare le leggi senza arbitrariet\u00e0, senza discrezionalit\u00e0 (se non quando consentita espressamente dalla legge) e senza subire interferenze da alcun potere esterno.\nDati sugli organici.\nGli organici, come gli accessi, sono separati tra giudici ordinari (civile e penali) ed altri tipi di giudici. Di seguito sono enunciati gli organici della magistratura ordinaria, a carico della tabella di bilancio del Ministero della giustizia e regolamentati dal Consiglio superiore della magistratura, dal quale dipende anche il collocamento fuori ruolo dei magistrati ordinari:\nDi seguito invece sono elencati gli organici delle altre magistrature; quelli dei giudici speciali sono a carico della tabella di bilancio della Presidenza del consiglio dei ministri e sono regolati dai rispettivi Consigli di Presidenza (della giustizia amministrativa, contabile o militare)."}
{"id": "2927493", "revid": "6923", "url": "https://it.wikipedia.org/wiki?curid=2927493", "title": "Sei Giorni Internazionale d'Enduro", "text": ""}
{"id": "2927494", "revid": "110157", "url": "https://it.wikipedia.org/wiki?curid=2927494", "title": "Ivanovskij rajon (Oblast' dell'Amur)", "text": "L'Ivanovskij rajon () \u00e8 un rajon dell'Oblast' di Amur, nella Russia asiatica con capoluogo Ivanovka."}
{"id": "2927497", "revid": "110157", "url": "https://it.wikipedia.org/wiki?curid=2927497", "title": "Ivanovskij rajon (Oblast' di Ivanovo)", "text": "L'Ivanovskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Ivanovo, fra gli altri centri abitati si ricorda Kochma. Istituito nel 1929, il rajon ricopre una superficie di 1.080 chilometri quadrati e nel 2010 ospitava una popolazione di circa 63.000 abitanti."}
{"id": "2927500", "revid": "1305772", "url": "https://it.wikipedia.org/wiki?curid=2927500", "title": "Ivanovskij", "text": "Ivanovskij o Ivanovsky pu\u00f2 riferirsi a:"}
{"id": "2927502", "revid": "1543377", "url": "https://it.wikipedia.org/wiki?curid=2927502", "title": "Pottsville (Pennsylvania)", "text": "Pottsville \u00e8 la \"city\" pi\u00f9 grande della contea di Schuylkill in Pennsylvania, USA. Nel 2000 gli abitanti erano , passati a nel 2010.\nLa citt\u00e0 \u00e8 situata sulla riva destra del fiume Schuylkill, a nordovest da Filadelfia.\nSi trova nel cuore della regione del carbone, dove vi sono numerosi giacimenti di antracite."}
{"id": "2927504", "revid": "125269096", "url": "https://it.wikipedia.org/wiki?curid=2927504", "title": "Trappola mortale (narrativa)", "text": "La trappola mortale \u00e8 un tema ricorrente in molti generi di narrativa (soprattutto d'azione) in cui il cattivo, dopo aver catturato l'eroe o un altro personaggio positivo, sceglie di ucciderlo in un modo particolarmente elaborato, per esempio intrappolandolo in qualche genere di marchingegno letale. Le modalit\u00e0 scelte per l'omicidio sono generalmente tali da prolungare l'agonia dell'eroe. Oltre a esprimere il sadismo del cattivo, il tema della trappola mortale serve come espediente narrativo per ottenere diversi scopi: oltre creare tensione drammatica e preparare il colpo di scena del salvataggio \"in extremis\" dell'eroe, infatti, esso fornisce le condizioni in cui il cattivo pu\u00f2 recitare il proprio monologo, in cui rivela informazioni importanti all'eroe, confidando incautamente che queste informazioni non potranno essere usate contro di lui.\nStoria.\nL'espediente letterario della trappola mortale moderna \u00e8 apparso e si \u00e8 sviluppato nella \"fiction\" solo nel XX secolo, soprattutto attraverso cinema e fumetti. Un esempio \"ante litteram\" di \"trappola mortale\" si trova nel celebre racconto \"Il pozzo e il pendolo\" di Edgar Allan Poe (1842), in cui il protagonista si trova legato a un tavolo, minacciato da una lama fissata a un pendolo che oscilla sopra di lui, abbassandosi verso il suo petto a ogni oscillazione. Il racconto non descrive in modo specifico i carnefici del protagonista o le loro motivazioni, e quindi comprende solo alcuni degli elementi dello schema moderno. \nUn antecedente molto pi\u00f9 diretto della trappola mortale si trova nel clich\u00e9 della damigella in pericolo legata ai binari della ferrovia, ampiamente utilizzato dall'operetta melodrammatica ottocentesca. L'immagine tipica associata a questa situazione comprende il cattivo che osserva attorcigliandosi soddisfatto i baffi, \"topos\" ripreso dai supercattivi dei fumetti e del cinema del novecento e dalla loro risata malvagia. \nNel XX secolo il tema della trappola mortale \u00e8 stato popolare in praticamente tutte le forme di narrativa di intrattenimento, ma \u00e8 associato in modo particolarmente caratteristico ai film di James Bond e ai fumetti dei supereroi. In questi contesti il cattivo \u00e8 in genere uno scienziato pazzo o un genio del male, cosa che giustifica concettualmente la rappresentazione di congegni di morte particolarmente fantasiosi e affascinanti per il pubblico. Un esempio classico che riprende in parte le dinamiche classiche del \"Pozzo e il pendolo\" e della damigella legata sui binari \u00e8 quello del film \"Goldfinger\", in cui James Bond viene legato a un tavolo mentre un raggio laser gli si avvicina inesorabilmente, minacciando di tagliarlo a met\u00e0.\nCredibilit\u00e0 e motivazioni.\nPoich\u00e9 la trappola mortale, di qualunque genere, appare razionalmente come un metodo inutilmente complesso di commettere un omicidio, questo espediente letterario \u00e8 facilmente riconoscibile dal lettore come un clich\u00e9 di genere (essenzialmente finalizzato a rendere possibile il salvataggio della vittima), e quindi poco credibile. Questa riconoscibilit\u00e0 pu\u00f2 essere enfatizzata con intenti parodistici o metanarrativi; un esempio ben noto sono le improbabili macchinazioni del Dottor Male nella serie dei film di \"Austin Powers\". Lo stesso Dottor Male introduce una delle sue invenzioni come \"una trappola da cui \u00e8 facile fuggire e progettata per procurare una morte inutilmente complessa ed esotica\". Il sito UltimateDisney.com ha ironizzato sulla scarsa credibilit\u00e0 del concetto della trappola mortale con la frase: \"perch\u00e9 qualcuno dovrebbe semplicemente uccidere i propri nemici quando pu\u00f2 usare una trappola mortale alla Heath Robinson che prima o poi li uccider\u00e0 (purtroppo senza avere abbastanza tempo per vederli morire)?\"\nPer rendere pi\u00f9 credibile la situazione, l'autore pu\u00f2 cercare di caratterizzare il personaggio del cattivo e delineare le sue motivazioni in modo da giustificarla. Le pi\u00f9 comuni motivazioni che possono addotte per una trappola mortale sono quelle di ordine psicologico, innanzitutto il sadismo del cattivo (che desidera far \"assaporare\" all'eroe la sua imminente morte) e in secondo luogo la sua megalomania (che vuole dimostrare il proprio genio, o il proprio \"status\" di supercattivo, rifiutando di comportarsi come un criminale comune). Il cattivo potrebbe addirittura voler mettere l'eroe in condizioni di poter tentare di sfuggire alla morte in virt\u00f9 di qualche forma di codice d'onore, oppure semplicemente per il divertimento di assistere ai tentativi dell'eroe di liberarsi (questo atteggiamento si trova in numerosi cattivi dei fumetti, per esempio Joker dei fumetti di \"Batman\"). Il cattivo pu\u00f2 anche essere semplicemente troppo pazzo per non comprendere l'assurdit\u00e0 della sua macchinazione e i rischi che ne conseguono.\nIl monologo del cattivo.\nIl tema della trappola mortale \u00e8 spesso accompagnato da quello del monologo del cattivo, in cui quest'ultimo, ormai convinto di aver sopraffatto il suo avversario, gli svela i propri piani. Anche in questo caso, la motivazione \u00e8 spesso implicitamente legata al sadismo, ovvero al piacere che il cattivo prova a tormentare il suo prigioniero, ridotto all'impotenza, anticipandogli le proprie malefatte future e i loro catastrofici esiti. Anche il monologo stesso, come il meccanismo della trappola mortale, contribuisce a rimandare nel tempo l'uccisione del prigioniero e quindi creare l'occasione per la sua fuga o il suo salvataggio. Il film d'animazione Disney \"Gli incredibili\", parodia delle storie di supereroi, ha elaborato in modo particolare sul tema del monologo del cattivo, introducendo un verbo specifico, \"monologuing\" nell'originale inglese."}
{"id": "2927505", "revid": "767487", "url": "https://it.wikipedia.org/wiki?curid=2927505", "title": "Bima Sakti", "text": "Carriera.\nClub.\nBima Sakti Tukiman inizi\u00f2 a giocare a calcio in alcune formazioni minori del calcio indonesiano. Nella met\u00e0 degli anni '90, un accordo tra la federazione indonesiana e la lo port\u00f2 a giocare per un anno nella primavera della squadra italiana: allo stesso modo fecero esperienza nel campionato italiano sia Kurnia Sandy (diventato per una stagione terzo portiere della prima squadra) che Anang Ma'ruf. Dopodich\u00e9 torn\u00f2 nel suo paese natio, giocando in diverse squadre del campionato indonesiano. Nella stagione 1999-2000, con la formazione del PSM Makassar ha vinto il campionato della \"Liga Indonesia\" (Prima Divisione).\nDal 2005 fa parte del Persema Malang, sempre militante nella massima serie indonesiana.\nNazionale.\nIl suo debutto in campo internazionale arriv\u00f2 il 4 dicembre 1995, all'et\u00e0 di 19 anni, nella sconfitta per 2-1 contro la , mentre sigl\u00f2 la prima rete alla sua terza presenza, il 30 ottobre 1996, nella sconfitta per 2-1 contro la . Partecip\u00f2 con l' alle qualificazioni per i Mondiali di calcio del 1998 in Francia e del 2002 in Corea del Sud e Giappone, ma in entrambe le occasioni la squadra venne eliminata prima di accedere alla fase finale. In totale, Sakti ha marcato 58 presenze con la Nazionale maggiore e 12 reti: \u00e8 il secondo calciatore per numero di presenze dietro Kurniawan Dwi Yulianto (primo con 60 presenze)."}
{"id": "2927506", "revid": "984922", "url": "https://it.wikipedia.org/wiki?curid=2927506", "title": "Deux mamans pour No\u00ebl", "text": "Deux mamans pour No\u00ebl \u00e8 un film televisivo francese del 1998, diretto da Paul Ghu.\nTrama.\nDurante la vigilia di Natale, Eric (Antoine Dul\u00e9ry), vestito da Babbo Natale, entra in casa sua, dove i suoi tre figli Dimitri (Nicolas Scellier), Clarisse (L\u00e9a Fran\u00e7ois) e Sophie (Charlotte Boullet) attendono con impazienza insieme alla moglie V\u00e9ronique (Julie J\u00e9z\u00e9quel). Piccoli gli offrono un disco che si muove velocemente Dimitri. Dopo poche note, Eric, sconvolto, sbattendo la porta. Il mattino seguente racconta alla sua famiglia che questa canzone gliela cantava sua mamma, che lo ha abbandonato quando aveva appena cinque anni. Dimitri, Clarisse e Sophie convincono il padre ad andare alla ricerca dell'ignoto."}
{"id": "2927510", "revid": "123016521", "url": "https://it.wikipedia.org/wiki?curid=2927510", "title": "Mesone B", "text": "I mesoni B sono mesoni composti di un antiquark bottom e di un quark up (B+), down (B\u2070), strange (B\u2070s) o charm (B+c). La combinazione di un antiquark bottom e un quark top non \u00e8 prevista come possibile a causa della vita breve del quark. La combinazione di un antiquark bottom e un quark bottom non d\u00e0 un mesone B, ma piuttosto un \"bottomonium\".\nOgni mesone ha un'antiparticella che \u00e8 costituita rispettivamente da un quark bottom e un antiquark up (B\u207b), down (B\u2070), strange (B\u2070s) o charm (B\u207bc).\nOscillazioni B\u2013B.\nI mesoni B neutri, B\u2070 e B\u2070s, si trasformano spontaneamente nelle loro specifiche antiparticelle e viceversa. Questo fenomeno \u00e8 chiamato oscillazione di sapore. L'esistenza delle oscillazioni del mesone B neutro sono una previsione fondamentale del Modello Standard della fisica delle particelle. Nel sistema B\u2070\u2013B\u2070 \u00e8 stato stimato a circa 0,496 ps\u22121, e nel sistema B\u2070s\u2013B\u2070s si calcola sia \u0394ms = 17,77 \u00b1 0,10 (stat) \u00b1 0,07 (syst) ps\u22121. Una prima valutazione del limite superiore e inferiore del valore del sistema B\u2070s\u2013B\u2070s \u00e8 stata trovata per mezzo dell'esperimento D\u00d8 al Fermilab.\nIl 25 settembre del 2006, il Fermilab annuncia la scoperta di un'oscillazione del mesone Bs precedentemente soltanto teorizzato. Secondo un comunicato stampa del Fermilab:\nQuesta prima importante scoperta di 2 percorsi (\"run\") continua la tradizione di scoperte della fisica delle particelle al Fermilab, dove sono stati scoperti i quark bottom (1977) e top (1995). Sorprendentemente, il comportamento bizzarro dei mesoni Bs (pronunciato \"B sub s\"), \u00e8 in realt\u00e0 prevista dal modello standard riguardante le particelle e le forze fondamentali. La scoperta di questo comportamento oscillatorio \u00e8 dunque un altro rafforzamento della durata del Modello Standard...\nI fisici del CDF hanno precedentemente misurato il tasso delle transizioni materia-antimateria per il mesone Bs, il quale \u00e8 costituito di quark bottom legati tramite l'interazione nucleare forte ad un antiquark strange. Ora hanno raggiunto gli standard per una scoperta nel campo della fisica delle particelle, dove la probabilit\u00e0 di una falsa osservazione si dimostra essere meno di circa 5 su 10 milioni (5/ 10.000.000). Dai risultati del CDF la probabilit\u00e0 \u00e8 ancora minore, ovvero 8 su 100 milioni (8 / 100.000.000).\nRonald Kotulak, scrivendo per il Chicago Tribune, defin\u00ec la particella \"bizzarra\" affermando che il mesone \"pu\u00f2 aprire la porta a una nuova era della fisica\" con la dimostrazione delle sue interazioni con il \"regno spettrale dell'antimateria\".\nDecadimento e universalit\u00e0 leptonica.\nIl decadimento dei mesoni B \u00e8 al centro di studi e ricerche in quanto potrebbe avere importanti ripercussioni sul Modello Standard della fisica. Secondo l\"'universalit\u00e0 leptonica\" i decadimenti che coinvolgono i tre leptoni carichi (elettrone, muone e tau) dovrebbero avvenire con la stessa probabilit\u00e0. I due decadimenti pi\u00f9 diffusi del mesone B carico sono:\nNel primo caso il mesone decade in kaone carico e in una coppia elettrone-positrone, nel secondo caso il mesone B decade in un kaone carico e in una coppia muone-antimuone.\nCome scritto precedentemente questi due decadimenti dovrebbero essere equiprobabili ma, dall'analisi dei dati provenienti da LHC presso il CERN \u00e8 risultato che il secondo tipo di decadimento si verifica in un numero di casi inferiore rispetto al primo. A causa dell'elevata incertezza questa anomalia \u00e8 stata etichettata come fluttuazione statistica. \nIl 23 Marzo 2021 l'esperimento LHCb ha presentato nuovamente l'anomalia del decadimento del mesone B carico, integrando i dati gi\u00e0 noti con quelli raccolti durante il Run 2 di LHC. Nel paper pubblicato dal team di ricercatori si legge che questo risultato ha un'accuratezza pari a 3,1 sigma, ben lontano dai 5 sigma necessari per arrivare a una certezza, ma sufficiente per definire l'evidenza di una violazione dell'universalit\u00e0 leptonica. Grazie a nuovi dati, che molto probabilmente arriveranno con il prossimo Run 3 di LHC, sar\u00e0 possibile determinare se l'anomalia evidenziata \u00e8 effettivamente un segnale della presenza di una particella mediatrice di forza, portando a una interazione attualmente sconosciuta, o se si \u00e8 trattato semplicemente di fluttuazioni statistiche."}
{"id": "2927514", "revid": "119792776", "url": "https://it.wikipedia.org/wiki?curid=2927514", "title": "Benetton B201", "text": "La Benetton B201 \u00e8 una monoposto di Formula 1 costruita dal team Benetton Formula ed utilizzata durante la stagione 2001. Progettata da Mike Gascoyne, era guidata da Giancarlo Fisichella e Jenson Button.\nLa B201 \u00e8 stata l'ultima monoposto della Benetton a gareggiare in F1, anche se la squadra era gi\u00e0 stata venduta alla Renault, che forn\u00ec i propulsori, prima dell'inizio della stagione.\nSviluppo.\nPer la stagione 2001 la Renault, che gi\u00e0 aveva acquisito la Benetton, decise di mantenere il nome della scuderia, cambiandolo solo nel 2002, e di utilizzare l'annata per integrare il personale tecnico e migliorare il coordinamento tra la struttura inglese in cui veniva prodotto il telaio e quella francese di produzione del motore. Nei piani di Flavio Briatore, tornato alla guida del team come direttore tecnico, infatti, si sarebbe trattato di una stagione di transizione in cui i risultati sarebbero dovuti arrivare soprattutto nella seconda parte di stagione.\nAerodinamica.\nNella prima parte di stagione la B201 presentava diverse soluzioni aerodinamiche non in continuit\u00e0 con quella che era la sua antenata. In particolare venne adottato l'alettone ad ali di gabbiano, riprendendo la forma tipica della Tyrrell 019 di Harvey Postlethwaite, come conseguenza dei nuovi regolamenti che imponevano un rialzo delle ali laterali di cinque centimetri. Vennero poi inseriti anche deviatori di flusso molto appariscenti e Gascoyne snell\u00ec la vettura ai lati, creando delle pance laterali molto piccole. Furono poi riprese soluzioni adottate nella Jordan EJ10 per quanto riguarda la presa d'aria del motore e il cofano. Infine l'alettone posteriore presentava, come da nuovo regolamento, tre profili.\nGran parte di queste caratteristiche, in particolare per ci\u00f2 che riguarda la parte anteriore, vennero poi modificate nel corso dell'anno adottando forme pi\u00f9 tradizionali.\nMotore.\nIl motore, fornito dalla Renault, si caratterizzava per l'ampiezza del suo angolo, di 111\u00b0, che consentiva un abbassamento del baricentro della vettura. Inoltre era meno pesante del Supertec, montato in precedenza dalla Benetton di circa venti chilogrammi. Questo propulsore, per\u00f2, per il suo particolare angolo a V creava problemi di surriscaldamento e molte soluzioni pensate dai tecnici vennero inizialmente accantonate.\nCarriera agonistica.\nLa stagione.\nLe previsioni di Flavio Briatore, alla vigilia del mondiale, si rivelarono esatte: il team visse infatti una prima parte di stagione molto difficile in cui i due piloti si ritrovarono a lottare spesso nelle retrovie e l'unico punto utile arriv\u00f2 in Brasile grazie al sesto posto di Giancarlo Fisichella; nelle ultime sei gare invece si registr\u00f2 un netto miglioramento, con Fisichella e Jenson Button che chiusero 4\u00ba e 5\u00ba in Germania, dopodich\u00e9 il pilota romano conquist\u00f2 un insperato 3\u00ba posto in Belgio, che coincise anche con l'ultimo podio e gli ultimi punti per il team anglo-trevigiano. \nA fine stagione la Benetton si classific\u00f2 settima con 10 punti, ottennendo il peggior risultato della sua storia. Dopodich\u00e9, come gi\u00e0 noto nel 2000, la squadra pass\u00f2 nelle mani della Renault, che divent\u00f2 squadra ufficiale, dopo un'assenza che durava dal 1985."}
{"id": "2927523", "revid": "53251", "url": "https://it.wikipedia.org/wiki?curid=2927523", "title": "Rinoceronte lanoso", "text": ""}
{"id": "2927531", "revid": "1428919", "url": "https://it.wikipedia.org/wiki?curid=2927531", "title": "Philippe Jacquin", "text": "Philippe Jacquin era professore d'antropologia americana all'Universit\u00e0 Lumi\u00e8re di Lione.\nBiografia.\nLo storico, etnologo e antropologo Philippe Jacquin era prima di tutto uno specialista dell'Ovest americano e degli amerindi, presso i quali aveva effettuato dei lunghi soggiorni. La sua scomparsa \u00e8 stata brutale, al ritorno da una missione presso gli Indiani d'America.\nEgli ha pubblicato una ventina d'opere sull'America del Nord tra cui: \"Les Indiens d'Am\u00e9rique\", (Flammarion) 1996, \"La Politique indienne des \u00c9tats-Unis\" (1830-1890) 1996 e \"Le peuple am\u00e9ricain: origines, immigration, ethnicit\u00e9, identit\u00e9\" 2000. Esse sono opere di riferimento per la storia degli amerindi, l'incrocio delle culture e la conquista del West americano."}
{"id": "2927534", "revid": "1543377", "url": "https://it.wikipedia.org/wiki?curid=2927534", "title": "Rappresentazione simplettica", "text": "Nel settore della matematica della teoria delle rappresentazione dei gruppi, una rappresentazione simplettica \u00e8 una rappresentazione di un gruppo o di un'algebra di Lie su uno spazio vettoriale simplettico (\"V\", \"\u03c9\") che conserva la forma simplettica \"\u03c9\". Dove \"\u03c9\" \u00e8 una forma bilineare simplettica\ndove F \u00e8 il campo scalare. Una rappresentazione di un gruppo \"G\" conserva \"\u03c9\" se:\nper tutti i \"g\" in \"G\" e i \"v\", \"w\" in \"V\", mentre una rappresentazione di un'algebra di Lie g preserva \"\u03c9\" se:\nper tutti gli \"\u03be\" in g e i \"v\", \"w\" in \"V\". Cos\u00ec una rappresentazione di G (o di g) \u00e8 un omomorfismo fra G (o algebra di Lie g) e un gruppo simplettico Sp (V, \u03c9) (o la sua algebra di Lie Sp (V, \u03c9))\nFissata una base, formula_4 si pu\u00f2 rappresentare secondo una matrice di trasformazione che dovr\u00e0 essere necessariamente antisimmetrica e non singolare. La dimensione dello spazio \u00e8 necessariamente pari perch\u00e9 si dimostra che non esistono matrici antisimmetriche invertibili di dimensione dispari.\nSpazio vettoriale simplettico.\nIn algebra lineare, si chiama spazio vettoriale simplettico uno spazio vettoriale reale formula_5 di dimensione pari dotato di una funzione formula_6 tale che, per ogni formula_7 in formula_5 e per ogni formula_9 in formula_10\nIn altre parole, formula_4 \u00e8 una forma bilineare antisimmetrica non degenere, detta prodotto antiscalare o simplettico. formula_5 munito della forma formula_4 si dice anche munito di struttura simplettica.\nFissata una base, formula_4 si pu\u00f2 rappresentare secondo una matrice di trasformazione che dovr\u00e0 essere necessariamente antisimmetrica e non singolare."}
{"id": "2927550", "revid": "767487", "url": "https://it.wikipedia.org/wiki?curid=2927550", "title": "Uzbekistan ai XX Giochi olimpici invernali", "text": "L'Uzbekistan ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di 4 atleti."}
{"id": "2927553", "revid": "76963", "url": "https://it.wikipedia.org/wiki?curid=2927553", "title": "Hampton Fancher", "text": "\u00c8 noto per aver scritto la prima sceneggiatura del cult movie di fantascienza, \"Blade Runner\" (1982).\nBiografia.\nNato da madre messicana e padre americano, all'et\u00e0 di 15 anni scappa in Spagna per diventare ballerino di flamenco e cambia il nome in Mario Montejo. Tornato negli Stati Uniti, inizia a lavorare come attore, per poi, sul finire degli anni settanta, diventare produttore e sceneggiatore. \u00c8 stato sposato con l'attrice Sue Lyon, nota per la sua interpretazione nel film \"Lolita\" di Stanley Kubrick, del 1962. Fancher vive ora a New York.\nLa sceneggiatura di \"Blade Runner\".\nDopo aver convinto Philip K. Dick ad opzionare il proprio romanzo \"Il cacciatore di androidi\" per un film, Fancher ne scrive una prima sceneggiatura ed ottiene il supporto del produttore Michael Deeley, il quale scritturer\u00e0 il regista britannico Ridley Scott per la realizzazione della pellicola. Seguiranno discussioni e disaccordi tra Fancher e Scott riguardo alla sceneggiatura, cosa che spinger\u00e0 Deeley a scritturare lo scrittore David Peoples per riscrivere, alla fine di una serie di versioni differenti, una nuova e definitiva sceneggiatura. Fancher abbandoner\u00e0 il progetto il 21 dicembre del 1980. In seguito scriver\u00e0 altre due sceneggiature: \"Jamaica Cop\" (1989) con Denzel Washington, e \"The killer - ritratto di un assassino\" (1999) con Owen Wilson per poi tornare di nuovo su Blade Runner, firmando la sceneggiatura del sequel Blade Runner 2049 realizzato dal regista Denis Villeneuve (2017)."}
{"id": "2927554", "revid": "729019", "url": "https://it.wikipedia.org/wiki?curid=2927554", "title": "Coppa del Mondo di biathlon 2006", "text": "La Coppa del Mondo di biathlon 2006 fu la ventinovesima edizione della manifestazione organizzata dall'Unione Internazionale Biathlon; ebbe inizio il 26 novembre 2005 a \u00d6stersund, in Svezia, e si concluse il 26 marzo 2006 a Oslo Holmenkollen, in Norvegia. Nel corso della stagione si tennero a Torino i XX Giochi olimpici invernali, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 26 gare individuali e 5 a squadre, in 10 diverse localit\u00e0. Il norvegese Ole Einar Bj\u00f8rndalen si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di inseguimento e di partenza in linea; il polacco Tomasz Sikora vinse la Coppa di sprint, il tedesco Michael Greis quella di individuale. Bj\u00f8rndalen era il detentore uscente della Coppa generale.\nIn campo femminile furono disputate 26 gare individuali e 5 a squadre, in 10 diverse localit\u00e0. La tedesca Kati Wilhelm si aggiudic\u00f2 sia la coppa di cristallo, sia le Coppe di sprint e di inseguimento; la sua connazionale Martina Glagow vinse la Coppa di partenza in linea, la russa Svetlana I\u0161muratova quella di individuale. Sandrine Bailly era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927555", "revid": "123880154", "url": "https://it.wikipedia.org/wiki?curid=2927555", "title": "Paolo Capizzi", "text": "Ha iniziato a comparire nella rubrica meteo del TG2, con il grado di tenente, nel novembre del 1995; nel giugno 1996 arricchisce la sua presenza televisiva, essendo uno dei 4 che conducono lo spazio meteo dell'Aeronautica Militare Italiana sempre presente a Unomattina e Unomattina estate e partecipando spesso sia al programma di Rai 3, L'Una Italiana, sia a vari interventi del CCiSS viaggiare informati. \nPremiato dal Comune di Roma nel 2003 (premio simpatia), lascia le trasmissioni di Unomattina a Maggio del 2004. Ricompare altre 2 volte in televisione, a Sabato &amp; domenica nel 2006 fino a maggio 2009, con il grado di tenente colonnello, grado mantenuto anche nel suo ritorno sugli schermi della Rai nel 2017, anche se con presenze sporadiche. Contestualmente, tra l'altro, ha partecipato a 2 missioni in Antartide nell'ambito del Programma Nazionale di Ricerca in Antartide."}
{"id": "2927558", "revid": "115533", "url": "https://it.wikipedia.org/wiki?curid=2927558", "title": "Browning M3", "text": ""}
{"id": "2927559", "revid": "92723", "url": "https://it.wikipedia.org/wiki?curid=2927559", "title": "Cucina turca", "text": "La cucina turca (in turco: \"T\u00fcrk mutfa\u011f\u0131\") \u00e8 l'espressione dell'arte culinaria sviluppata in Turchia. Questa trae origine dalla cucina ottomana, che pu\u00f2 essere descritta come la fusione e il raffinamento della cucina dell'Asia centrale, del Medio Oriente, del Mediterraneo, del Caucaso e dei Balcani. La cucina turca ha a sua volta influenzato queste cucine e quelle dei Paesi limitrofi, incluse quelle dell'Europa Occidentale. Gli Ottomani hanno saputo fondere le varie tradizioni culinarie presenti sul loro territorio, unendo alcune influenze del Medio Oriente a elementi tradizionali dell'Asia Centrale (come lo yogurt): hanno cos\u00ec creato una gran variet\u00e0 di specialit\u00e0, molte delle quali con forti associazioni regionali.\nAspetti geografici.\nLa cucina turca non ha carattere omogeneo. Fatta eccezione per alcuni tipici piatti turchi che possono essere trovati in tutto il Paese, ci sono molte specialit\u00e0 regionali. La regione del Mar Nero (nord della Turchia) basa la propria cucina su granturco e acciughe. Il sud-est (Urfa, Gaziantep e Adana) \u00e8 famoso per i suoi kebab, per i suoi meze e per i suoi dolci come baklava, kaday\u0131f e k\u00fcnefe. Soprattutto nella parte occidentale della Turchia, dove sono abbondanti gli ulivi, l'olio d'oliva \u00e8 il tipo di olio maggiormente utilizzato in cucina. Tutta la costa Mediterranea, Egea e del mar di Marmara presenta le caratteristiche base della cucina mediterranea in quanto \u00e8 ricca di verdure, aromi e pesce. L'Anatolia Centrale \u00e8 famosa per le sue paste ripiene come ke\u015fkek, mant\u0131, soprattutto da Kayseri, e g\u00f6zleme.\nIl nome di una specialit\u00e0 include a volte quello di una citt\u00e0 o regione e pu\u00f2 fare riferimento alla tecnica di preparazione o agli ingredienti utilizzati in quell'area. Per esempio la differenza tra \"Urfa kebab\" e \"Adana kebab\" \u00e8 l'uso dell'aglio in sostituzione della cipolla e la gran quantit\u00e0 di peperoncino contenuta nel kebab.\nAbitudini alimentari.\nIngredienti chiave.\nGli ingredienti pi\u00f9 frequentemente utilizzati per preparare le specialit\u00e0 turche sono: carne, melanzane, peperoni verdi, cipolle, aglio, lenticchie, fagioli, e pomodori.\nUn posto speciale nella cucina turca hanno anche le spezie e tutte le variet\u00e0 di frutta secca, soprattutto pistacchi, castagne, mandorle, nocciole e noci. Queste, oltre ai ceci arrosto, vanno collettivamente sotto il nome di \"kuruyemi\u015f\" e accompagnano il raki come aperitivo. Una gran variet\u00e0 di spezie viene venduta presso i Bazar delle Spezie (fra questi il pi\u00f9 famoso \u00e8 il M\u0131s\u0131r \u00c7ar\u015f\u0131s\u0131 di Istanbul). Le spezie e gli aromi pi\u00f9 utilizzati comprendono: prezzemolo, cumino, aneto, pepe nero, paprica, menta, origano e timo.\nPrima Colazione.\nUna tipica colazione turca include: formaggio (beyaz peynir, ka\u015far, etc), burro, olive, uova, pomodori, cetrioli, peperoni verdi, marmellata e miele. Nel pasto del mattino \u00e8 possibile vengano inclusi anche i sucuk (tipica salsiccia speziata), past\u0131rma, b\u00f6rek, simit (vedi foto), po\u011fa\u00e7a e persino zuppe. Un'altra specialit\u00e0 turca per la prima colazione \u00e8 il menemen che viene preparato con uova, pomodori e peperoni verdi soffritti in burro o in olio d'oliva. La bevanda servita a colazione \u00e8 sempre il t\u00e8 nero. La parola turca per dire \"colazione\" \u00e8 \"kahvalt\u0131\" che letteralmente significa \"prima del caff\u00e8\".\nRistoranti.\nAnche se i \"fast food\" stanno acquisendo molta popolarit\u00e0 e la maggior parte delle grandi catene di \"fast food\" sono presenti su tutto il territorio, difficilmente i turchi li preferiscono ai ricchi piatti della cucina nazionale. Inoltre alcuni dei piatti tipici della Turchia sono da sempre serviti come \"fast food\": soprattutto k\u00f6fte, d\u00f6ner, kokore\u00e7 (simile ai \"Gnummareddi\"), b\u00f6rek e g\u00f6zleme. Le numerose \"lokanta\" corrispondono poi alle nostre trattorie e offrono la tradizionale cucina casalinga a prezzi ragionevoli.\nLatticini.\nLo yogurt \u00e8 un elemento base della cucina turca. Infatti il termine italiano \u201cyogurt\u201d, pressoch\u00e9 invariato in tutte le lingue, deriva dal turco \"yo\u011furt\". Lo yogurt viene servito come accompagnamento di quasi ogni tipo di pietanza a base di carne (kebab, k\u00f6fte) o verdura, specialmente melanzane fritte, zucchine e spinaci con carne macinata, ed \u00e8 fondamentale nella preparazione di molte variet\u00e0 di meze e per condire i mant\u0131, una tipica pasta ripiena di carne. L\"ayran\", una delle bevande in assoluto pi\u00f9 comuni in Turchia, \u00e8 anch'esso a base di yogurt. Lo yogurt \u00e8 inoltre spesso utilizzato come ingrediente nella preparazione di zuppe, salse (cac\u0131k), torte e pasticcini.\nFormaggi.\nIn Turchia vengono prodotte molte variet\u00e0 di formaggio, soprattutto con latte di pecora. In generale questi formaggi non hanno una lunga stagionatura e non sono molto grassi. Molti tipi di formaggio sono prodotti a livello regionale:\nPane e prodotti da forno.\nOltre al classico pane bianco (ekmek), esistono molte variet\u00e0 di pane \u201carabo\u201d, tra cui: Lava\u015f, Tand\u0131r, Bazlama, ecc.\nMolto conosciuto \u00e8 anche il Pane di Vakf\u0131kebir, prodotto nella regione di Trebisonda.\nLa cucina turca vanta inoltre moltissime variet\u00e0 di prodotti da forno, dolci e salati. Alcuni di questi sono:\nZuppe.\nUn pasto turco inizia solitamente con una leggera zuppa (\u00e7orba). Le varie zuppe prendono in genere il nome dal loro ingrediente principale e le pi\u00f9 comuni sono quelle di lenticchie e di yogurt. Molto comuni sono anche mercimek (a base di lenticchie), tarhana ed \"Ezo Gelin\" (\"la nuora o sposa Ezo\") \u00e7orbas\u0131. Le zuppe pi\u00f9 sostanziose, come \u0130\u015fkembe (usata per lenire i postumi di un'ubriacatura) e pa\u00e7a \u00e7orbas\u0131, non fanno solitamente parte dell'alimentazione quotidiana.\nPilav e Pasta.\nIl riso pilav accompagna quasi qualsiasi pietanza. Oltre alla versione base ne esistono diverse varianti tra cui: \"Domatesli pilav\" (al pomodoro), \"Etli pilav\" (con pezzetti di carne), \"Nohutlu pilav\" (con ceci), \"\u0130\u00e7 pilav\" (con fettine di fegato, uvetta, pinoli, noci, cannella e una variet\u00e0 di erbe), \"Patl\u0131canl\u0131 pilav\" (con melanzana), \"\u00d6zbek pilav\u0131\" (con agnello, cipolla, pomodoro e carota), \"Acem pilav\u0131\" (con agnello cotto con pistacchi, cannella, ecc). Oltre che di riso, il pilav pu\u00f2 essere di Bulgur (grano spezzato), solitamente mescolato con pomodori, peperoni verdi e pezzetti di carne. Il nome \"bulgur pilav\u0131\" indica che \u00e8 una specie di riso, anche se in realt\u00e0 si tratta di frumento.\nOltre alla pasta secca all'italiana (\"makarna\"), esistono alcuni tipi di pasta fresca tipici turchi. Il pi\u00f9 diffuso \u00e8 il Mant\u0131 che ricorda nella forma un tortellino, ma che viene riempito con carne macinata, cipolle e prezzemolo. Viene servito caldo e solitamente condito con aglio, yogurt, burro fuso e una gran quantit\u00e0 di spezie (origano, menta, peperoncino, ecc). Mant\u0131 \u00e8 di solito consumato come portata principale.\nVerdura.\nUn piatto di verdure pu\u00f2 essere una portata principale in Turchia. Vengono utilizzati moltissimi tipi di verdure tra cui: spinaci, porri, cavolfiore, carciofi, cavolo, sedano, melanzane, peperoni verdi e rossi, fagiolini, rapa, ecc. Un tipico piatto di verdure \u00e8 preparato saltandole in un soffritto di cipolla e carota ed \u00e8 completato con l'aggiunta di pomodori freschi e/o di concentrato di pomodoro. Pu\u00f2 essere anche aggiunta carne macinata, ma solitamente i piatti di verdura vengono cotti in olio d'oliva, non contengono carne e vengono spesso serviti freddi e accompagnati da riso pilav. Alcune specialit\u00e0 a base di verdura sono:\nDolma e Sarma.\nLa parola \u201cdolma\u201d deriva dal verbo turco \"dolmak\" (riempire) e significa \u201ccosa ripiena\u201d. Dolma \u00e8 un piatto molto importante della cucina turca e pu\u00f2 essere mangiato come \u201cmeze\u201d o come portata principale. Esso consiste in verdura ripiena di riso, ma pu\u00f2 anche contenere carne, e viene solitamente servito caldo, con yogurt e varie spezie come origano, peperoncino, ecc. Qualsiasi verdura pu\u00f2 essere farcita, ma le pi\u00f9 utilizzate sono: peperone verde, zucchina, melanzana, pomodoro e fiore di zucca. Molto comuni, e vendute anche per strada, sono le cozze ripiene di riso.\nUn particolare tipo di \"dolma\" \u00e8 costituito da sarma, cio\u00e8 foglie di vite o di cavolo (bianco o nero) arrotolate e ripiene di carne e/o riso.\nMelanzane.\nLa melanzana (turco \"patl\u0131can\") \u00e8 un ingrediente particolarmente importante per la cucina turca. Viene farcita di carne macinata per preparare \"karn\u0131yar\u0131k\". Una specialit\u00e0 dell'est della Turchia (soprattutto Tokat e Antep) sono i kebab contenenti melanzana. La melanzana \u00e8 anche l'elemento principale di un gran numero di meze, contorni e portate principali: \"\u015fak\u015fuka\", \"patl\u0131can salatas\u0131\" (una purea di melanzana), \"patl\u0131can dolma\" (melanzana ripiena), \"h\u00fcnk\u00e2r be\u011fendi\" (purea di melanzana preparato con formaggio e tradizionalmente servito con stufato d'agnello), \"imam bay\u0131ld\u0131\" e \"musakka\". Nella provincia di Antalia la melanzana viene utilizzata anche per farne confettura (\"patl\u0131can re\u00e7eli\").\nFrutta.\nNella cucina ottomana, la frutta era un accompagnamento piuttosto frequente per la carne. La frutta (fresca o disidratata) pi\u00f9 utilizzata a questo scopo \u00e8 costituita da: prugne, albicocche, datteri, mele, uva e fichi. Per esempio dolma e pilav contengono spesso uvetta.\nCarne e Pesce.\nLa carne fa parte della dieta di tutti i giorni. Il maggior utilizzo della carne in cucina rimane comunque la combinazione di carne macinata e verdure, quasi sempre accompagnate da yogurt.\nIn alternativa alla carne, che \u00e8 comunque piuttosto cara, nelle citt\u00e0 costiere \u00e8 particolarmente diffuso il consumo di pesce economico, come per esempio le sardine e le acciughe. Una specialit\u00e0 di Emin\u00f6n\u00fc (quartiere di Istanbul), diffusa in tutta la costa turca, \u00e8 il cosiddetto \"bal\u0131k ekmek\", un panino con pesce alla griglia, pomodori, insalata, ecc.\nMolto comune in tutto il paese \u00e8 il consumo di pollo mentre la carne d'agnello, un tempo molto popolare, rappresenta oggi solo una minima parte del consumo quotidiano.\nEssendo un paese a maggioranza islamica, il maiale non fa parte della tradizione culinaria turca ed \u00e8 pertanto quasi completamente assente.\nAlcuni prodotti tipici a base di carne piuttosto importanti sono:\nKebab.\nUna delle specialit\u00e0 turche pi\u00f9 conosciute al mondo \u00e8 sicuramente il kebab (\"kebap\" in turco). Ne esistono moltissime varianti, ma quella pi\u00f9 diffusa \u00e8 sicuramente il d\u00f6ner kebab (kebab che gira), con riferimento allo spiedo verticale in cui la carne viene infilzata e fatta abbrustolire, facendola roteare sull'asse del girarrosto. La carne pu\u00f2 essere di agnello, manzo o pollo e, una volta cotta, pu\u00f2 essere inserita in pane, durum (pane arabo) o servita direttamente su un piatto e accompagnata da yogurt, salsa di pomodoro e burro fuso (\"\u0130skender kebab\u0131\").\nMeze.\nMeze \u00e8 una selezione di cibi serviti solitamente come antipasto. Ne esiste una grande variet\u00e0 e tutte hanno un sapore e un aspetto completamente distinto. Molte tra le meze pi\u00f9 comuni hanno una consistenza cremosa.\nDessert.\nUno dei dolci turchi pi\u00f9 rinomati nel mondo \u00e8 il baklava, che consiste in strati di sfoglia sottile, farcita con pistacchi o noci.\nTra i dolci a base di latte i pi\u00f9 comuni sono: muhallebi, su muhallebisi, s\u00fctla\u00e7 (crema di riso), ke\u015fk\u00fcl (budino alle mandorle), kazandibi, tavuk g\u00f6\u011fs\u00fc (un budino gelatinoso, contenente pezzetti di pollo), e Pepe\u00e7ura, un budino di mosto cotto.\nAlcuni altri dolci tipici sono: \nSpecialit\u00e0 regionali.\nFra i dolci turchi ci sono parecchie specialit\u00e0 regionali:\nInoltre, nonostante siano nati a Istanbul, si dice che i migliori Baklava vengano prodotti a Gaziantep.\nBevande.\nBevande analcoliche.\nA colazione e durante tutto l'arco della giornata i turchi bevono il t\u00e8 (\u00e7ay), coltivato nella regione di Rize, sul Mar Nero, che viene consumato in grandi quantit\u00e0. Il t\u00e8 \u00e8 preparato in Turchia con una particolare teiera che si compone di due parti. Il t\u00e8 molto forte della teiera superiore viene diluito aggiungendo l'acqua calda contenuta nella teiera sottostante. \nLa bevanda fredda pi\u00f9 comune \u00e8 l'ayran, che viene comunemente bevuto pasteggiando. L'ayran consiste in yogurt diluito con acqua, a cui \u00e8 aggiunto del sale. \nMolto conosciuto anche il particolare caff\u00e8 turco che pu\u00f2 essere preparato con molto zucchero (\"\u015fekerli\"), mediamente zuccherato (\"orta \u015fekerli\") o amaro (\"sade\").\nAltre bevande tipiche sono:\nBevande alcoliche.\nNonostante la stragrande maggioranza della popolazione turca sia di religione musulmana e circa l'83% dei turchi sia astemio, il consumo di bevande alcoliche rimane diffuso. Molti turchi si astengono comunque dal bere alcol durante il mese santo di Ramadan.\nEsistono alcuni marchi nazionali di birre lager turche, come Tekel Birasi, Marmara34 e soprattutto Efes Pilsener. Inoltre una gran quantit\u00e0 di birre internazionali vengono prodotte in Turchia, tra queste: Skol, Beck's, Miller, Foster's, Carlsberg e Tuborg.\nIn Turchia sono presenti molte variet\u00e0 di uva diverse e ci sono alcuni vini turchi che stanno acquisendo fama a livello internazionale. Tra questi: Kavakl\u0131dere, Doluca, Corvus, Kayra, Pamukkale e Diren.\nLa bevanda alcolica pi\u00f9 famosa rimane comunque il rak\u0131, una bevanda tradizionale aromatizzata all'anice e dalla gradazione molto alta. Il rak\u0131 \u00e8 considerata la bevanda nazionale e viene solitamente consumato pasteggiando, specialmente durante i pasti a base di pesce (\u201crak\u0131-bal\u0131k\u201d) o con le meze. Questa bevanda pu\u00f2 essere diluita con acqua e ghiaccio."}
{"id": "2927560", "revid": "729019", "url": "https://it.wikipedia.org/wiki?curid=2927560", "title": "Operazione Frequent Wind", "text": "L'operazione Frequent Wind fu un'evacuazione tramite elicotteri di civili americani e sud-vietnamiti dalla capitale Saigon, avvenuta tra il 29 ed il 30 aprile 1975 a seguito della offensiva dell'esercito del Vietnam del Nord, giunto fino nella capitale, e che segn\u00f2 di fatto la fine della guerra del Vietnam.\nIl piano di evacuazione di civili americani e di paesi terzi da Saigon era stato previsto gi\u00e0 da diversi anni prima del suo effettivo conseguimento ed aveva come nome in codice operazione \"Talon Vise\", che venne tuttavia modificato in \"Perfect Wind\" successivamente. Il piano prevedeva l'evacuazione ed il trasporto di circa 8.000 persone tra le quali per\u00f2 non erano contemplati i fuggitivi sud-vietnamiti, calcolati in circa 17.000 persone tra impiegati nelle Ambasciate ed in altri uffici americani. Esso contemplava quattro possibili opzioni per l'operazione di evacuazione e soccorso:\nI preparativi a terra per l'evacuazione vennero organizzati da un apposito centro denominato \"Evacuation Control Center\" reso operativo a partire dal 1\u00ba aprile."}
{"id": "2927567", "revid": "126257", "url": "https://it.wikipedia.org/wiki?curid=2927567", "title": "Tassi di interesse", "text": ""}
{"id": "2927569", "revid": "98077", "url": "https://it.wikipedia.org/wiki?curid=2927569", "title": "Nulla del principe, poco di Dio", "text": ""}
{"id": "2927570", "revid": "729019", "url": "https://it.wikipedia.org/wiki?curid=2927570", "title": "Coppa del Mondo di biathlon 2007", "text": "La Coppa del Mondo di biathlon 2007 fu la trentesima edizione della manifestazione organizzata dall'Unione Internazionale Biathlon; ebbe inizio il 29 novembre 2006 a \u00d6stersund, in Svezia, e si concluse il 18 marzo 2007 a Chanty-Mansijsk, in Russia. Nel corso della stagione si tennero ad Anterselva i Campionati mondiali di biathlon 2007, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 27 gare individuali e 5 a squadre, in 9 diverse localit\u00e0. Il tedesco Michael Greis si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint; il russo Dmitrij Jaro\u0161enko vinse la Coppa di inseguimento, il norvegese Ole Einar Bj\u00f8rndalen quella di partenza in linea e il francese Rapha\u00ebl Poir\u00e9e quella di individuale. Bj\u00f8rndalen era il detentore uscente della Coppa generale.\nIn campo femminile furono disputate 27 gare individuali e 5 a squadre, in 9 diverse localit\u00e0. La tedesca Andrea Henkel si aggiudic\u00f2 sia la coppa di cristallo, sia quella di individuale; la svedese Anna Carin Olofsson vinse la Coppa di sprint, la tedesca Kati Wilhelm quelle di inseguimento e di partenza in linea. La Wilhelm era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nRisultati.\nPrima vittoria in Coppa del Mondo.\nUomini\nDonne \nPrimo podio in Coppa del Mondo.\nUomini\nDonne\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2927573", "revid": "1342360", "url": "https://it.wikipedia.org/wiki?curid=2927573", "title": "Staatsliga A 1958-1959", "text": "L'edizione 1958-59 della Staatsliga (A) vide la vittoria finale del Wiener Sportclub.\nCapocannoniere del torneo fu Erich Hof del Wiener Sportclub con 32 reti."}
{"id": "2927576", "revid": "233531", "url": "https://it.wikipedia.org/wiki?curid=2927576", "title": "Julie Yamamoto", "text": ""}
{"id": "2927586", "revid": "729019", "url": "https://it.wikipedia.org/wiki?curid=2927586", "title": "M39 (cannone)", "text": "L'M39 \u00e8 un cannone automatico di tipo revolver con derivazione diretta dal Mauser MG 213 tedesco.\nStoria.\nIl M39 fu sviluppato dalla Springfield Armory, ispirandosi al cannone tedesco della seconda guerra mondiale Mauser MG 213, da 20\u00a0mm (e 30\u00a0mm) creato per la Luftwaffe, che non vide impiego operativo. Fu scelto il calibro minore (20\u00a0mm) per incrementare la cadenza di tiro a scapito della potenza.\nDenominato inizialmente \"T-160\", fu installato in alcuni esemplari di F-86 Sabre nell'ambito del programma \"GunVal\" del tardo 1952, ed usato in battaglia in Corea all'inizio del 1953. Fu conseguentemente adottato come armamento standard del F-86H, F-100 Super Sabre, F-101A Voodoo, e del F-5 Freedom Fighter. Le versioni attuali (2000) del F-5 Tiger II utilizzano ancora la versione \"M39A2\" che fu introdotta nel 1964."}
{"id": "2927588", "revid": "324026", "url": "https://it.wikipedia.org/wiki?curid=2927588", "title": "Ibn Butlan", "text": "Allievo del sacerdote cristiano, filosofo e medico, Ibn al-\u1e6cayyib, nel 1049 lasci\u00f2 la sua citt\u00e0 nat\u00eca per conoscere altri luoghi, visitando Aleppo, Laodicea, Giaffa, Il Cairo e Costantinopoli. Trascorse la fine della sua vita in un monastero nei pressi di Antiochia, dove prese i voti.\nLa sua opera \"Taqw\u012bm al\u2011\u1e63i\u1e25\u1e25a\" ( (Tavole della salute) \u00e8 un trattato di medicina islamica che contiene nozioni razionali di igiene, dietetica e di pratica medica. Mette in risalto i benefici di una regolare cura fisica e mentale del proprio fisico.&lt;br&gt;\nFu tradotto in latino da Faraj ben Salim.\nLa grande popolarit\u00e0 e le numerose pubblicazioni che furono riservate a questo testo medievale del Vicino Oriente fin dal XIV secolo, sono la dimostrazione dell'influenza che la cultura araba ebbe sull'Europa moderna. Nella National Medical Library ne \u00e8 conservata una copia."}
{"id": "2927589", "revid": "200568", "url": "https://it.wikipedia.org/wiki?curid=2927589", "title": "Coppa Davis 2010 Zona Asia/Oceania Gruppo III", "text": "Il Gruppo III della Zona Asia/Oceania (\"Asia/Oceania Zone\") \u00e8 il terzo livello di competizione della Zona Asia/Oceania, una delle tre divisioni zonali della Coppa Davis 2010. Due nazioni vengono promosse al Gruppo II e altrettante retrocesse al Gruppo IV.\nNazioni partecipanti.\nL'Arabia Saudita ha annunciato il suo ritiro prima della composizione dei gironi.\nFormula.\nLe sette nazioni partecipanti vengono suddivise in due gironi rispettivamente da 3 e 4 squadre ciascuno, in cui ciascuna squadra affronta le altre incluse nel proprio girone. Dopodich\u00e9 le prime due classificate di ciascun girone (per un totale di 4 squadre) vengono inglobate nel Pool Promozione dove ciascuna squadra affronta solo le due squadre provenienti dall'altro girone, mentre il risultato ottenuto contro la squadra proveniente dal proprio girone viene comunque mantenuto valido e conteggiato per la classifica finale. Le prime due squadre di questo Pool Promozione sono promosse al Gruppo II nel 2011.\nLe altre 3 squadre invece vengono inglobate nel Pool Retrocessione, con le medesime regole del Pool Promozione. Le ultime due vengono retrocesse nel Gruppo IV nel 2011."}
{"id": "2927590", "revid": "1442080", "url": "https://it.wikipedia.org/wiki?curid=2927590", "title": "Arnold Badjou", "text": "Carriera.\nBadjou gioc\u00f2 per tutta la sua carriera con il Daring Club de Bruxelles nel ruolo di portiere.\nCon la Nazionale belga, disput\u00f2 i tre Campionati mondiali del periodo interbellico."}
{"id": "2927591", "revid": "2210568", "url": "https://it.wikipedia.org/wiki?curid=2927591", "title": "Giovanni Battista Orsini (cardinale)", "text": "Era figlio di Lorenzo Orsini, signore di Monte Rotondo, e di Clarice Orsini, sorella del cardinale Latino Orsini.\nApparteneva quindi ad uno dei pi\u00f9 prestigiosi casati di Roma, gli Orsini, che avevano dato (e avrebbero dato in futuro) papi e cardinali alla Chiesa cattolica.\nBiografia.\nDella sua educazione ed infanzia poco si conosce ad eccezione del fatto che la posizione sociale rilevante della sua famiglia lo favor\u00ec certamente nella sua carriera ecclesiastica, venendo egli nominato ancora molto giovane alla carica di chierico della camera apostolica, uditore della Sacra Rota e canonico del capitolo della Basilica del Laterano. Nel 1477 suo zio Latino Orsini rinunci\u00f2 alla commenda del Monastero benedettino di San Salvatore Maggiore presso Rieti e poco dopo Giovanni Battista venne nominato protonotario apostolico.\nDopo essere stato abate di Farfa nel 1482, nel concistoro del 15 novembre 1483 fu nominato cardinale diacono da Papa Sisto IV, ricevendo la diaconia di Santa Maria in Domnica. Gi\u00e0 nel 1484 partecipava al conclave che elesse Innocenzo VIII. Gli Orsini furono ostili a papa Cybo, ma Giovan Battista dette sin d'ora prova delle proprie qualit\u00e0 di paciere, evitando una frattura troppo netta tra il Papato e la sua famiglia. Alla fine dell'anno fu nominato legato papale per la Marca anconetana ed il 22 gennaio 1485 ottenne dal pontefice il permesso di fortificare la regione per resistere agli attacchi continui dei Turchi. Rientr\u00f2 a Roma nel 1486 per cercare di ricomporre il dissidio creatosi fra la famiglia Orsini ed il papa. Alla fine del 1488 rinunci\u00f2 alla diaconia di Santa Maria in Domnica, optando per quella di Santa Maria Nuova.\nNel 1490 fu nominato amministratore apostolico dell'arcidiocesi di Taranto, carica che mantenne fino al 1498. Il 3 agosto 1492 ebbe il compito di ricevere a Roma il cardinale Maffeo Gherardi, patriarca di Venezia, e si preoccup\u00f2 di scortarlo nella sacrestia della basilica di San Pietro ove era riunito il Sacro Collegio dei Cardinali durante il periodo di sedivacanza. Sostenitore dell'elezione di Rodrigo Borgia al soglio pontificio, partecip\u00f2 al conclave del 1492. Borgia divenne papa con il nome di Alessandro VI. Quest'ultimo don\u00f2 all'Orsini un palazzo romano, il castello di Soriano e quello di Monticelli. Alessandro VI lo nomin\u00f2 nuovamente legato della Marca Anconetana, carica che mantenne fino al 1500, quando fu nominato legato pontificio a Bologna e vescovo di Cartagena \"ad commendam\", commenda che tenne fino al marzo dell'anno successivo. Un mese prima aveva lasciato la diaconia di Santa Maria Nuova, optando per il titolo cardinalizio dei Santi Giovanni e Paolo (titolo di cardinale-presbitero).\nIl 12 marzo 1493 Giovanni Battista Orsini venne ordinato sacerdote nella sua chiesa titolare romana. Si astenne successivamente dal visitare re Carlo VIII di Francia quando fece il suo ingresso a Roma il 31 dicembre 1494, preferendo rifugiarsi col pontefice a Castel Sant'Angelo il 7 gennaio 1495. Eletto Camerlengo del Sacro Collegio dei Cardinali il 21 gennaio 1495, fu assente da Roma per alcuni giorni nel marzo 1495 per poi accompagnare il papa ad Orvieto il 27 maggio 1495 quando l'esercito francese stava avvicinandosi a Roma; i due, assieme al resto della corte pontificia, tornarono in Vaticano il successivo 27 giugno. A Roma, nel settembre del 1498, venne nominato arciprete della Basilica di Santa Maria Maggiore.\nNel settembre 1499 fu nominato legato pontificio presso il re di Francia, Luigi XII, a Milano. Il 22 maggio del 1500 dismise la commenda del monastero di San Lorenzo in favore del nipote Aldobrandini di Pitigliano. Lasci\u00f2 la sua legazione della Marca Anconetana il 29 luglio 1500 e venne nominato legato a Bologna. La partecipazione ad una riunione della famiglia Orsini presso il lago Trasimeno, nel corso della quale si discusse, senza risultati, una cospirazione contro Alessandro VI, gli valse l'ordine di arresto da parte di quest'ultimo, che lo fece imprigionare dapprima a Tor di Nona e poi, il 3 gennaio 1503, a Castel Sant'Angelo, dove mor\u00ec avvelenato venti giorni dopo. Il pontefice ordin\u00f2 a due medici di redigere un documento in cui si certificava la morte per cause naturali e fece organizzare per il cardinale delle esequie solenni. Le sue spoglie furono inumate nella chiesa di San Salvatore in Lauro, prospiciente il castello."}
{"id": "2927593", "revid": "729019", "url": "https://it.wikipedia.org/wiki?curid=2927593", "title": "Nudelman-Rikhter NR-23", "text": "\u00c8 il primo cannone automatico sovietico postbellico, designato 261P in occidente, montato sui MiG-15Bis e vari bombardieri. Fu progettato da A.E. Nudelmann ed A.A. Richter, sostituiva il Nudelman-Suranov NS-23."}
{"id": "2927594", "revid": "98077", "url": "https://it.wikipedia.org/wiki?curid=2927594", "title": "Poco del principe, nulla di Dio", "text": ""}
{"id": "2927596", "revid": "284427", "url": "https://it.wikipedia.org/wiki?curid=2927596", "title": "L'\u00e9trange monsieur Duvallier", "text": ""}
{"id": "2927597", "revid": "106872", "url": "https://it.wikipedia.org/wiki?curid=2927597", "title": "NR-23", "text": ""}
{"id": "2927599", "revid": "1342360", "url": "https://it.wikipedia.org/wiki?curid=2927599", "title": "Staatsliga A 1957-1958", "text": "L'edizione 1957-58 della Staatsliga (A) vide la vittoria finale del Wiener Sportclub.\nCapocannoniere del torneo fu Walter Horak del Wiener Sportclub con 33 reti."}
{"id": "2927600", "revid": "729019", "url": "https://it.wikipedia.org/wiki?curid=2927600", "title": "Afanasev Makarov AM-23", "text": "Designato TBK-495, era un cannone migliorato rispetto ai precedenti, con una cadenza di tiro aumentata a 1250 colpi/min. Usata per 30 anni su numerosi aerei, tra cui probabilmente le versioni migliorate dei Tu-16 e i Tu-22/Tu-22M. Progettato da Aphanasiev e Makarov."}
{"id": "2927610", "revid": "834", "url": "https://it.wikipedia.org/wiki?curid=2927610", "title": "Adam Pijnacker", "text": ""}
{"id": "2927611", "revid": "486946", "url": "https://it.wikipedia.org/wiki?curid=2927611", "title": "Aden 25", "text": ""}
{"id": "2927612", "revid": "59338", "url": "https://it.wikipedia.org/wiki?curid=2927612", "title": "Gas di Brown", "text": ""}
{"id": "2927615", "revid": "599013", "url": "https://it.wikipedia.org/wiki?curid=2927615", "title": "Francisco Pedro Manuel S\u00e1", "text": "Carriera.\nHa indossato la maglia di tre \"grandi\" del calcio argentino, il River Plate, con cui ha disputato solo 2 incontri di campionato, l'Independiente e il Boca Juniors.\nDetiene tuttora il record individuale di vittorie nella Coppa Libertadores, con 6 affermazioni in 7 anni, 4 consecutive con l'Independiente (dal 1972 al 1975) e due (edizioni 1977 e 1978) col Boca. Nel 1979 fallisce sul filo di lana il settimo successo venendo il Boca sconfitto nella doppia finale conto l'Olimpia di Asunci\u00f3n.\nHa inoltre disputato 4 edizioni della Coppa Intercontinentale, aggiudicandosene 2 (nel 1973 con l'Independiente e nel 1976 con il Boca), e conquistato 4 titoli nazionali (uno con l'Independiente, 3 col Boca).\nHa disputato con la Nazionale di calcio dell'Argentina il Campionato mondiale di calcio 1974 in Germania Ovest, scendendo in campo in 5 dei 6 incontri disputati dalla \"Selecci\u00f3n\" (mancando solo nella sfida ormai ininfluente contro la Germania Est)."}
{"id": "2927616", "revid": "729019", "url": "https://it.wikipedia.org/wiki?curid=2927616", "title": "GE 225", "text": "Il GE 225 \u00e8 un cannone americano bicanna, simile al GSh-23-2 sovietico, con proiettili da 25\u00a0mm. Non ha avuto ulteriori sviluppi.\nDerivato dal principio della mitragliatrice bicanna Gast tedesca della Prima guerra mondiale, utilizza un meccanismo interno che, estraendo il bossolo spento da una canna, fa sparare l'altra. Questo meccanismo ha un rateo di fuoco minore di uno a canne rotanti, come le Gatling, ed \u00e8 poco usato"}
{"id": "2927618", "revid": "1573940", "url": "https://it.wikipedia.org/wiki?curid=2927618", "title": "Cofarming", "text": "Per cofarming si intende la possibilit\u00e0 di una comunit\u00e0 di persone di contribuire alla produzione agricola e dei suoi derivati, tramite l'acquisizione da parte di microfinanziatori/consumatori di quote di produzione emesse dal produttore. \nMicrofinanziamento e piattaforma online.\nLe quote possono essere tradotte anche in ore lavoro spendibili direttamente in azienda o sul campo tramite una banca del tempo, borsa lavoro, e costituiscono una nuova forma di finanziamento all'agricoltura partecipata, concetto leggermente differente dal C.S.A. o Community Supported Agriculture.\nIl cofarming si pone come obiettivo quello di mettere in contatto il produttore locale con il microfinanziatore, tramite un sistema di relazione online basato su di un social network. \nIl sistema utilizzato per fornire il prestito sociale, meglio detto in inglese con social lending, non \u00e8 dissimile ai sistemi di crowdfunding o crowd financing gi\u00e0 presenti per i nuovi mercati nel settore musicale o nella moda. \nVantaggi.\nLa disintermediazione, permette quindi prezzi pi\u00f9 bassi per i finanziatori/consumatori e oneri meno restrittivi nella scelta dei metodi per la produzione agricola e aziendale. Da una parte il produttore pu\u00f2 contare su di un budget disponibile per la sua pianificazione annuale o semestrale, mentre il finanziatore/consumatore pu\u00f2 avere maggiore controllo sui prodotti, proporre nuove produzioni agricole, gestire i suoi acquisti come fosse un G.A.S., un gruppo d'acquisto solidale."}
{"id": "2927621", "revid": "633110", "url": "https://it.wikipedia.org/wiki?curid=2927621", "title": "GAU-12 Equalizer", "text": "Il GAU-12 Equalizer \u00e8 un cannone Gatling per aerei, con munizioni e potenza superiore rispetto al M61 Vulcan. \u00c8 impiegato su varie categorie di aerei, tra cui i Lockheed AC-130 e gli AV-8B Harrier II e anche come arma sperimentale antiaerea.\nLa sua variante a 4 canne GAU-22/A viene usata nel Lockheed Martin F-35 Lightning II montato internamente nella variante F-35A (dopo la versione a 5 canne) o esternamente su un gunpod nei modelli B e C."}
{"id": "2927624", "revid": "4252", "url": "https://it.wikipedia.org/wiki?curid=2927624", "title": "Afonso Mendez de Besteiros", "text": " \nAccompagn\u00f2 il re di Castiglia e Le\u00f3n Alfonso X il Saggio nell'assedio di Siviglia e nelle spedizioni dei Mori dell'Algarve e dell'Andalusia.\nCompose nove cantigas de amor, due cantigas de amigo, un cantiga de escarnio e due satire."}
{"id": "2927625", "revid": "729019", "url": "https://it.wikipedia.org/wiki?curid=2927625", "title": "DEFA 550", "text": "Il Giat DEFA 30 M 550 \"(F2A/F2B/F3/F4)\" \u00e8 una \"famiglia\" di cannoni automatici di tipo revolver francesi derivati, come l'Aden inglese, dal cannone sperimentale tedesco Mauser MG 213 sviluppato per la Luftwaffe durante la seconda guerra mondiale e mai entrato in produzione.\nDescrizione.\nDiffusissimo su molti aerei francesi e italiani, \u00e8 stato prodotto in 3 principali versioni: M552A, M552B, M553 e M554.\nHa una munizione non molto potente per il suo calibro, come si evince dal bossolo di appena 113\u00a0mm, e per giunta dello stesso calibro del proiettile. La dotazione normale \u00e8 di due armi e 250 colpi complessivi."}
{"id": "2927626", "revid": "59338", "url": "https://it.wikipedia.org/wiki?curid=2927626", "title": "Gas HHO", "text": ""}
{"id": "2927627", "revid": "59338", "url": "https://it.wikipedia.org/wiki?curid=2927627", "title": "Gas di Klein", "text": ""}
{"id": "2927629", "revid": "729019", "url": "https://it.wikipedia.org/wiki?curid=2927629", "title": "ADEN (cannone)", "text": "L'ADEN \u00e8 un cannone automatico di tipo revolver inglese moderno di calibro 30 mm.\n\u00c8 l'equivalente inglese del DEFA; \u00e8 meno diffuso ma presente su tutti gli aerei da caccia britannici degli anni cinquanta, come nel caso dell'Hunter, con 4 armi e 500 colpi complessivi\nADEN 25.\nVersione modernizzata dell'Aden inglese, \u00e8 un derivato della MG 213, con calibro ridotto a 25 mm e velocit\u00e0 iniziale aumentata. Viene usato sugli Harrier GR.Mk 5/7, e sull'Hawk 200."}
{"id": "2927630", "revid": "729019", "url": "https://it.wikipedia.org/wiki?curid=2927630", "title": "DEFA 791", "text": "Il DEFA 791 \u00e8 un cannone automatico di tipo revolver moderno francese in calibro 30\u00a0mm.\nUltimo esponente della famiglia dei DEFA 550, il cannone automatico DEFA 30 M 791 \u00e8 presente sul Dassault Rafale in un solo esemplare. Rispetto ai precedenti DEFA 550, che avevano incrementato la cadenza di tiro, fermo restando la relativa scarsa potenza del colpo, sia in peso che in velocit\u00e0, quest'arma \u00e8 molto pi\u00f9 potente, con cadenza di tiro selezionabile tra 300 e 2500 colpi al minuto, nonch\u00e9 munizioni con bossolo di 150\u00a0mm. Solo il proiettile resta molto leggero, ma questo aiuta a tenere la traiettoria tesa e veloce, ideale per il tiro aria-aria.\nIl DEFA 30 M 781 \u00e8 la variante destinata ad equipaggiare la torretta THL 30 dell'Eurocopter Tiger."}
{"id": "2927636", "revid": "729019", "url": "https://it.wikipedia.org/wiki?curid=2927636", "title": "Nudelman-Rikhter NR-30", "text": "IL NR-30 \u00e8 un cannone automatico russo moderno.\nQuesta nuova arma sovietica di derivazione tedesca (Nudelmann-Richter) era un cannone di grande potenza, con una cadenza di tiro elevata ed una munizione relativamente lenta, ma solo marginalmente rispetto al leggero munizionamento DEFA, mentre era molto pi\u00f9 veloce del precedente 23x115 mm (che pure pesava la met\u00e0). L'energia cinetica scaricata dal proiettile era devastante, specie per il tiro aria-terra, e l'NR-30 era certamente l'arma ideale per sostituire, a met\u00e0 strada com'era, sia i cannoni da 23 che da 37\u00a0mm dei MiG-15/17. Divenne cos\u00ec il cannone unificato per i MiG-19, con una cadenza di tiro maggiore dei precedenti cannoni da 23 ed una potenza solo marginalmente minore delle armi da 37\u00a0mm. Venne usato in tutta la stirpe dei \"Fitter\", generalmente con due armi con 70-80 colpi."}
{"id": "2927637", "revid": "287204", "url": "https://it.wikipedia.org/wiki?curid=2927637", "title": "Coppa Davis 2010 Zona Asia/Oceania Gruppo IV", "text": "Il Group IV della Zona Asia/Oceania (\"Asia/Oceania Zone\") \u00e8 il quarto e ultimo livello di competizione della Zona Asia/Oceania, una delle tre divisioni zonali della Coppa Davis 2010. Due nazioni vengono promosse al Group III.\nNazioni partecipanti.\nBrunei, Kirghizistan e Tagikistan hanno annunciato il loro ritiro prima della composizione dei gironi.\nFormula.\nLe nove nazioni partecipanti vengono suddivise in due gironi rispettivamente da 5 e 4 squadre ciascuno, in cui ciascuna squadra affronta le altre incluse nel proprio girone (\"Pool\"). Dopodich\u00e9 le prime due classificate di ciascun girone disputano due eliminatorie ad incrocio, dove la prima del Pool A affronta la seconda del Pool B e viceversa. Le due squadre vincitrici vengono promosse al Group III nel 2011. \n3\u00aa e 4\u00aa classificata di ciascun girone si giocano i posti dal 5\u00ba all'8\u00ba, ma tali incontri servono puramente per le statistiche. L'ultima piazzata nel gruppo a 5 squadre \u00e8 automaticamente classificata al 9\u00ba e ultimo posto totale.\nVerdetti.\nPromossi al Group III 2011: Birmania, Emirati Arabi Uniti"}
{"id": "2927638", "revid": "1987129", "url": "https://it.wikipedia.org/wiki?curid=2927638", "title": "Notary public", "text": "Un notary public (o public notary o semplicemente notary), nei paesi di \"common law\", \u00e8 un pubblico ufficiale con particolari competenze.\nL'espressione \"notary public\" si riferisce solo alla relativa figura prevista dagli ordinamenti di \"common law\", la quale non deve essere confusa con il notaio degli ordinamenti di \"civil law\" (cd. notaio latino).\nCompetenze e funzioni.\nEgli svolge funzioni pubbliche in materia non contenziosa, di solito riguardo a beni immobili, rappresentanza volontaria, transazioni estere o internazionali.\nTra le funzioni del \"notary public\" vi sono quelle di ricevere giuramenti e dichiarazioni giurate anche con valore di testimonianza, autenticare le sottoscrizioni di talune classi di documenti, ricevere riconoscimenti di debito, protestare cambiali, ricevere dichiarazioni di sinistro in materia di assicurazioni nautiche, autenticare copie di documenti, ed eseguire alcuni altri atti a seconda della legislazione vigente nei singoli Stati.\nDiffusione nel mondo.\nCon l'eccezione della Louisiana, di Porto Rico, del Qu\u00e9bec (il cui diritto privato si basa sulla \"civil law\") e della Columbia Britannica, un \"notary public\" nel resto degli Stati Uniti e del Canada, e in generale in tutti gli ordinamenti di \"common law\", ha poteri molto pi\u00f9 limitati rispetto al notaio di \"civil law\". In particolare, nelle transazioni fra privati il \"notary public\" si limita ad autenticare la firma dopo aver identificato le parti, e gli \u00e8 assolutamente vietato prestare qualsiasi forma di consulenza giuridica ."}
{"id": "2927640", "revid": "339392", "url": "https://it.wikipedia.org/wiki?curid=2927640", "title": "Nudelmann-Richter NR-32", "text": ""}
{"id": "2927642", "revid": "1318658", "url": "https://it.wikipedia.org/wiki?curid=2927642", "title": "Gryazev-Shipunov GSh-301", "text": "Il Gryazev-Shipunov GSh-301 \u00e8 un nuovo cannone aeronautico sovietico, sempre del duo Gryazev-Shipunov, destinato alla nuova generazione di aerei da combattimento come il MiG-29. Sebbene vi fossero gi\u00e0 armi potenti per tali ruoli, la scelta, con la standardizzazione dei cannoni da 30 mm sulla munizione 30x165, \u00e8 caduta su di esso. Il nuovo cannone \u00e8 estremamente preciso, anche se inizialmente tendente ad incepparsi, e nel suo peso tipico di un cannone da 20 mm racchiude una potenza 6 volte maggiore."}
{"id": "2927644", "revid": "287204", "url": "https://it.wikipedia.org/wiki?curid=2927644", "title": "D\u00e9sir\u00e9e Art\u00f4t", "text": "Biografia.\nAllieva di Pauline Viardot, svolse la sua carriera artistica cantando nei teatri d'opera di Belgio, Paesi Bassi ed Inghilterra. Meyerbeer la scrittur\u00f2, nel 1858, per cantare in \"Le Proph\u00e8te\" all'Op\u00e9ra de Paris.\nElla ebbe una relazione sentimentale con P\u00ebtr Il'i\u010d \u010cajkovskij, fino a progettare un matrimonio che non si realizz\u00f2 mai; spos\u00f2 invece, in maniera inattesa, cogliendo di sorpresa lo stesso \u010cajkovskij, il baritono spagnolo Mariano Padilla y Ramos, sette anni minore di lei.\n\u010cajkovskij compose per lei la \"Romanza per piano\"."}
{"id": "2927645", "revid": "729019", "url": "https://it.wikipedia.org/wiki?curid=2927645", "title": "Gryazev-Shipunov GSh-30-2", "text": "Il Grjazev-\u0160ipunov G\u0160-30-2, citato anche come GSh-2-30 (in caratteri cirillici \u0413\u0440\u044f\u0437\u0435\u0432\u0430-\u0428\u0438\u043f\u0443\u043d\u043e\u0432\u0430 \u0413\u0428-2-30) \u00e8 un cannone automatico a doppia canna funzionante per principio Gast sfruttando il rinculo senza bisogno di alimentazione elettrica, sviluppato in Unione Sovietica e prodotto dalla OAO ZiD, prevalentemente per essere installato su mezzi aerei.\nVenne usato in due diverse versioni: come arma per i Mi-24 \"F\" e come cannone per i Su-25. \u00c8 molto compatta e potente ed \u00e8 la controparte del ben pi\u00f9 pesante e ingombrante GAU-8 statunitense.\nLe forze armate sovietiche e poi le forze armate russe lo usano anche nel sistema antiaereo 2S6 Tunguska in abbinamento ai missili SA-19 e le marine sovietiche e poi quella russa nel sistema di difesa di punto Kashtan."}
{"id": "2927649", "revid": "729019", "url": "https://it.wikipedia.org/wiki?curid=2927649", "title": "Gryazev-Shipunov GSh-6-30", "text": "Il Gryazev-Shipunov GSh-6-30 \u00e8 un cannone gatling da 30mm sovietico, valorizzato MiG-27 e usato dalla marina sovietica nel CIWS AK-630. Si tratta di un'arma estremamente potente eppure molto compatta e leggera."}
{"id": "2927650", "revid": "729019", "url": "https://it.wikipedia.org/wiki?curid=2927650", "title": "GAU-8 Avenger", "text": "Il GAU-8 Avenger \u00e8 un cannone Gatling statunitense con elevata potenza di fuoco, ma anche di rilevante peso ed ingombro, impiegato sull'A-10 Thunderbolt e nel sistema di difesa navale di punto Goalkeeper.\nCaratteristiche tecniche.\nPossiede 7 canne rotanti, con due motori esterni che azionano l'arma a 2100 o 4200 colpi al minuto. Il serbatoio munizioni contiene 1350 colpi ed \u00e8 corazzato; altre munizioni, per un totale di 1350, sono alloggiabili nel nastro di alimentazione. Peso totale dell'installazione: 1830\u00a0kg. \u00c8 lungo circa 6 m ma ciononostante sporge solo in minima parte dall'aereo; spara proiettili esplosivi la cui potenza \u00e8 nettamente superiore a quelli del Vulcan, e nel caso dei proiettili perforanti, l'efficacia contro carri \u00e8 migliore."}
{"id": "2927654", "revid": "1165513", "url": "https://it.wikipedia.org/wiki?curid=2927654", "title": "Profilazione", "text": ""}
{"id": "2927655", "revid": "729019", "url": "https://it.wikipedia.org/wiki?curid=2927655", "title": "M230 Chain Gun", "text": "L'M230 Chain Gun \u00e8 un cannone automatico moderno calibro 30 mm sviluppato dall'azienda statunitense Hughes Aircraft Company negli anni settanta come sistema d'arma destinato ad equipaggiare elicotteri da combattimento, definito in base alle sue caratteristiche un chain gun, che opera grazie ad un motore elettrico ed utilizzato principalmente sull'elicottero d'attacco AH-64 Apache.\nHa una munizione compatibile con quelle di bassa potenza tipo DEFA ed una cadenza di tiro di 625 colpi al minuto. \u00c8 portato in una torretta rotante, con una scorta di 1200 colpi, anche se raramente portati tutti insieme per motivi di peso. Ha una distruttivit\u00e0 contro blindati leggeri assicurata da proiettili HEDP, con carica cava, oltre a quelli HE (\"High Explosive\"). I perforanti AP sono infatti poco utili con velocit\u00e0 iniziali molto basse."}
{"id": "2927657", "revid": "322321", "url": "https://it.wikipedia.org/wiki?curid=2927657", "title": "Prefettura apostolica di Quetta", "text": ""}
{"id": "2927658", "revid": "1714743", "url": "https://it.wikipedia.org/wiki?curid=2927658", "title": "Afonso Sanches", "text": "Origine.\nFiglio illegittimo del re del Portogallo e dell'Algarve, Dionigi e di Aldon\u00e7a Rodrigues Talha, di cui non si conoscono gli ascendenti. Pietro Alfonso era fratellastro del re del Portogallo, Alfonso IV l'Ardito.\nBiografia.\nAlfonso Sanches \u00e8 citato nel Nobiliario del suo fratellastro Pietro Alfonso, conte di Barcelos, come figlio di Dionigi, re del Portogallo (\"D. Dionis\u2026Rey de Portugal\") e di Aldon\u00e7a Rodrigues Talha (\"D. Aldon\u00e7a Roiz de Tella\"), precisando che mor\u00ec in Castiglia (\"en Castilla\") e fu sepolto nel monastero di Santa Clara da lui fondato (\"en el monasterio de Santa Clara que el fundio\") a Vila do Conde.\nAlfonso Sanches, come tutti gli altri figli illegittimi di Dionigi, fu accettato a corte ed educato sotto le direttive della moglie di Dionigi, Isabella, detta la regina santa.&lt;br&gt;. Per questa vicinanza, e sicuramente per altri motivi, Dionigi nutriva per Afonso Sanches una stima particolare, fino al punto che in futuro gli avrebbe concesso l'incarico di maggiordomo della corona (equivalente pressappoco al primo ministro nell'attuale politica).\nNel 1304, suo padre invest\u00ec Alfonso Sanches della signoria di Conde.\nIn quello stesso anno, spos\u00f2 Teresa Mart\u00ednez de Meneses (?-1350), Signora di Alburquerque, figlia ed erede di Giovanni Alfonso de Meneses, Conte de Barcellos, Signore di Alburquerque e della seconda moglie Maria Coronel (Secondo altre fonti, Teresa Mart\u00ednez era figlia della prima moglie di Giovanni Alfonso de Meneses, Teresa Sanchez, figlia illegittima del re di Castiglia, Sancho IV), come risulta dal Nobiliario del suo fratellastro Pietro Alfonso, conte di Barcelos.&lt;br&gt;Alfonso Sanches, col matrimonio divenne signore di Alburquerque, nell'Extremadura spagnola, signore del castello dove pi\u00f9 tardi per molti anni vivr\u00e0 In\u00eas de Castro. Si deve a lui e a sua moglie, Teresa Martinez, la fondazione del Convento di Santa Clara di Vila do Conde, in cui entrambi sono sepolti.\nDurante gli ultimi anni di regno di suo padre Dionigi l'erede al trono, il futuro Alfonso IV, vedendo l'affetto che legava il vecchio re ai suoi figli illegittimi, specialmente ad Alfonso Sanchez, pensando che tramassero per diseredarlo, si ribell\u00f2, creando una situazione di profondo attrito tra il re, Dionigi e l'erede al trono, Alfonso.&lt;br&gt;Nel periodo compreso tra il (1319-1323) si ebbero varie scaramucce tra le opposte fazioni, ma non si arriv\u00f2 mai allo scontro aperto.&lt;br&gt;Nell'ottobre del 1323, i due eserciti, del re Dionigi, e dell'erede al trono, Alfonso, erano gi\u00e0 schierati in ordine di battaglia, ad Alvalade, alla periferia di Lisbona, per quella che avrebbe dovuto essere la battaglia decisiva, ma lo scontro fu evitato per l'intervento di Isabella, la regina santa, moglie di Dionigi e madre di Alfonso che, si frappose tra le truppe che si fronteggiavano, impedendo cos\u00ec l'inizio della battaglia. L'avvenimento \u00e8 conosciuto come la battaglia di Alvalade e la leggenda descrive l'intervento miracoloso della regina Isabella in questo modo: al passaggio della regina una barriera luminosa divise i due eserciti.\nDopo l'ascesa al trono del Portogallo del fratellastro, Afonso IV, Alfonso Sanches fu spogliato di tutti i feudi e gli onori che aveva ricevuto dal padre e fu condannato all'esilio. Alfonso Sanches si ritir\u00f2 a vivere in Castiglia, dove era conte di Alburquerque . L'infante trovatore cerc\u00f2 ancora con manovre politiche e militari di impossessarsi del trono. Dopo vari tentativi di invasione, falliti, il pi\u00f9 importante dei quali fu quello del 1326, i due fratellastri firmarono un trattato di pace, ancora una volta sotto il patrocinio della regina madre, Isabella d'Aragona.\nAlfonso Sanches mor\u00ec nel 1329, ucciso nel corso di una battaglia, nel regno di Castiglia. La salma fu trasferita in Portogallo e inumata nel Convento di Santa Clara di Vila do Conde.\nNel 1722, per Alfonso Sanches e la moglie, Teresa Mart\u00ednez de Meneses, venne aperto il processo di beatificazione. A quel tempo, il frate francescano Fernando da Soledade scrisse un libro intitolato \"Mem\u00f3ria dos Infantes\", onde attestare le loro virt\u00f9.\nTrovadorismo.\nSimilmente a suo padre, Afonso Sanches si distingue anche come trovatore. Il corpus poetico che ci \u00e8 pervenuto si trova nel \"Cancioneiro da Biblioteca Nacional\" e nel Cancioneiro da Vaticana, e si compone di 15 poesie: una \"paralel\u00edstica\" perfetta, una \"cantiga de amigo\" costituita da una sola strofa, nove \"cantigas de amor\", una \"ten\u00e7\u00e3o\" e tre \"cantigas de esc\u00e1rnio\". Diverse di queste \"cantigas\" sono molto frammentarie.\nTuttavia, non \u00e8 stato molto valorizzato come trovatore e di lui si \u00e8 scritto, per esempio, che poetasse solo \u00abper poter vantare regali di corte\u00bb. Oltre a ci\u00f2, il lavoro dei copisti fu abbastanza pregiudizievole, come si pu\u00f2 verificare dal confronto dei versi delle \"cantigas\" che possediamo. Ma recentemente \u00e8 stato oggetto di un apprezzamento decisamente positivo:\nVarie \"cantigas de amor\" di Afonso Sanches sono adesso considerate di grande qualit\u00e0, mettendo in evidenza la perfezione della sua \"ten\u00e7\u00e3o\" con Vasco Martins de Resende, uno dei suoi \"esc\u00e1rnios de amor\" e la \"paralel\u00edstica\" che porta la sua firma.\nIl suo tema quasi unico era l'amore, di solito senza essere corrisposto, perci\u00f2, comprensibilmente, il nucleo principale della sua opera era costituito dalle \"cantigas de amor\".\nUna \"cantiga de amor\" era una forma abbastanza fissa, in un certo senso comparabile al sonetto. Ma a differenza di questo, molto rigido a livello di versificazione e molto libero in relazione al tema, questa \"cantiga\" era abbastanza fissa relativamente al tema e offriva un certo margine di libert\u00e0 a livello della versificazione.\nAfonso Sanches pone diverse \"cantigas\" dentro lo schema della \"cantiga de amor\" alla maniera provenzale; ma altre, cosiddette frammentarie, in modo abbastanza netto se ne distanziano. Il trovatore mostra di sapere ben utilizzare l'enjambement, i parallelismi e altre ripetizioni, denotando una notevole versatilit\u00e0, che scaturisce dalla sua padronanza della tecnica della \"cantiga\" e da una notevole cultura poetica.\nTematicamente, queste \"cantigas\" insistono nel servizio (dedizione) amoroso. In base alla convenzione, il poeta assume un atteggiamento di grande umilt\u00e0 di fronte alla donna che, nel suo caso, sembra essere sempre non sposata. Lui ne tesse la lode, ma in modo generico, senza abbondanza di dettagli, neanche a livello psicologico-morale, n\u00e9 tanto meno a livello fisico, come di norma. Un trovatore pu\u00f2 rivolgersi alla signora, dichiararle la sua \u00abcoita mortal\u00bb, pu\u00f2 difendersi da \u00abmolti\u00bb che gli imputano di ricevere favori dall'amata, ma \u00e8 sempre una retorica incentrata su una passione che non si consuma.\nQuesti componimenti poetici originariamente sarebbero stati di grande perfezione formale; le versioni che ci sono pervenute, presentano a volte difetti che scoraggiano la lettura. Le \"cantigas\" cosiddette frammentarie sono, in un certo senso, pi\u00f9 convincenti.\nDiscendenza.\nDal suo matrimonio con Teresa Martins de Menezes, quinta signora di Alburquerque, nacque un figlio:\nGiovanni Alfonso ebbe anche altri 5 figli da diverse amanti."}
{"id": "2927659", "revid": "729019", "url": "https://it.wikipedia.org/wiki?curid=2927659", "title": "KCA (cannone)", "text": "Il KCA \u00e8 un cannone automatico della svizzera Oerlikon, che usa una munizione da 30mm solitamente usata per veicoli terrestri IFV decisamente potente per il settore aeronautico, l'unico altro aereo che usa la stessa munizione ma con cannone diverso \u00e8 l'A10, consente di avere a 1500 metri la stessa energia di una munizione DEFA 553.\nInstallato, a causa della mole, solo sul JA-37 Viggen, con 150 colpi. Il raggio d'azione effettivo raggiunge i 1000-2000 metri."}
{"id": "2927660", "revid": "663330", "url": "https://it.wikipedia.org/wiki?curid=2927660", "title": "Profiling (serie televisiva)", "text": "Profiling (\"Profilage\") \u00e8 una serie televisiva francese prodotta dal 2009, ideata da Fanny Robert e Sophie Lebarbier. La serie \u00e8 incentrata sui casi affrontati dalla Police nationale parigina e da Chlo\u00e9 Saint-Laurent, una sensibile e bizzarra criminologa.\n\"Profiling\" \u00e8 stata trasmessa in prima visione in Francia da TF1 a partire dal 23 aprile 2009 al 23 aprile 2020, mentre in Italia la serie \u00e8 andata in onda dal 23 febbraio 2010 al 25 giugno 2020, in prima visione satellitare da Fox Crime, e sul digitale terrestre da Cielo prima e da Giallo poi.\nTrama.\nParigi. La criminologa Chlo\u00e9 Saint-Laurent viene assegnata come consulente dal commissario Lamarck alla squadra investigativa della polizia criminale guidata da Matthieu P\u00e9rac. Nella risoluzione dei casi d'omicidio Chlo\u00e9 ha un approccio molto particolare con i delitti che si trova ad affrontare: la sua forte empatia la porta a pensare come l'assassino o la vittima, estraniandosi da tutto e da tutti, e scontrandosi quindi con l'approccio pi\u00f9 solido e metodico del poliziotto. Entra poi in scena il comandante Rocher, un poliziotto pragmatico e poco avvezzo alle gentilezze e alle chiacchiere. Nonostante questo carattere irritabile egli \u00e8 ben disposto verso la psicologa Saint-Laurent, consapevole del valore della stessa. Dopo la partenza di Chlo\u00e9, la protagonista della serie diventa Ad\u00e8le Delettre prima, ed \u00c9lisa Bergmann poi.\nEpisodi.\nTutti gli episodi sono stati distribuiti anche su DVD e Blu-ray. Il 1\u00ba marzo 2020 la serie era stata inizialmente rinnovata per un'undicesima stagione, tuttavia annullata il 14 febbraio 2021."}
{"id": "2927662", "revid": "491592", "url": "https://it.wikipedia.org/wiki?curid=2927662", "title": "Contrassegno", "text": ""}
{"id": "2927665", "revid": "339392", "url": "https://it.wikipedia.org/wiki?curid=2927665", "title": "French Championships", "text": ""}
{"id": "2927668", "revid": "107831", "url": "https://it.wikipedia.org/wiki?curid=2927668", "title": "Wimbledon Championships", "text": ""}
{"id": "2927672", "revid": "1305772", "url": "https://it.wikipedia.org/wiki?curid=2927672", "title": "Latino Orsini", "text": ""}
{"id": "2927681", "revid": "122981202", "url": "https://it.wikipedia.org/wiki?curid=2927681", "title": "Jack Crawford", "text": "Fu attivo negli anni 1930 conquist\u00f2 svariati tornei, ma viene ricordato soprattutto per aver sfiorato il Grande Slam nel 1933.\nIn quella stagione vinse gli Australian Championships, gli Internazionali di Francia e Wimbledon. Nella finale degli U.S. National Championships stava conducendo per due set ad uno contro il britannico Fred Perry quando, a causa dell'asma di cui soffriva e del caldo afoso di Long Island, si trov\u00f2 privo di energie fino a perdere il match, nonch\u00e9 l'opportunit\u00e0 di entrare nella storia, per 3\u20136, 13\u201311, 6\u20134, 0\u20136, 1\u20136.\nCrawford aveva l'abitudine di bere del whiskey durante le pause, quando le partite cominciavano a farsi delicate.\nNel 1979 l'ex tennista Jack Kramer incluse Crawford nella propria lista dei 21 giocatori pi\u00f9 forti di tutti i tempi, nello stesso anno venne introdotto nella International Tennis Hall of Fame di Newport, Rhode Island.\nIn carriera conquist\u00f2 un totale di diciotto Slam, in Australia ne ha vinti quattro in singolare e due a testa tra doppio e doppio misto mentre a Parigi e Londra ha vinto un titolo in ognuna delle tre specialit\u00e0. Lo Slam americano \u00e8 l'unico a non aver dato soddisfazioni a Crawford con l'unica finale giocata, e persa, nel 1933. Ha detenuto per oltre cinquant'anni il record di sette finali Slam consecutive, superato poi da Roger Federer.\nIn Coppa Davis ha giocato cinquantasette match con la squadra australiana vincendone trentasei."}
{"id": "2927696", "revid": "445276", "url": "https://it.wikipedia.org/wiki?curid=2927696", "title": "Aranycsapat", "text": ""}
{"id": "2927702", "revid": "2134534", "url": "https://it.wikipedia.org/wiki?curid=2927702", "title": "Dark Night of the Soul", "text": "Dark Night of the Soul \u00e8 un album scritto da Danger Mouse e Sparklehorse. La sua uscita \u00e8 stata posticipata a causa di una controversia legale con il distributore dell'album EMI. \u00c8 stato finalmente rilasciato nel luglio 2010, circa un anno dopo che era trapelato su internet e Danger Mouse aveva rilasciato un CD-R vuoto per aggirare la controversia.\nL'album ha avuto un successo commerciale nel Regno Unito ed \u00e8 stato ben accolto dalla critica musicale.\nCollaborazioni.\nIl titolo dell'album \u00e8 stato ispirato da La noche oscura del alma, una poesia del poeta spagnolo del XVI secolo Giovanni della Croce.\nHanno collaborato al disco James Mercer di The Shins, Wayne Coyne dei The Flaming Lips, Gruff Rhys dei Super Furry Animals, Jason Lytle di Grandaddy, Julian Casablancas degli The Strokes, Black Francis dei Pixies, Iggy Pop, Nina Persson dei The Cardigans, Suzanne Vega, Vic Chesnutt, David Lynch e Scott Spillane dei Neutral Milk Hotel e The Gerbils; questi cantanti hanno anche contribuito alla composizione e alla produzione dell'opera.\nLibretto.\nIl disco \u00e8 accompagnato da un libretto di circa 100 pagine, ricco di foto, curato da David Lynch\nTracce.\nTutte le canzoni sono scritte e prodotte da Danger Mouse e Sparklehorse."}
{"id": "2927709", "revid": "33689", "url": "https://it.wikipedia.org/wiki?curid=2927709", "title": "Illiro", "text": ""}
{"id": "2927711", "revid": "37401", "url": "https://it.wikipedia.org/wiki?curid=2927711", "title": "Carmelo", "text": ""}
{"id": "2927712", "revid": "74801", "url": "https://it.wikipedia.org/wiki?curid=2927712", "title": "Louis-Auguste-Augustin d'Affry", "text": "Biografia.\nFiglio del tenente generale Fran\u00e7ois d'Affry (1667-1734) e della contessa Marie de Diesbach-Steinbrugg, entrato nel 1725 come cadetto nella guardia svizzera (si trattava delle guardie svizzere in Francia, le \"Gardes suisses\" che combattevano in tempo di guerra al fianco del re), combatt\u00e9 durante la battaglia di Guastalla (19 settembre 1734 che vide la Francia e lo Stato del Piemonte contro gli Austriaci) dove perse il padre.\nLa sua carriera militare inizi\u00f2 nel 1744 quando venne promosso al grado di brigadiere. Spos\u00f2 la baronessa Marie- \u00c9lisabeth d'Alt. Comandante dei reggimenti svizzeri che avevano il compito di difendere Luigi XVI, nel corso dell'assalto alle Tuileries del 9 e 10 agosto 1792, evit\u00f2 di prendere misure troppo dure che potessero dar luogo a eccessi, ma nonostante ci\u00f2 incorse lo stesso nelle ire popolari. Allontanato dall'esercito, mor\u00ec nel suo castello nel Canton Vaud.\nFra le altre cariche svolte in vita quella di ambasciatore di Luigi XV, si rec\u00f2 rappresentandolo nei Paesi Bassi durante gli anni 1755 - 1762. Alla fine della sua carriera decise di ritirarsi in Svizzera nel suo castello di Saint Barthelemy, rimase in quel luogo fino alla sua morte, avvenuta nel 1793.\nMassone, fu membro della Loggia di Parigi \"La Soci\u00e9t\u00e9 olympique\" nel 1786.\nSuo figlio \u00e8 stato il generale e magistrato svizzero Louis Auguste Philippe Fr\u00e9d\u00e9ric Fran\u00e7ois d'Affry."}
{"id": "2927713", "revid": "110157", "url": "https://it.wikipedia.org/wiki?curid=2927713", "title": "Ponte Siduhe", "text": "Il ponte Siduhe (cinese , inglese \"Siduhe Bridge\" o \"Si Du River Bridge\"), \u00e8 un ponte a sospensione che attraversa il fiume Siduhe, nella provincia di Hubei, in Cina. Inaugurato il 15 novembre 2009, con un'altezza di 472 metri tra il piano stradale e il fiume sottostante \u00e8 attualmente il secondo ponte pi\u00f9 alto del mondo, record detenuto dal ponte del Beipanjiang, sempre in Cina, con un'altezza di 565 metri.\nSi trova lungo l'autostrada West Hurong, che collega Shanghai sulla costa del Pacifico con le citt\u00e0 di Chongqing e Chengdu. Il costo dell'opera \u00e8 stato stimato in 100 milioni di USD.\nLa particolare conformazione della zona non permetteva di usare metodi tradizionali per stendere il primo cavo del ponte, detto \"cavo pilota\", quindi gli ingegneri sono ricorsi all'uso di un razzo per metterlo in opera. Il cavo \u00e8 stato steso il 6 ottobre 2006, con un notevole risparmio dei costi.\nI due cavi portanti principali pesano ciascuno 3.185 t. Sono formati da 127 trecce disposte in forma esagonale. Ogni treccia \u00e8 composta da 127 fili di acciaio, per un totale di 16.129 fili per cavo. Ciascun cavo ha una portata di 191,960 kilonewton. L'impalcato \u00e8 sorretto da 272 cavi di sospensione, con un peso totale di 130 t."}
{"id": "2927714", "revid": "253269", "url": "https://it.wikipedia.org/wiki?curid=2927714", "title": "Arthur Hunnicutt", "text": "Biografia.\nNativo di Gravelly (Arkansas), Hunnicutt frequent\u00f2 l\"'Arkansas State Teachers College\", ma dovette interrompere gli studi per difficolt\u00e0 economiche. Durante gli anni della Depressione intraprese lavori saltuari, fece l'insegnante e riusc\u00ec a iscriversi alla \"Phidela Rice School of Voice\" di Cleveland (Ohio), raggiungendo con una compagnia estiva la localit\u00e0 di Martha's Vineyard, al largo di Cape Cod (Massachusetts).\nSi trasfer\u00ec quindi a New York, debuttando a Broadway nel 1940 con la pi\u00e8ce \"Love's Old Sweet Song\". Con il ruolo di protagonista nella versione teatrale de \"La via del tabacco\", inizi\u00f2 a sviluppare il personaggio che avrebbe poi affinato durante la sua trentennale carriera, quello dell'antiquato contadino e anziano cowboy, dal modo di parlare campagnolo, lento e strascicato.\nNel 1942 inizi\u00f2 a interpretare piccoli ruoli di carattere in film western a basso costo, sotto lo pseudonimo di \"Arthur Arkansas Hunnicutt\", ma rimase legato agli impegni teatrali fino al 1949, quando si stabil\u00ec definitivamente a Hollywood. La sua carriera cinematografica riprese quota, grazie a una serie di film in cui ripropose il proprio personaggio tipicamente rurale, dal fisico allampanato e dai lineamenti spigolosi, apparentemente pi\u00f9 anziano di quanto in realt\u00e0 fosse l'attore. Volto familiare del genere western, Hunnicutt ricopr\u00ec importanti ruoli ne \"L'amante indiana\" (1950), accanto a James Stewart e Jeff Chandler, in \"Tamburi lontani \" (1951), con Gary Cooper, e ne \"La prova del fuoco\" (1951) di John Huston.\nNel 1952 imperson\u00f2 l'anziano Zeb Calloway ne \"Il grande cielo\" (1952), per la regia di Howard Hawks, accanto a Kirk Douglas. A capo di una comitiva che risale il fiume Missouri verso il Montana, per assicurarsi il rifornimento di pelli presso una trib\u00f9 dei Piedi Neri, Zeb Calloway \u00e8 un personaggio eccentrico, amante del whisky, pi\u00f9 vicino alla cultura indiana che non a quella anglosassone. Hunnicutt forn\u00ec un'interpretazione pittoresca e vivace dell'esploratore cacciatore, vestito con berretto di pelliccia e abito di pelle grezza con frange, una sorta di Davy Crockett che vive una vita nomade per amore del territorio. Il ruolo gli valse una candidatura all'Oscar quale miglior attore non protagonista.\nNella seconda met\u00e0 degli anni cinquanta, Hunnicutt inizi\u00f2 a lavorare regolarmente per la televisione, partecipando a diverse popolari serie quali \"Bonanza\" (1959-1969), \"Ai confini della realt\u00e0\" (1962), \"Perry Mason\" (1963), \"Il virginiano\" (1963-1970), \"Lassie\" (1964). Torn\u00f2 sporadicamente al cinema durante gli anni sessanta, impersonando lo sceriffo Dubrow ne \"Il cardinale\" (1963) di John Huston, Butch Cassidy nella commedia western \"Cat Ballou\" (1965), e regalando un'altra memorabile interpretazione in \"El Dorado\" (1966), nel ruolo dello stravagante Bull Harris, che, alla resa dei conti finale nel saloon, attacca i nemici con arco e freccia, come gli indiani, formando un inusuale quartetto di difensori della legge con John Wayne, Robert Mitchum e James Caan.\nTra le ultime interpretazioni cinematografiche di Hunnicutt, sono da ricordare i ruoli di Homer Page in \"Il solitario di Rio Grande\" (1971), con Gregory Peck, di Wade Carlton in \"Harry e Tonto\" (1974), e di Uncle Jess in \"I corrieri della luna\" (1975), personaggio che diventer\u00e0 celebre nella serie televisiva \"Hazzard\", di cui il film \u00e8 una sorta di \"prequel\".\nNei suoi ultimi anni di vita, Hunnicutt fu sindaco onorario della cittadina di Northridge, nella San Fernando Valley (California). Colpito dal cancro, mor\u00ec il 26 settembre 1979, all'et\u00e0 di 69 anni.\nDoppiatori italiani.\nNelle versioni in italiano dei suoi film, Arthur Hunnicutt \u00e8 stato doppiato da:"}
{"id": "2927719", "revid": "203463", "url": "https://it.wikipedia.org/wiki?curid=2927719", "title": "Siduhe Bridge", "text": ""}
{"id": "2927721", "revid": "292162", "url": "https://it.wikipedia.org/wiki?curid=2927721", "title": "Coppa Intercontinentale 1996 (calcio)", "text": "La Coppa Intercontinentale 1996 (denominata anche Toyota Cup 1996 per ragioni di sponsorizzazione) \u00e8 stata la trentacinquesima edizione del trofeo riservato alle squadre vincitrici della UEFA Champions League e della Coppa Libertadores.\nAvvenimenti.\nL'edizione, decisa in gara unica a Tokyo, ha visto contendersi il titolo gli italiani della , vittoriosi in Champions League contro l' (negando agli olandesi la seconda partecipazione consecutiva) e gli argentini del , vittoriosi in Coppa Libertadores contro l'.\nLa squadra bianconera, favorita della vigilia e presentatasi alla partita in ottime condizioni atletiche, controlla le operazioni nel primo tempo, durante il quale, grazie alle buone prestazioni di Bok\u0161i\u0107 e Zidane, riesce a creare numerose occasioni da gol, senza per\u00f2 riuscire a finalizzarle.\nNel secondo tempo, al primo affondo, gli argentini colpiscono una traversa con Ortega. La partita sembra destinata ad avviarsi ai tempi supplementari quando all'81', sugli sviluppi di un calcio d'angolo battuto da Di Livio, Bok\u0161i\u0107 spizza per Del Piero il quale, con un tiro a incrociare, insacca alle spalle di Bonano. A nulla varranno gli ultimi assalti argentini, con Peruzzi bravo a salvare la sua porta sulle conclusioni di Ayala, Gancedo e Salas.\nLa squadra torinese riesce cos\u00ec ad assicurarsi il secondo successo nella manifestazione intercontinentale, riportando il trofeo in Italia dopo sei anni. Del Piero, autore della marcatura decisiva, verr\u00e0 premiato come miglior giocatore della sfida al termine della partita.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo \"a posteriori\" anche i vincitori dell'Intercontinentale come detentori del titolo ufficiale di \u00abcampione del mondo FIFA\u00bb, inizialmente attribuito soltanto ai vincitori del Mondiale per club."}
{"id": "2927723", "revid": "767487", "url": "https://it.wikipedia.org/wiki?curid=2927723", "title": "Mariano Padilla y Ramos", "text": "Biografia.\nStudi\u00f2 canto con Mabellini a Firenze e svolse la sua carriera artistica nei maggiori paesi europei, ed in particolare in Inghilterra, dove cant\u00f2 nella \"Dinorah\" di Giacomo Meyerbeer nel 1881. Cant\u00f2 anche alla Royal Opera House nel 1887 e nello stesso anno a Praga in occasione del centenario della prima rappresentazione dell'opera \"Don Giovanni\".\nEgli \u00e8 forse meglio ricordato come l'uomo che spos\u00f2 il mezzosoprano belga D\u00e9sir\u00e9e Art\u00f4t, suscitando grande sorpresa nel suo fidanzato non ufficiale, P\u00ebtr Il'i\u010d \u010cajkovskij. La Art\u00f4t aveva cantato in Russia nel 1868, e si era innamorata di \u010cajkovskij. I suoi sentimenti furono ricambiati, tanto da arrivare a parlare di matrimonio, anche se non formalizzato. Tuttavia, vi fu una incomprensione tra di loro. Ella doveva continuare il suo programma di recite e partire per Varsavia, e avevano progettato di incontrarsi di nuovo nella sua tenuta vicino a Parigi nell'estate del 1869.\nTuttavia, senza alcun preavviso o qualsiasi comunicazione con \u010cajkovskij (come le convenzioni sociali del tempo avrebbe richiesto) la Art\u00f4t spos\u00f2 Padilla y Ramos - suo compagno di canto nella stessa compagnia - anche se lei in precedenza lo aveva ridicolizzato con \u010cajkovskij, e aveva sette anni meno di lei (anche \u010cajkovskij era cinque anni pi\u00f9 giovane). Il matrimonio avvenne il 15 settembre 1869, a S\u00e8vres o a Varsavia.\nLa loro figlia, il soprano Lola Art\u00f4t de Padilla, divenne una famosa cantante d'opera.\nMariano Padilla y Ramos mor\u00ec a Parigi nel novembre 1906, appena quattro mesi prima della moglie."}
{"id": "2927738", "revid": "174925", "url": "https://it.wikipedia.org/wiki?curid=2927738", "title": "Beclometasone dipropionato", "text": ""}
{"id": "2927743", "revid": "1543377", "url": "https://it.wikipedia.org/wiki?curid=2927743", "title": "Le martyre de Saint S\u00e9bastien", "text": "Le martyre de Saint S\u00e9bastien (\"Il martirio di San Sebastiano\") \u00e8 una musica di scena composta da Claude Debussy nel 1911 per il mistero scritto da Gabriele d'Annunzio; l'opera \u00e8 suddivisa in cinque atti pi\u00f9 un prologo, e \u00e8 dedicata a Maurice Barr\u00e8s. Narra del martirio di San Sebastiano mescolando componenti sacre e profane. Il ruolo principale di San Sebastiano fu ricoperto da una donna, la ballerina Ida Rubin\u0161tejn, mentre la coreografia fu creata da Michail Fokin e la scenografia da L\u00e9on Bakst.\nGenesi dell'opera.\nAlla fine del 1910 Debussy venne contattato da D'Annunzio che si trovava allora in Francia, a Arcachon, per evitare i creditori. Lo scrittore voleva lavorare con Debussy e gli propose di scrivere la musica per un suo dramma. Il compositore, che all'epoca non era impegnato con nessun lavoro e che era sempre a corto di finanze, accett\u00f2 e firm\u00f2 anche il contratto con Gabriel Astruc direttore della stagione lirica del Th\u00e9\u00e2tre du Ch\u00e2telet. L'anticipo di 8000 franchi fu un grosso incentivo per Debussy per fargli iniziare subito il lavoro. D'Annunzio mandava il suo dramma al compositore un pezzo alla volta e la partitura fu completata a tempo di record.\nTerminata la stesura dell'opera Debussy fece ascoltare la composizione al suo editore, Jacques Durand, che ne rimase favorevolmente colpito. \"Le martyre\" si preannunciava come una realizzazione grandiosa, con un numero enorme di artisti, ballerini e orchestrali. Le prove non furono semplici per le difficolt\u00e0 dei cantanti a definire ogni singolo ruolo e per la messa in scena a volte non coincidente con la parte musicale.\nPoich\u00e9 le opere dello scrittore erano state messe all'indice, tre giorni prima della rappresentazione ufficiale, Debussy e D'Annunzio furono costretti dall'Arcivescovo di Parigi, su sollecitazione della Congregazione romana, a dichiarare sotto giuramento che la loro opera era basata totalmente su fondamenti religiosi\nMessa in scena e accoglienza critica.\n\"Le martyre\" va in scena la prima volta il 22 maggio del 1911, presso il Th\u00e9\u00e2tre du Ch\u00e2telet di Parigi. La durata dell'intera opera raggiunge le cinque ore. Presente alla prima \u00e8 anche Marcel Proust, accompagnato da Robert de Montesquiou-F\u00e9zensac, che coprir\u00e0 la produzione di lodi. Ben diversa \u00e8 invece la reazione dei critici, in particolare nei confronti della Ruben\u0161tejn, carente nella pronuncia francese e tanto artificiosa nella recitazione da nullificare qualsiasi carica erotica. La musica di Debussy ebbe poi pi\u00f9 consensi del testo dannunziano che in molti ritennero lungo e noioso; alcuni critici giudicarono per\u00f2 la partitura troppo debole in confronto al dramma intenso del lavoro di D'Annunzio; come spesso era accaduto il fatto di scrivere su commissione e in tempi delimitati non favor\u00ec certamente la creativit\u00e0 del musicista che presentava d'altronde gi\u00e0 gravi problemi di salute. Il parere del clero fu drastico e il portavoce, l'Arcivescovo L\u00e9on-Adolphe Amette, boll\u00f2 immediatamente l'opera come blasfema\nGeneralmente poco apprezzato su suolo francese, il Mistero \u00e8 invece dichiarato un successo dai giornali italiani, che stravolgono la verit\u00e0 per motivazioni patriottiche. Tradotto successivamente in italiano da Ettore Janni per Treves, \"Le martyre\" debutter\u00e0 alla Scala nel 1926, con Arturo Toscanini a dirigere l'orchestra.\nL'iconografia.\nFonti biografiche, ad esempio il Guerri, riportano come probabile fonte ispirante del \"Martyre\" un episodio risalente agli anni Ottanta, gli anni della \"Roma bizantina\", dove D'Annunzio soggiorn\u00f2 e frequent\u00f2 l'ambiente della stampa periodica. \u00c8 in tale ambito che conobbe la giornalista Olga Ossani (ribattezzata Febea), con la quale ebbe una delle tante relazioni amorose.\nLe fonti narrano di come nei giardini di Villa Medici il poeta si fosse denudato e addossato al tronco di un albero, esponendo allo sguardo di Olga i segni dei morsi e dei baci che lei stessa gli aveva provocato. L'episodio, messa in scena di un vero e proprio tableau vivant, sarebbe rimasto lungamente impresso nella mente di D'Annunzio, tanto da evolversi diversi anni dopo nell'opera che conosciamo.\nDiverse altre fonti, tra le quali interviste contemporanee, riportano di come immagini e statue del Santo martirizzato avessero riempito la dimora francese del poeta, che a esse s'ispirava. Tema particolarmente amato e non privo, visti i precedenti, di una connotazione erotica, l'iconografia di Sebastiano avrebbe seguito D'Annunzio fino al Vittoriale degli Italiani, dove \u00e8 tuttora espressa in numerosi esemplari.\nIda Rubin\u0161tejn.\nCome la quasi totalit\u00e0 delle opere dannunziane, anche il \"Martyre\" ruota attorno a una figura femminile reale. Le fonti canoniche, inclusi Guerri e lo stesso Gabriele, collocano il primo incontro del poeta con la danzatrice Ida Rubin\u0161tejn dietro le quinte della \"Cleopatra\", in cui lei aveva ricoperto il ruolo di spicco.\nTanto appassionata da risultare piuttosto una delle tante leggende biografiche (e in tal caso anche autobiografica), la vicenda \u00e8 stata poi ridimensionata da Tom Antongini. Vi si presenta un Gabriele D'Annunzio prostrato ai piedi della ragazza e intento a baciarle le ginocchia, mormorando: \u00ab\"Saint S\u00e9bastien?\"\u00bb.\nChe Ida incarnasse per lui l'ideale androgino \u00e8 unanimemente riconosciuto. Magrissima e pallida, era nota in ambito francese per i diversi ruoli interpretati con i balletti russi di Sergej Djagilev, ma anche per occasionali spogliarelli, fatto che non avrebbe in seguito giovato alla valutazione morale del \"Martyre\".\nIn un'intervista il poeta dichiara che: \u00abRare volte fu veduto un corpo umano tanto approssimarsi all'ideal tipo dell'androgine, spogliarsi d'ogne mollezza e ridursi alla semplicit\u00e0 del disegno pi\u00f9 austero. La natura e la disciplina hanno compiuto un tale miracolo.\u00bb.\nTrama.\nL'azione si svolge nell'ambito del tardo Impero Romano, sotto il regno di Diocleziano (durato dal 284 al 305). L'esatta ubicazione degli eventi non \u00e8 chiara, in quanto la stessa agiografia, che ambienta la storia di Sebastiano a Roma, si \u00e8 rivelata spuria, in quanto Diocleziano non ha mai risieduto nella Citt\u00e0 Eterna.\nL'opera \u00e8 suddivisa in cinque atti, denominati \"mansioni\" (o \"verri\u00e8res\", \"vetrate\"), pi\u00f9 un prologo che, monologo del narratore (appellato Nuncius), non porta aggiunte alla trama, ma funge unicamente da introduzione emotiva.\nMansione Prima: La Corte dei Gigli (\"La Cour des Lys\").\nMarco e Marcellino, gemelli convertitesi al Cristianesimo, sono stati arrestati e condotti al cospetto del Prefetto, Giulio Andronico, in quanto hanno rifiutato di sacrificare il tributo spettante agli dei pagani. Legati alle due colonne di un'arcata, sono vittime delle ingiurie della folla in tumulto, la quale richiede a gran voce che i gemelli siano torturati e immolati alle divinit\u00e0. Neppure l'intervento di Vitale, il figlio del Prefetto, riesce a far tornare alla ragione i due prigionieri: essi sono pronti a morire in nome della loro nuova fede e le lusinghe della giovinezza non sortiscono il minimo effetto. Nel medesimo istante delle persone attirano l'attenzione su Sebastiano, Capo degli arcieri imperiali, il quale sta miracolosamente perdendo sangue dal palmo della mano. Rifiutando le medicazioni, il ragazzo lascia che una donna velata intinga del lino nel suo sangue, per poi andarsene. Una voce ignota pronuncia parole che soltanto lui avverte con chiarezza, mentre l'attenzione unanime torna sui gemelli. Giunge allora la madre dei due, accompagnata dal marito e dalle cinque figlie, ma neppure il loro intervento vale a far tornare i condannati sui propri passi, i quali arrivano addirittura a disconoscere la famiglia, sebbene Marcellino si dimostri meno convinto del fratello. Ad arrestare il loro vacillamento interviene Sebastiano, che li incita a confessare unicamente l'amore per Cristo. Il dolore della madre si scaglia allora sull'arciere, che accusa di aver decretato la condanna dei suoi figli. Sebastiano, gi\u00e0 ispirato dalla fede cristiana, riesce a instillarla nella stessa donna, la quale si offre a sua volta al martirio ed \u00e8 seguita gradualmente da tutto il resto della famiglia. La folla \u00e8 mossa dalla sete di sangue, mentre il Santo, che si offre per primo al supplizio del camminamento sui carboni ardenti, domanda un segno a Dio e scaglia una freccia in direzione del cielo, freccia che non torner\u00e0 pi\u00f9 gi\u00f9, facendo gridare al miracolo. Come se non bastasse due donne, una cieca e una muta, si dichiarano capaci l'una di vedere, l'altra di parlare, per merito di Sebastiano. L'atto si conclude con l'arciere che atterrisce nuovamente la folla mettendosi a danzare sui carboni ardenti senza riportare ferite (asserisce di camminare su una distesa di gigli), mentre attorno a lui il tumulto tocca il vertice e cori angelici intonano canti di lode a Dio.\nMansione Seconda: La Camera Magica (\"La Chambre Magique\").\nGiulio Andronico custodisce svariate ricchezze e idoli pagani nei recessi della sua dimora. L'atto secondo si svolge appunto nel cuore del palazzo dove, incatenate a sette pietre votive, sette veggenti, ognuna votata a un pianeta, scrutano in esse il futuro. Preannunciato dalle loro parole, Sebastiano irrompe nella scena, armato di martello. Sua intenzione \u00e8 aprire una colossale porta di bronzo che cela il cuore della dimora, la misteriosa Camera Magica. Vedendolo, le veggenti sono colte da visioni sparse che preannunciano il suo martirio e il suo trionfo sugli dei pagani, dopodich\u00e9, una dopo l'altra, si afflosciano al suolo. Alle invocazioni di Sebastiano risponde, dal capo opposto della porta, la mitologica Erigone, simbolo pagano della costellazione della Vergine, che si dichiara a sua volta prigioniera. Il Santo chiama allora i suoi uomini, divisi tra liberti, catecumeni e schiavi, affinch\u00e9 lo aiutino ad abbattere le porte di bronzo. Si viene cos\u00ec a sapere che Sebastiano ha promesso una cura al morente Prefetto in cambio della concessione di abbattere tutti gli idoli pagani che pullulano per la dimora. Venuti a sapere che l'arciere vuole distruggere la Camera Magica, i liberti iniziano a lamentarsi, rinfacciandogli la devastazione che ha compiuto per l'intero palazzo, provocando la disperazione di donne e bambini, mentre Giulio Andronico \u00e8 ormai in agonia e suo figlio, Vitale, \u00e8 in preda all'angoscia. Chiedono a Sebastiano di avere misericordia dell'ultima stanza, contenente i quadranti e le tavole per lo studio dello zodiaco, ma lui \u00e8 irremovibile. Segue una conversazione con la turba degli schiavi, i quali interrogano il ragazzo sulla nuova religione. In effetti la natura delle loro domande \u00e8 ancora quella dei pagani che sono stati: Cristo era bello? Quali tributi predilige? Cosa si deve fare affinch\u00e9 sani i malati? All'interrogatorio il Santo risponde con violenza, prima inculcando ai neofiti quanto la morte sia il cardine della vera religione, poi scoppiando in lacrime, in quanto il Messia non era bello, poich\u00e9 lordato dai peccati dell'umanit\u00e0 e sfigurato dalle percosse dei carnefici. Proprio allora giunge in scena la femmina febbricitante, trattenuta dagli schiavi come una belva, nella quale Sebastiano riconosce la donna che alla Corte dei Gigli ha intinto il lino nel suo palmo insanguinato. In preda a un delirio, lei afferma di recare in seno la Sacra Sindone, che un angelo caduto le avrebbe deposto nel cuore per rimetterla dai suoi peccati, provocandole la febbre perenne. Dopo alcuni tentativi, Sebastiano riesce a convincerla a dischiudere le braccia. L'atto si conclude con la Sacra Sindone che viene rivelata ai neofiti, mentre la donna crolla al suolo esanime e le porte della camera magica si schiudono sull'ennesimo prodigio: la pagana Erigone \u00e8 trasmutata nella Vergine Maria.\nMansione Terza: Il Concilio dei Falsi Iddii (\"Le Concile des Faux Dieux\").\nArrestato dagli uomini di Diocleziano, Sebastiano \u00e8 condotto al cospetto dell'Imperatore. Instancabile persecutore dei cristiani, Diocleziano nutre comunque un'antica predilezione per il giovane arciere, predilezione che non manca di ambiguit\u00e0 e dopo averlo ammirato, non senza celato scherno, dinnanzi all'intera corte, cerca di convincerlo ad abiurare alla fede cristiana. Ricordandogli quanto sia stato generoso nei suoi confronti, avendolo posto tra i gradi pi\u00f9 alti del suo esercito, l'Imperatore cerca di affascinarlo con la moltitudine d'idoli pagani, di cui \u00e8 instancabile collezionista. La conversazione s'infiamma, tocca l'apice nel momento in cui il giovane Santo insulta il dio Apollo, a cui il sovrano \u00e8 particolarmente devoto. Subito Diocleziano comanda ai sacerdoti di intonare canti propiziatori per placare il dio, ma Sebastiano li costringe a tacere. Allora l'Imperatore, infiammato, ordina ai carnefici di sgozzarlo, ma subito ritrae l'ordine: la fascinazione che il ragazzo esercita su di lui \u00e8 grande. Gli fa dare l'arpa votata ad Apollo, affinch\u00e9 lo stesso Santo si umili a cantarne le lodi, ma Sebastiano distrugge l'arpa con un coltello e dichiara di voler danzare. E alla danza che segue alterna parole ispirate, con le quali ambisce a convertire la corte intera. Tuttavia, le cose non vanno come dovrebbero: gli astanti, imbevuti di amore pagano, non riescono a non paragonare il ragazzo al mitico Adone, amante di Venere. E cos\u00ec, la passione di Cristo professata da Sebastiano, diventa nel loro sguardo l'omicidio del cacciatore cipriota. E mentre la danza tocca il vertice, Diocleziano si precipita gi\u00f9 dal suo trono e dichiara di voler proclamare dio il giovane arciere, mettendogli tra le mani una delle vittorie alate che adornano il suo trono. In un'atmosfera che rievoca la tentazione di Cristo nel deserto, Sebastiano sembra dapprima cedere alle offerte del sovrano ma, recuperato il controllo, scaglia al suolo la statuetta e insulta Diocleziano preannunciando la fine del suo impero. In conclusione dell'atto, l'Imperatore ordina ai suoi uomini di distendere il Santo, ormai delirante, sull'arpa spezzata e di rovesciare su di lui tutto ci\u00f2 che v'\u00e8 di prezioso nel palazzo, affinch\u00e9 il soffocamento lo uccida. Frattanto, le adoratrici di Adone intonano l'inno funebre del fanciullo pagano.\nMansione Quarta: Il Lauro Ferito (\"Le Laurier Bless\u00e9\").\n\u00c8 il crepuscolo. Nel bosco sacro di Apollo, Sebastiano \u00e8 legato seminudo al tronco di un lauro. Sebbene i suoi uomini lo abbiano salvato nel palazzo di Diocleziano, lui ha voluto comunque offrirsi alla condanna a morte. L'Imperatore ha dunque decretato che sia trafitto dalle frecce dei suoi stessi arcieri e pretende come prova dell'uccisione i suoi lunghi capelli. Rimasti soli, gli uomini di Sebastiano, di cui Sanae, il favorito, \u00e8 il portavoce, supplicano il Santo di sottostare al loro piano: imbarcarlo furtivamente a Ostia e portare a Diocleziano i capelli di una donna. Ma il martire rifiuta la preghiera: \"Io muoio di non morire\", dice. E mentre la ragione lo abbandona, \u00e8 preso da due potenti visioni: prima le tre parche romane, che si accingono a tagliare il filo della sua vita; poi l'immagine paleocristiana del buon pastore, che ascende la collina recando un agnello sulle spalle. L'ombra di una croce si allunga sul lauro, finch\u00e9 gli arcieri, via via pi\u00f9 disperati, non iniziano a martirizzare il loro amato Capo. La scena del supplizio, sempre pi\u00f9 concitata, culmina in un Sebastiano che muore sorridendo, mentre i suoi uomini, presi dall'angoscia, reagiscono piangendo e contorcendosi al suolo. Giungono le adoratrici di Adone per riservare al martire il trattamento funebre e due ultimi prodigi concludono la scena: il corpo del Santo che si distacca dal lauro trapassando le frecce confitte nel tronco; e lo sfavillare improvviso di una stella che interrompe la processione e spezza in gola ai fedeli il canto mortuario. \"Le porte del Paradiso sono aperte all'anima di Sebastiano\" (D'Annunzio).\nMansione Quinta: Il Paradiso (\"Le Paradis\").\nBrevissimo, che funge unicamente da epilogo, l'ultimo atto si limita a esporre in canto l'ingresso di Sebastiano nel Regno dei Cieli, accolto festosamente dagli angeli, dai martiri, dagli apostoli e dagli spiriti celesti. Tutto culmina in un'unanime laude a Dio.\nStile e caratteristiche.\nScaturita dalla memoria di un tableau vivant, la pi\u00f9 decadentista delle opere dannunziane ne conserva le caratteristiche di base. D'importanza assoluta \u00e8 la scenografia, un tripudio di spirali, richiami a dipinti e miniature, nonch\u00e9 dettagli desunti dall'oriente che si possono osservare anche nell'immagine sopra riportata. A tal proposito si parla anche di \"periodo bizantino\".\nL'opera, i cui atti sono anche denominati \"vetrate\", ha della vetrata (e della raffigurazione cristiana medievale in generale) la modalit\u00e0 di narrazione: un profondo senso di stasi, una trama che avanza lentamente, quasi impercettibilmente. La parola \u00e8 lenta, drammatica, ogni personaggio disposto a comporre uno specifico tableau vivant. L'intero svolgimento della storia \u00e8 soffuso di un'evidenziata artificiosit\u00e0, tanto nelle pose quanto nell'articolazione delle frasi. Inoltre, ogni scena del \"Martyre\" \u00e8 a s\u00e9 stante e pu\u00f2 esistere anche in assenza delle seguenti e delle successive, tale e quale a un dipinto. Ha una propria identit\u00e0 e lo ribadisce esponendo un titolo esclusivo. In tal senso, il \"Martirio di San Sebastiano\" \u00e8 percepibile pi\u00f9 come atto estetico/figurativo.\nLa forma teatrale \u00e8 desueta, non a caso si parla di Mistero, di cui \u00e8 ripresa la messa in scena. L'azione non \u00e8 mostrata, bens\u00ec raccontata a posteriori, a parte la danza sui carboni ardenti, il supplizio sull'arpa e il martirio finale. Tuttavia, tutto \u00e8 accompagnato da uno spartito posato, mai incalzante o turbolento, che sospinge lo spettatore al distacco emotivo e alla mera osservazione estetica, come dinnanzi a un quadro, o meglio, a una Via Crucis dipinta. Partendo dal presupposto che la storia \u00e8 gi\u00e0 nota, l'autore sceglie di puntare sul \"come\".\nLinguisticamente parlando, D'Annunzio si esprime in un francese arcaico, sebbene non duecentesco. Nel testo in ottonari s'individua una falsariga di sintassi italiana, mentre a detta del Contini, \u00e8 possibile rintracciarvi un'inclinazione macaronica.\nUna vena di sadomasochismo \u00e8 percepibile in tutta l'opera, in particolare nel terzo atto, in cui il Santo diventa oggetto del fanatismo estetico dell'Imperatore, o nel generico patetismo di cui il ragazzo \u00e8 costantemente rivestito, o ancora nell'insistenza con cui questi implora il martirio. A tal proposito il De Michelis individua un'analogia con \"La Nave\", nella vicenda di Basiliola e i prigionieri.\nCalcando sull'idea di un'arte multisensoriale D'Annunzio ripropone qui l'aspirazione wagneriana delle arti che convergono, gi\u00e0 propugnata in passato da lui stesso ne \"Il Fuoco\". E difatti nel \"Martirio di San Sebastiano\" vanno a incontrarsi letteratura, musica, danza, recitazione e arte figurativa.\nIn ultimo, \u00e8 da considerare l'elevato numero d'interpreti presenti in scena (a detta dell'autore, circa quattrocento), forti di una rappresentazione corale e collettiva che mira ad annullare le identit\u00e0 singole in un concetto di unanimit\u00e0 puramente cristiano. Tra i vari cori si enumerano il \"Chorus Martyrum,\" il \"Chorus Virginum\", il \"Chorus Apostolorum\" e il \"Chorus Santorum Omnium\".\nCollegamenti e discendenze.\nSi riscontrano collegamenti tematici e stilistici tanto con l'opera di Flaubert (\"La Tentazione di Sant'Antonio\"), quanto con Swinburne e Oscar Wilde (la famosa \"Salom\u00e8\").\nIl Sebastiano dannunziano, assieme al corrispondente Iokanaan di Wilde, ha contribuito a creare una visione pi\u00f9 prettamente profana dell'iconografia di determinati santi, quando non ambigua. Il giovane arciere, in particolare, \u00e8 andato incontro negli ultimi anni a un processo di elevazione a icona espressamente omoerotica. In ci\u00f2 l'operato di D'Annunzio non ha avuto un ruolo di margine. Tra le numerose rappresentazioni artistiche di tal sorta, spicca \"Sebastiane\", lungometraggio del 1976 di Derek Jarman.\nOrganico orchestrale.\nDue ottavini, due flauti, due oboi, corno inglese, tre clarinetti, clarinetto basso, tre fagotti, sei corni, due trombe, due arpe, timpani, archi."}
{"id": "2927747", "revid": "287204", "url": "https://it.wikipedia.org/wiki?curid=2927747", "title": "OSGA", "text": ""}
{"id": "2927751", "revid": "1926649", "url": "https://it.wikipedia.org/wiki?curid=2927751", "title": "Michele Armenise", "text": "Suo figlio Alessandro, nato a Pisa durante la sua esperienza in nerazzurro, \u00e8 anch'egli un calciatore.\nCarriera.\nGiocatore.\nInizia nelle giovanili del , dove debutta in prima squadra nella Serie B 1981-1982 affermandosi come titolare e confermando il posto per la stagione successiva. Nell'estate 1983 viene acquistato dal dove gioca due stagioni in Serie A, intervallate da una di Serie B; lascia i toscani nel 1986 dopo aver vinto la Mitropa Cup. Fa quindi ritorno al Bari in B, rimanendovi per un anno, prima di tornare a calcare i campi di massima serie con il , collezionando 20 presenze in campionato. La stagione seguente ridiscende in cadetteria dai \"galletti\", contribuendo alla promozione in serie A al termine della stagione 1988-1989, prima di finire la carriera con altri due anni in seconda serie al e un ultimo al Monopoli in C1.\nNazionale.\nNel 1982 colleziona un gettone di presenza in Nazionale italiana Under-21.\nAllenatore.\nLasciata la carriera agonistica rimane nel mondo del calcio, diventando allenatore in seconda della nella stagione 2006-2007, mentre in quella successiva assume la guida della formazione Berretti. Nella stagione 2009-2010 entra nello staff tecnico del al fianco di Stefano Colantuono, suo ex compagno ai tempi del . Il 15 giugno 2010 decide di seguire Colantuono all', entrando cos\u00ec nello staff tecnico degli orobici, dove rimane fino al 4 marzo 2015, giorno in cui il mister viene esonerato. Dal 1\u00ba luglio 2015 al 14 marzo 2016 \u00e8 collaboratore sempre di Colantuono all'. Segue l'allenatore romano anche al , nel medesimo ruolo. La stagione successiva con l'addio del trainer romano alla panchina biancorossa, diventa allenatore in seconda della Primavera guidata da Stefano De Angelis."}
{"id": "2927752", "revid": "834", "url": "https://it.wikipedia.org/wiki?curid=2927752", "title": "Brampton, Ontario", "text": ""}
{"id": "2927754", "revid": "339392", "url": "https://it.wikipedia.org/wiki?curid=2927754", "title": "Formula 2 Anno 2010", "text": ""}
{"id": "2927760", "revid": "125600037", "url": "https://it.wikipedia.org/wiki?curid=2927760", "title": "The Punisher (fumetto 2000)", "text": "The Punisher \u00e8 una serie a fumetti dedicata al Punitore, pubblicata dalla casa editrice statunitense Marvel Comics tra il 2000 e il 2001. La serie \u00e8 durata 12 numeri ed \u00e8 stata pubblicata sotto l'etichetta editoriale Marvel Knights curata dal redattore-artista Joe Quesada. Sulle copertine non \u00e8 presente il simbolo del Comics Code Authority perch\u00e9 le storie qui narrate sono dirette esplicitamente ad un pubblico pi\u00f9 adulto rispetto a quello a cui sono dedicati la maggior parte degli albi Marvel.\nStoria editoriale.\nA partire da met\u00e0 degli anni novanta tutte le serie dedicata al Punisher vengono chiuse a causa del crollo delle vendite che non solo aveva colpito il personaggio ma l'intero settore del fumetto. Dopo qualche tentativo di riproporre questo vigilante all'interno dell'universo Marvel si tenta una nuova strada affidandone le sorti alla nuova etichetta editoriale Marvel Knights curata dal redattore Joe Quesada.\nPrima di realizzare i testi per questa serie, Garth Ennis aveva gi\u00e0 realizzato una storia di Punisher. Si tratta dell'albo unico \"The Punisher Kills the Marvel Universe\", pubblicato nel 1995. La differenza principale da questo nuovo progetto risiede nel fatto che quella storia non si collocava nella \"continuity\" dell'universo Marvel ma era una storia immaginaria. In quel caso il Punitore vedeva nei supereroi la colpa per la morte della sua famiglia e quindi si dedicava al loro completo sterminio.\nMarvel Knights.\nSi tratta di una linea editoriale della Marvel Comics che nasce nel 1998 con lo scopo di rivitalizzare gli eroi Marvel pi\u00f9 estremi e urbani. Si tratta di quei personaggi che non rientrano nei canoni supereroistici classici o mainstream. Da qui nasce la necessit\u00e0 (e l'opportunit\u00e0) di creare delle storie non necessariamente dirette ad un pubblico adolescenziale o vincolate dalla \"continuity\" dell'universo Marvel.\nPurgatory &amp; Wolverine/Punisher:Revelation.\nIl primo tentativo di rilanciare il Punitore viene affidato agli autori Christopher Golden - Tom E. Sniegoski (testi) e all'artista Bernie Wrightson che trasformano il personaggio di Frank Castle/Punisher in un messaggero degli Angeli che viene mandato sulla Terra per castigare i peccatori e in questo modo redimere la sua anima, storia che viene raccontata in una miniserie di quattro numeri dal titolo \"Purgatory\". La vicennda trova un seguito nella miniserie del 1999, in cui la nuova versione di \"Punisher\" si affianca al popolare mutante Wolverine. Gli autori dei testi sono gli stessi della precedente mentre ai disegni troviamo Pat Lee. Il progetto non funziona e stravolge il concetto originale di giustiziere della strada che era stata la base di creazione del personaggio.\nLa nuova serie di Garth Ennis.\nJoe Quesada decide di riportare il personaggio alle atmosfere che lo avevano caratterizzato negli anni ottanta e spingersi anche oltre per quanto riguarda la violenza e il linguaggio. Avendo carta bianca dal redattore capo Bob Harras e potendo contare sull'autonomia creativa delle pubblicazioni Marvel Knights, affida Punisher allo scrittore Garth Ennis. Si decide di partire con una serie limitata di dodici numeri che presenti un Punitore spietato e violento con comportamenti e atteggiamenti pi\u00f9 simili a quelli di un vigilante psicotico che non ad un eroe della strada difensore degli oppressi. Nasce cos\u00ec \"The Punisher\".\nTrama.\nPremessa narrativa.\nLa vicenda si apre subito con il Punitore che torna a combattere la sua guerra al crimine per le strade di New York. Si tratta di una battaglia solitaria nella quale pu\u00f2 contare solo sulla propria determinazione, doti di combattimento e un arsenale degno di un marine. Per quanto riguarda la sua esperienza metafisica in cui agiva per conto di forze ultraterrene (raccontata nella miniserie \"Purgatory\"), viene liquidata frettolosamente con la seguente considerazione dello stesso Frank Castle:\nLa battaglia contro Ma Gnucci.\nLa storia ruota intorno alla guerra che il Punitore intraprende contro la famiglia mafiosa newyorkese degli Gnucci. Il boss supremo \u00e8 una donna sulla cinquantina soprannominata Ma Gnucci e i suoi tre figli. Punisher uccide i tre figli e poi attacca direttamente la madre e i suoi scagnozzi. Lo scontro principale avviene allo zoo di Central Park dove Frank lascia Ma Gnucci a morire sbranata nel recinto degli Orsi. La donna sopravvive ma perde braccia e gambe. Nonostante questo mantiene il controllo sulla Famiglia e diviene ancora pi\u00f9 cinica e sadica. Per vendicarsi arriva a chiamare un sicario-criminale di guerra conosciuto come \"Il Russo\". Questi attacca Punisher in una lotta corpo a corpo e sembra avere la meglio ma Castle riesce ad ucciderlo anche grazie all'aiuto di tre suoi vicini d'appartamento, che sono persone comuni, che vivono ai margini della societ\u00e0:\nQueste persone salvano la vita al Punitore in due occasioni e sono fondamentali nel rimetterlo in sesto per continuare la sua guerra contro Ma Gnucci.\nLa reazione della polizia.\nIl ritorno del Punitore genera reazioni contrastanti. Da un lato la sua presenza in citt\u00e0 \u00e8 politicamente inaccettabile ma dall'altro contribuisce a diminuire il livello di criminalit\u00e0 ormai incontrollabile. Molti esponenti del dipartimento di Polizia sono tacitamente a suo favore ma arrivano forti pressioni dall'ufficio del sindaco per aprire una commissione d'indagine che porti all'arresto di Frank Castle. Dal momento che non vi \u00e8 la reale volont\u00e0 di togliere il giustiziere dalle strade, l'incarico viene affidato ad un detective presunto incapace di nome Marty Soap e ad uno psicologo fallito (che si suicida quasi subito). In aiuto di Soap arriva il tenente Molly Von Richtofen, che \u00e8 un'agente donna (dichiaratamente lesbica) alla quale \u00e8 stato affidato il compito di incastrare il clan degli Gnucci. Il punto \u00e8 che ha subito capito che persino il sindaco \u00e8 in combutta con loro e che a lei non verranno mai dati i mezzi necessari per indagare realmente sui crimini mafiosi della Famiglia. Il piano di Molly \u00e8 semplice: lasciare che il Punitore distrugga ci\u00f2 che rimane degli Gnucci e poi intervenire per catturarlo, sempre che nel frattempo non sia rimasto ucciso lui stesso.\nLa squadra dei vigilanti.\nCi sono alcune persone che vengono spinte ad imitare le imprese del Punitore. Ce ne sono tre in particolare che attraggono l'attenzione della stampa:\nI tre giustizieri si incontrano e sperano di trovare il Punitore affinch\u00e9 si unisca a loro e diventi il leader di un gruppo chiamato \"La squadra dei vigilanti\" (\"Vigilante Squad\"). Il loro obiettivo \u00e8 di ripulire la citt\u00e0 di ogni malvivente con gli stessi metodi gi\u00e0 usati da Punisher.\nEpilogo.\nDopo aver sconfitto il Russo, Punisher si reca direttamente alla Villa dove risiede Ma Gnucci con la testa del mercenario. Anche gli scagnozzi pi\u00f9 fedeli al capo si spaventano e l'abbandonano. Il Punitore la uccide bruciandola viva.\nPrima di abbandonare la residenza degli Gnucci, si impossessa di soldi e documenti compromettenti per il sindaco e il commissario. Consegna i documenti al Detective Soap e all'agente Molly in cambio di informazioni del dipartimento di polizia sui tre nuovi vigilanti Elite, Mr. Payback e Axeman. Dopo averli trovati questi sperano che si unisca a loro per portare avanti la crociata contro il crimine ma Frank li uccide senza piet\u00e0.\nParte dei soldi recuperati li dona ai suoi tre condomini perch\u00e9 abbiano una chance di cambiare vita. Ora lui si trova per\u00f2 costretto a cambiare residenza per continuare a proteggere la propria identit\u00e0 e proseguire la guerra ai criminali.\nIl seguito.\nDal punto di vista editoriale, \"The Punisher\" viene seguita dalla serie regolare mensile omonima \"The Punisher\", tuttavia il seguito della vicenda qui narrata trova il suo epilogo nella miniserie \"\" pubblicata nel 2009. Si tratta di una miniserie di sei numeri che racconta la storia intitolata \"La resurrezione di Ma Gnucci\" degli autori Garth Ennis (testi) e Steve Dillon (disegni). Frank Castle si ritrova ad affrontare una sosia di Ma Gnucci creata dal figlio del vigilante Elite. Questi ha scoperto i diari del padre ed ha intenzione non solo di riprenderne l'attivit\u00e0 ma di vendicarsi del Punitore. A questo fine crea una organizzazione criminale a capo della quale mette una donna che ha le sembianze e le stesse mutilazioni che aveva Ma Gnucci prima di essere uccisa da Frank Castle. Tra gli altri personaggi c'\u00e8 da segnalare il ritorno della detective Molly von Richtofen.\nDiario di guerra.\nFin dall'inizio della sua avventura come Punisher, Castle tiene un diario della sua guerra al crimine (\"War Journal\"). In relazione agli avvenimenti narrati su \"The Punisher\" questi sono i resoconti inseriti:\nEdizione in lingua italiana.\nL'intera miniserie \u00e8 stata raccolta in un unico volume in edizione brossurata di 280 pagine dalla casa editrice Panini Comics. La distribuzione \u00e8 stata limitata alle sole fumetterie con data di inizio 10 gennaio 2009. Il titolo italiano dell'opera \u00e8 \"Punisher: Garth Ennis Collection\" n.1 \u2013 \"Bentornato Frank\". La Panini presenta la pubblicazione come un'opera storica per il personaggio, fondamentale per rivitalizzare il Punitore e creare una serie di storie che saranno di ispirazione per due lungometraggi dedicati all'antieroe Marvel.\nRaccolte originali.\nNel 2011 la Marvel Comics ha distribuito una nuova raccolta in volume della serie versione \"Trade Paperback\", cio\u00e8 l'edizione in brossura:"}
{"id": "2927762", "revid": "767487", "url": "https://it.wikipedia.org/wiki?curid=2927762", "title": "Walter e i suoi cugini", "text": "Walter e i suoi cugini \u00e8 un film commedia del 1961 diretto da Marino Girolami.\nTrama.\nWalter Colasuonno \u00e8 un immigrato di Andria a Milano, oramai totalmente integrato. La sua quotidianit\u00e0 vien stravolta dall'arrivo di due cugini anche essi Andriesi, Nicola e Rosario, che gli somigliano come gocce d'acqua, e che trovano difficolt\u00e0 nell'impatto con la grande citt\u00e0.\nProduzione.\nL'idea della trama del film prende spunto dal film uscito l'anno precedente \"Rocco e i suoi fratelli\" con Alain Delon e Renato Salvatori. Walter Chiari interpreta tutti e tre i protagonisti con battute in perfetto dialetto andriese, dialetto che ben conosce in quanto, pur essendo nato a Verona, i genitori erano originari del capoluogo pugliese."}
{"id": "2927766", "revid": "765341", "url": "https://it.wikipedia.org/wiki?curid=2927766", "title": "Mesone D", "text": "I mesoni D sono le particelle pi\u00f9 leggere contenenti quark charm e spesso vengono studiati per migliorare la comprensione dell'interazione debole. I mesoni D strange (Ds) venivano definiti \"mesoni F\" prima del 1986.\nVisione d'insieme.\nI mesoni D vennero scoperti nel 1976 dal gruppo di Gerson Goldhaber e Fraincois Pierre allo Stanford Linear Accelerator Center . I primi ad essere osservati furono i mesoni D neutri che venivano prodotti tramite collisioni fra elettroni e positroni e osservati nel decadimento in un mesone K e uno o tre pioni (formula_1o formula_2). \nDato che il mesone D \u00e8 il mesone pi\u00f9 leggero contenente un unico quark charm, per decadere il suo quark charm deve decadere in un altro quark. I decadimenti dei quark hanno luogo tramite l'interazione debole. Nei mesoni D, il quark charm cambia in un quark strange con una particella W e dunque decade prevalentemente in kaoni (che contengono quark strange) e pioni."}
{"id": "2927771", "revid": "367445", "url": "https://it.wikipedia.org/wiki?curid=2927771", "title": "Dark night of the soul", "text": ""}
{"id": "2927774", "revid": "1428919", "url": "https://it.wikipedia.org/wiki?curid=2927774", "title": "Mario Fioretti (direttore della fotografia)", "text": "Fra gli anni cinquanta e settanta lavora ad oltre 30 film, lavorando spesso a fianco del regista Marino Girolami.\nFra la fine degli anni sessanta ed i primi settanta lavora in TV al fianco di Roberto Rossellini."}
{"id": "2927777", "revid": "729019", "url": "https://it.wikipedia.org/wiki?curid=2927777", "title": "Internazionali BNL d'Italia 2010 - Doppio maschile", "text": "Il doppio maschile dell'Internazionali BNL d'Italia 2010 \u00e8 stato un torneo di tennis facente parte dell'ATP World Tour 2010.\nDaniel Nestor e Nenad Zimonji\u0107 erano i detentori del titolo, ma sono stati sconfitti al secondo turno dalla coppia composta da Pablo Cuevas e Juan M\u00f3naco.\nBob Bryan e Mike Bryan hanno battuto in finale John Isner e Sam Querrey 6-2, 6-3.\nTeste di serie.\nTutte le teste di serie sono automaticamente qualificate al secondo turno"}
{"id": "2927779", "revid": "466539", "url": "https://it.wikipedia.org/wiki?curid=2927779", "title": "Funny or Die", "text": "Funny or Die \u00e8 un sito web di video commedia fondato dalla societ\u00e0 di produzione dagli attori Will Ferrell e Adam McKay, la Gary Sanchez Productions, con contenuti originali e generati dagli utenti.\n\"Funny or Die\" si caratterizza inoltre perch\u00e9 contiene una buona quantit\u00e0 di materiale pubblicato in esclusiva da un numero di collaboratori famosi (come per esempio Judd Apatow e James Franco) ed ha un suo gruppo dedicato, il \"Funny or Die Team\" (FOD Team), che crea materiale originale per il sito. Michael Kvamme, un aspirante giovane comico, si avvicin\u00f2 con un progetto per un nuovo tipo di sito comico poi sviluppato da Randy Adams. L'idea era che i video venissero votati dagli utenti del sito, lasciando in evidenza solo quelli ritenuti pi\u00f9 divertenti e spostando gli altri in una \"cripta\" del sito.\nIl primo video del sito, \"The Landlord\", ricevette oltre sessanta milioni di visitatori e mostra Ferrell affrontato da una proprietaria di casa di due anni, interpretata dalla figlia di McKay. Nel giugno 2007 il sito ricevette un finanziamento dalla Sequoia Capital, e nel giugno 2008 fu annunciata un'associazione con HBO.\nSistema di voto.\nA differenza di altri siti di video, i membri di Funny or Die sono incoraggiati a votare i video che vedono, con le opzioni \"Funny\" o \"Die\". Il video poi prende il punteggio della percentuale totale delle persone che hanno votato il video \"Funny\". Se il video riceve un 80% o una valutazione maggiore di \"Funny\" dopo 100.000 di visite, riceve la posizione di \"Immortale\". Se il video riceve un 20% o una valutazione minore di \"Funny\" dopo 1.000 di visite, viene relegato nella sezione \"Cripta\" del sito.\nLo staff di Funny or Die pu\u00f2 selezionare anche una valutazione chiamata \"Chosen One\" (\"Prescelto\"), il quale nasconde il punteggio da parte del pubblico, semplicemente dicendo invece \"Chosen One\".\nFunny or Die Comedy Tour.\nNel febbraio 2008, Funny or Die lanci\u00f2 \"Will Ferrell's Funny or Die Comedy Tour Presented by 'Semi-Pro'\", in associazione con la promozione del film \"Semi Pro\". Il tour comprendeva Ferrell, i membri del FOD Tour e i comici Zach Galifianakis, Demetri Martin, Nick Swardon e Andrea Savage. Adam McKay e Will Arnett servirono come annunciatori del tour.\nAssociazione con HBO.\nNel giugno 2008, HBO e Funny or Die annunciarono che HBO aveva acquistato una partecipazione inferiore al 10% di Funny or Die. Con questo, Funny or Die sar\u00e0 responsabile per lo sviluppo di almeno dieci episodi di mezz'ora per la HBO, e le aziende possono organizzare tour comici in futuro.\nNel mese di agosto 2008, Funny or Die assunse Andrew Steel, un veterano del Saturday Night Live, e uno dei tre autori per ispezionare contenuti e sviluppi per il sito e per l'associazione con HBO.\nOr Die Networks.\nIn seguito al successo di Funny or Die, l'organizzazione Or Die Network ha tessuto tre verticali aggiuntive, basate sul sistema di voto di Funny or Die.\nFunny or Die UK.\nFunny or Die UK, lanciato nel 23 settembre 2008, \u00e8 una versione britannica di Funny or Die. I proprietari del sito sono Matt Lucas e David Walliams. Il sito lavora nello stesso modo del sito originale, ma comprende una quantit\u00e0 di comici inglesi, compresi Peter Serafinowicz, Kevin Eldon, Brendon Burns, Matt Berry e Dom Joly.\nShredorDie.com.\nShredorDie.com, lanciato il 23 ottobre 2007, \u00e8 una versione sportiva del sito originale creato da Tony Hawk. Gli utenti possono votare i video di acrobazie cliccando su \"Shred\" o \"Die\".\nPwnorDie.com.\nPwnorDie.com, lanciato il 1\u00ba luglio 2008, \u00e8 un sito dedicato a tutto quello che riguarda i videogiochi, dove gli utenti possono godere e inviare video su dettagli, trucchi, recensioni o parodie di videogiochi popolari. Gli utenti possono votare \"Pwn\" o \"Die\".\nMorradeRir.com.br.\nMorradeRir.com.br, lanciato il 28 luglio 2008, porta al Brasile la stessa funzione di Funny or Die. Gli utenti possono visualizzare contenuti professionali e generati da utenti del Brasile e di Funny or Die.com, e caricano pure i loro video.\nEatDrinkorDie.com.\nEatDrinkorDie.com, lanciato il 20 agosto 2008, \u00e8 un sito culinario in cui gli utenti possono votare i video sulla preparazione dei cibi e nella consumazione degli alimenti cliccando su \"Delicious\" o su \"Die\". Il sito \u00e8 stato creato da Tom Colicchio."}
{"id": "2927780", "revid": "359266", "url": "https://it.wikipedia.org/wiki?curid=2927780", "title": "Mamihlapinatapei", "text": ""}
{"id": "2927781", "revid": "1149807", "url": "https://it.wikipedia.org/wiki?curid=2927781", "title": "Saldatura a ultrasuoni", "text": "La saldatura a ultrasuoni avviene applicando ai pezzi da saldare un carico normale variabile e mettendo in vibrazione una parte rispetto all'altra mediante il gruppo vibrante formato dal trasduttore piezoelettrico, dal booster alla cui estremit\u00e0 \u00e8 avvitato il sonotrodo.\nIl sonotrodo genera attrito tra le parti mediante una vibrazione con frequenza ultrasonora. Questa intensa vibrazione, genera calore e di conseguenza i materiali termoplastici si fondono garantendo la saldatura e l'assemblaggio.\nIl generatore di ultrasuoni fornisce un'onda elettrica di forma sinusoidale, con frequenza compresa tra i 20 ed i 50\u00a0kHz. \nIl trasduttore converte gli impulsi elettrici in movimento meccanico. Il booster amplifica questo movimento e lo trasferisce al sonotrodo che viene portato a contatto con il pezzo da saldare. I sonotrodi possono essere realizzati in diversi materiali e seguono la sagoma del pezzo.\nUna particolare attenzione \u00e8 dedicata alla forma del giunto di saldatura. Essi hanno il compito di concentrare l'energia per consentire un ciclo di saldatura a ultrasuoni molto veloce. La loro forma e dimensione, \u00e8 dimensionata in base all'applicazione e al materiale da saldare. Se il giunto di saldatura \u00e8 inferiore a 6 mm dalla zona di contatto con il sonotrodo, si parla di saldatura a campo vicino, mentre se superiore, a campo lontano.\nProcedimento.\nQuesto procedimento di saldatura si pu\u00f2 adattare a diversi tipi di saldature e anche a diversi materiali, anche su materie termoplastiche. I lembi da saldare sono inseriti tra un luogo di forma fissa, detta incudine, e un sonotrodo, cio\u00e8 un emettitore di onde sonore, un clacson, collegato ad un trasduttore. L'energia creata dalle onde acustiche scioglie il punto su cui \u00e8 applicata, permettendo la fusione. Questa tecnologia \u00e8 molto applicata nella fabbricazione delle materie plastiche, mentre nella metallurgia la si usa solo per piccole saldature su metalli dolci e malleabili, come alluminio, rame e nichel. Si dovrebbe esercitare una potenza molto alta nel caso si volesse saldare metalli spessi con questa tecnologia. Nei metalli la saldatura si verifica a causa d'alta pressione provocata dalle onde, con una dispersione di ossidi superficiali ed un movimento del materiale nei lembi. Il riscaldamento provocato dalle onde \u00e8 insufficiente a fondere i metalli. Viene utilizzata in metallurgia per ottenere saldature di precisione senza residui, come circuiti elettrici e fogli di metallo.\nTutta la strumentazione per la saldatura ad ultrasuoni \u00e8 composta da:\nRegolazione dell'ampiezza.\nPer la saldatura a ultrasuoni l'ampiezza della vibrazione deve essere determinata in base al materiale da lavorare.\nLa differenza di ampiezza \u00e8 evidente tra le materie plastiche amorfe e quelle semicristalline. Queste ultime sono caratterizzate da un legame molecolare meno definito dei materiali amorfi. Il fattore di smorzamento (attitudine delle varie resine alla trasmissione delle vibrazioni) \u00e8 pi\u00f9 elevato, quindi l'ampiezza caratteristica deve aumentare. In pratica nei materiali semicristallini diminuisce la propagazione delle vibrazioni prodotte dal contatto con il sonotrodo in relazione al fattore di smorzamento.\nIn alcuni casi, sebbene si utilizzi un sistema di vibrazione correttamente dimensionato e si operi con l'ampiezza caratteristica del materiale, si deve correggere il valore poich\u00e9 il processo di saldatura non risulta ottimale.\nSi aumenta l'ampiezza quando:\nSi diminuisce l'ampiezza quando: \nPer aumentare o diminuire l'ampiezza si interviene generalmente sui componenti del gruppo vibrante. In genere si sostituisce il booster. Con i generatori di ultima concezione, \u00e8 possibile effettuare questa operazione con controlli elettronici.\nTra tutti i parametri che governano la saldatura, l'ampiezza di vibrazione \u00e8 sicuramente il parametro pi\u00f9 importante.\nProblematiche e difetti.\nLa saldatura \u00e8 molto precisa e non crea grandi difetti. Gli ultrasuoni non generano danni diretti. Tuttavia quando si opera a frequenze vicine alla soglia di udibilit\u00e0 (15-20\u00a0kHz) o si generano subarmoniche le onde ultrasoniche potrebbero in alcuni casi creare uno stridio, e diventare fastidiose e nocive agli operatori, difatti \u00e8 prevista una schermatura del bagno di saldatura."}
{"id": "2927787", "revid": "106872", "url": "https://it.wikipedia.org/wiki?curid=2927787", "title": "Gryazev-Shipunov GSh-302", "text": ""}
{"id": "2927792", "revid": "106872", "url": "https://it.wikipedia.org/wiki?curid=2927792", "title": "Nudelman-Rikhter NR-32", "text": ""}
{"id": "2927795", "revid": "30445", "url": "https://it.wikipedia.org/wiki?curid=2927795", "title": "Lingua apache", "text": ""}
{"id": "2927796", "revid": "1318658", "url": "https://it.wikipedia.org/wiki?curid=2927796", "title": "Mark Morris", "text": "Biografia.\nPrimi anni.\nMorris cresce a Seattle in una famiglia amante della musica e della danza che apprezza il naturale talento di Mark e lo aiuta a svilupparlo. Il padre gli insegn\u00f2 come leggere la musica e la madre Maxine gli fece conoscere il flamenco e il balletto. Nei primi anni della sua carriera lavor\u00f2 con Lar Lubovitch, Hannah Kahn, Laura Dean, Eliot Feld, e the Koleda Balkan Dance Ensemble.\nCarriera.\nMorris si trasfer\u00ec a New York, dova fond\u00f2 la sua compagnia di balletto, The Mark Morris Dance Group, che debutt\u00f2 nel 1980. Dal 1988 al 1991, era la compagnia ufficiale del teatro de La Monnaie/De Munt di Bruxelles.\nNel 1990, Morris e Mikhail Baryshnikov fondarono il White Oak Dance Project e Morris continu\u00f2 a creare opere per questa compagnia fino al 1995.\nMorris \u00e8 maggiormente conosciuto come coreografo, in particolare con il San Francisco Ballet, per il quale ha creato sette opere. Nella sua carriera ha collaborato con molte compagnie come l'American Ballet Theatre, il Boston Ballet, e il Paris Opera Ballet. Ha lavorato molto anche nell'opera, dirigendo le coreografie per the Metropolitan Opera, the New York City Opera, English National Opera, e the Royal Opera House, Covent Garden. Diresse come regista e coreografo King Arthur per English National Opera nel giugno 2006, mentre nel maggio 2007 diresse \"Orfeo ed Euridice\" per the Metropolitan Opera.\nHa inoltre ricevuto nove laurea honoris causa.\nPremi e riconoscimenti.\nil 16 maggio 2010 Morris ha ricevuto il Leonard Bernstein Lifetime Achievement Award for the Elevation of Music in Society at Longy School of Music.\nBalletti.\nMorris ha creato sette opere per il San Francisco Ballet, incluso la prima produzione americana di Delibes Sylvia (balletto); tre opere per l'American Ballet Theatre tra cui Gong, musicato da Colin McPhee e Drink to Me Only With Thine Eyes con le musiche di Virgil Thomson. Gli sono stati inoltre commissionati lavori da The Joffrey Ballet e the Boston Ballet.\nNel 2009, il San Francisco Ballet decise di celebrare i 15 anni di collaborazione con Mark Morris presentando un programma che includeva tutte le sue maggiori opere tra cui A Garden (2001), Joyride (2008) e Sandpaper Ballet (1999).\nOpere.\nMark Morris ha lavorato come regista e coreografo per oltre 20 anni, ha diretto opere per The Metropolitan Opera, New York City Opera, English National Opera, Seattle Opera, e The Royal Opera. Nel 2009 in occasione del bicentenario della morte di Joseph Haydn, il Gotham Chamber Opera present\u00f2 a New York la prima assoluta dell'opera L\u2019isola disabitata, in una nuova produzione di Mark Morris al Gerald W. Lynch Theater al John Jay College."}
{"id": "2927798", "revid": "72396", "url": "https://it.wikipedia.org/wiki?curid=2927798", "title": "Division 2 1993-1994", "text": "La Division 2 1993-1994 \u00e8 stata la 55\u00aa edizione della seconda serie del campionato francese di calcio, disputato tra il 24 luglio 1993 e il 25 maggio 1994 e concluso con la vittoria del , al suo quarto titolo.\nCapocannoniere del torneo \u00e8 stato Yannick Le Saux (Saint-Brieuc), con 27 reti.\nClassifica finale.\nLegenda:\n\u00a0\u00a0\u00a0\u00a0\u00a0 Promosse in Division 1 1994-1995\n\u00a0\u00a0\u00a0\u00a0\u00a0 Retrocesse in Championnat National 1 1994-1995\nNote:"}
{"id": "2927802", "revid": "767487", "url": "https://it.wikipedia.org/wiki?curid=2927802", "title": "Flashback (film 1969)", "text": "Flashback \u00e8 un film del 1969 diretto da Raffaele Andreassi, con Fred Robsahm e Pilar Castel.\n\u00c8 stato presentato in concorso al 22\u00ba Festival di Cannes.\nTrama.\nNella seconda guerra mondiale, in Emilia, durante la ritirata un soldato tedesco posto a sentinella si addormenta su un albero. Il mattino dopo si risveglia abbandonato dai suoi commilitoni. Anzich\u00e9 fare ritorno al suo reparto il soldato rimane sull'albero ad osservare la natura primaverile e a riflettere su alcuni episodi del suo passato, che lo hanno lentamente trasformato da uomo ad assassino."}
{"id": "2927805", "revid": "2139485", "url": "https://it.wikipedia.org/wiki?curid=2927805", "title": "Amarro Fiamberti", "text": "La tecnica fu applicata largamente da Fiamberti in Italia e da Walter Freeman negli Stati Uniti, con strumenti differenti. \nFiamberti a partire dal 1932 fu direttore dell'ospedale psichiatrico di Sondrio; tra il 1935 e il 1937 si trasfer\u00ec a Vercelli e, mentre ancora il nuovo ospedale psichiatrico era in costruzione, ne fu nominato direttore. Qui, oltre a seguire il completamento della struttura, ne elabor\u00f2 i regolamenti per il futuro funzionamento. Nel 1937 si trasfer\u00ec poi a Varese per assumere la direzione del nuovo ospedale psichiatrico provinciale di Bizzozero, che guid\u00f2 fino al 1964, anno del suo collocamento in pensione. \nMor\u00ec nel 1970 a Feltre.\nNella cultura di massa.\nLo psichiatra viene menzionato nel secondo episodio della prima stagione della serie televisiva \"Ratched\"."}
{"id": "2927809", "revid": "1234826", "url": "https://it.wikipedia.org/wiki?curid=2927809", "title": "Comunit\u00e0 del Garda", "text": "La Comunit\u00e0 del Garda \u00e8 un ente territoriale interregionale con finalit\u00e0 pubbliche e competenza territoriale, unico in Italia, in quanto nato giuridicamente come associazione che riunisce i comuni del lago di Garda, per perseguire le finalit\u00e0 attinenti allo sviluppo del territorio. Ha sede a Sal\u00f2, in provincia di Brescia, in Via Francesco Calsone, 5.\nFanno parte del territorio della Comunit\u00e0 del Garda i comuni nei pressi del lago che appartengono alle province di Brescia, Mantova, Verona e a quella autonoma di Trento.\nGli scopi statutari.\nLa Comunit\u00e0 del Garda, con delibera della propria assemblea generale, si \u00e8 definita Ente territoriale interregionale e, nel panorama politico istituzionale della nazione, rappresenta una novit\u00e0 della \"governance\" territoriale. Essa mantiene infatti l'antico ruolo di autonomia dei comuni associati per valorizzare la regione gardesana e richiamare la sua centralit\u00e0 economica, culturale, turistica e ambientale. Tale centralit\u00e0 \u00e8 alternativa alla perifericit\u00e0 rispetto alle regioni di appartenenza e ai loro pi\u00f9 lontani centri decisionali e di governo, con i quali peraltro la Comunit\u00e0 del Garda collabora e si integra affermando l'importanza del lago di Garda e la sua vocazione di lago europeo. Nel territorio della Comunit\u00e0 del Garda infatti, durante il semestre turistico, si contano venti milioni di presenze, in larga parte europee, come risulta in modo certo dalle registrazioni ufficiali.\nLa Comunit\u00e0 del Garda persegue il proprio scopo di tutela, valorizzazione e sviluppo del territorio del bacino del lago di Garda:\nIl documento programmatico.\nNel documento politico programmatico, approvato dagli organi comunitari, sono enunciati gli obiettivi strategici per la Comunit\u00e0 e la regione del Garda.\nIn particolare:\nUna lunga storia.\nI precursori.\nNel lontano febbraio del 1907 nasce la Pro Benaco, quando la parte trentina era impero austroungarico, per la valorizzazione unitaria del Garda.\nIl 10 novembre 1946 nasce l'Ente del Garda, consorzio interprovinciale veneto-lombardo-tridentino, con sede a Gardone Riviera; \"scopo dell'ente \u00e8 promuovere, coordinare ed incrementare in armonia con gli organismi locali interessati, le attivit\u00e0 che, in qualsiasi campo, interessino la zona del Garda, ed in ispecie, quelle che riguardano le comunicazioni della zona ed i suoi collegamenti con i centri limitrofi, lo sviluppo delle attrezzature alberghiere, le manifestazioni ed attivit\u00e0 artistiche, commerciali, industriali, turistiche, che possano attrarre ed aumentare l'afflusso e la permanenza dei visitatori, le correnti dei traffici, la valorizzazione della zona e delle sue stazioni climatiche, e dei suoi centri industriali ed agricoli, al di sopra di ogni antagonismo locale\" (ex art. 2 dello statuto).\nNasce il Comitato permanente.\nIl 3 aprile 1955, maturata l'esigenza di promuovere un'entit\u00e0 che consenta di porre rimedio alla frammentazione amministrativa, una costituente in rappresentanza di Comuni rivieraschi, Province di Brescia, Mantova, Trento e Verona e altri enti provinciali, decide di dare vita a un Comitato permanente di coordinamento, denominato Comunit\u00e0 del Garda, con Presidente l'avv. Luigi Buffatti, allora Presidente della provincia di Verona, e Segretario generale il prof. Giovanni Dean.\nLa nuova Comunit\u00e0.\nDal 1965, constatando la necessit\u00e0 di dare un maggior ruolo alla Comunit\u00e0 e di dotarla di una struttura locale, inizia un ampio dibattito tra i sindaci gardesani, dalle pagine del Corriere del Garda, da incontri con le associazioni locali, promosse dal giovane sindaco di Gardone Riviera, Aventino Frau. Con l'accordo del Presidente Buffatti e il sostegno del prof. Dean, si avvia il processo di rifondazione della stessa Comunit\u00e0. Questo lavoro sar\u00e0 la base del grande convegno di studio, svoltosi a Gardone Riviera il 14 e 15 ottobre 1967, sullo \u201cSviluppo economico della regione del Garda\u201d organizzato dal Comune di Gardone Riviera e coordinato da Aventino Frau. Tale convegno, che ha coinvolto le realt\u00e0 gardesane ma anche le autorit\u00e0 provinciali (le regioni ancora non esistevano), ha dato l'avvio alla nuova Comunit\u00e0, in continuit\u00e0 con la precedente e con l'elezione, nel gennaio 1968, di Frau alla presidenza.\nIl grande piano di tutela delle acque.\nLa Comunit\u00e0 avverte che \u00e8 necessario adottare una serie di misure preventive atte a scongiurare \"un grave pericolo incombente\" e prima che accada la \"rottura dell'equilibrio esistente\"\" per le acque del lago.\nNel 1968 inizia il grande lavoro per la tutela delle acque del Garda, sostenute dalla presenza dell'on. Mario Pedini come responsabile per la ricerca scientifica nel Governo Leone, che diede un aiuto sostanziale per il grande progetto delle opere di depurazione delle acque del territorio gardesano poi portato a compimento.\nIl Ministero finanzia uno studio interdisciplinare affidato all'IRSA (Istituto di Ricerca sulle Acque, ), diretto dal prof. Roberto Passino, sullo stato di salute del lago di Garda con la collaborazione del CNR e della prof. Livia Tonolli. Da qui nasceranno, per merito della Comunit\u00e0, le grandi opere di disinquinamento, il collettore, l'impianto di depurazione, i Consorzi Garda Uno e Garda Veronese.\nDopo un primo tentativo il 18 dicembre 1970 di presentazione a Camera e Senato di proposte di legge tendenti a conferire alla Comunit\u00e0 veste e poteri di ente pubblico, l'11 gennaio 1972 (a Villa Alba, Gardone Riviera) una seconda assemblea costituente trasforma la Comunit\u00e0 in un ente associativo, definendone compiti, organizzazione e ambito territoriale, e perfezionandone il carattere rappresentativo.\nContemporaneamente, per la preziosa collaborazione della Societ\u00e0 di progettazione Technital, la Comunit\u00e0 fa partire un piano di ricerca sugli interventi coordinati, che diventa una sorta di potenziale piano di sviluppo del Garda.\nL'autorit\u00e0 interregionale per il Garda.\nUn momento importante che segna un'ulteriore crescita \u00e8 dato, dopo la nascita delle Regioni, dalla realizzazione del protocollo interregionale d'intesa (2 luglio 1984), firmato dal Presidente della Comunit\u00e0 Todesco e dai Presidenti delle Regioni e della Provincia autonoma di Trento, che costituisce l'AIG (Autorit\u00e0 Interregionale per il Garda, marzo 1988), con il compito di affrontare e risolvere i pi\u00f9 rilevanti problemi del territorio gardesano.\nUn ruolo interregionale ed europeo.\nLe vicende politiche del Paese, le difficolt\u00e0 amministrative, i mutamenti di classe dirigente e l'espansione di poteri diversi hanno reso assai difficile il compito della Comunit\u00e0, portandola a gravi difficolt\u00e0 che esigevano un impegno politico unitario, pur nella difficolt\u00e0 della situazione e nell'accentramento di potere delle province, a onta delle conclamate tendenze federaliste e autonomiste.\nNell'assemblea del 19 dicembre 2005, viene unanimemente eletto presidente, dopo un'assenza trentennale, l'on. Aventino Frau, che avvia un processo di mutamento che porter\u00e0 la Comunit\u00e0 del Garda (assemblea straordinaria del 22 ottobre 2008) a trasformarsi in Ente territoriale interregionale, e a impegnarsi fortemente sui seguenti temi:\nAcque e ambiente.\nNella gestione idraulica e nella regolazione dei livelli lacustri, confortata anche dalla delibera numero 9/2002 dell'Autorit\u00e0 di Bacino per il Po, la Comunit\u00e0 \u00e8 stata costante interlocutore del regolatore (AIPO, Agenzia Interregionale per il fiume Po) e dei vari utilizzatori (Consorzio del Mincio ed Enel).\nLa Comunit\u00e0, di fronte alla posizione delle province interessate al Garda espressa nel decreto del Commissario straordinario che prevedeva il possibile ingresso delle acque dell'Adige nel Garda, si \u00e8 fortemente opposta a tale possibilit\u00e0, anche mediante ricorsi al TAR del Lazio e al Tribunale Superiore delle acque pubbliche di Roma.\nSi sono richiesti a Stato e Regioni quegli interventi strutturali (razionalizzazione e adeguamento del sistema irriguo, opere di canalizzazione delle acque, rivisitazione delle tipologie colturali) che possono risolvere il problema alla radice.\nIl problema della qualit\u00e0 delle acque e l'esigenza di dotare il Garda di un istituto limnologico permanente, sul modello di quello del CNR/ISE a Pallanza , hanno portato la Comunit\u00e0 a essere capofila - con altri laghi in Ungheria, Austria e Polonia - e assegnataria del progetto europeo Eulakes (programma \"Central Europe\").\nSicurezza e navigazione.\nGrazie alla Comunit\u00e0, il lago di Garda ha ottenuto - unico lago in Italia - il servizio della Guardia Costiera, strumento prezioso per la sicurezza della nautica da diporto e della popolazione turistica.\nIl Nucleo Mezzi Navali Guardia Costiera del lago di Garda, inoltre, \u00e8 stato dotato di una sede stabile e idonea, a Sal\u00f2, in collaborazione con l'Amministrazione Comunale.\nNell'ambito del Patto della Sicurezza del Garda, la Comunit\u00e0 ha ottenuto il divieto assoluto per i grandi autocarri sulla Gardesana Orientale e l'approvazione del progetto Avviso di burrasca.\nNavigazione pubblica.\nContinua lo sforzo della Comunit\u00e0 per una pi\u00f9 idonea organizzazione del servizio. La Comunit\u00e0 ha gi\u00e0 inoltrato la propria proposta ai competenti assessori regionali per una soluzione gardesana e delle regioni che si affacciano al lago. Ha inoltre effettuato lo studio per la nuova regolamentazione della navigazione da diporto.\nSviluppo del territorio.\nParticolare attenzione \u00e8 stata riservata ai piani d'area regionali, con l'obiettivo di conseguire uno strumento programmatorio integrato e unitario, un piano d'area generale del Garda.\nMobilit\u00e0 alternativa e sostenibile.\nLa Comunit\u00e0 del Garda ha realizzato con i Comuni delle Colline moreniche Cavriana , Guidizzolo , Medole , Monzambano , Ponti sul Mincio , Solferino e Volta Mantovana , confinanziato da Fondazione Cariplo un piano generale di indirizzo per percorsi ciclabili e pedonabili: I percorsi ciclabili delle Colline Moreniche .\nCultura e comunicazione.\nLa Comunit\u00e0 del Garda ha potenziato la propria struttura interna con la realizzazione di un nuovo portale e con la realizzazione del progetto del Sistema Culturale del Garda , con il cofinanziamento della Fondazione Cariplo, per la messa in rete di tutte le ville storiche, le pievi e i castelli esistenti sul territorio della Comunit\u00e0 del Garda.\nIn tempi di dibattito sulla tematica del governo locale, dell'abolizione delle province e della riorganizzazione degli enti locali, la Comunit\u00e0 riceve notevoli richieste di informazione sulla sua natura e sul suo funzionamento da parte di istituzioni locali, in Italia e in Europa, sintomo dell'interesse verso questa forma di coordinamento territoriale.\nIl 26 ottobre 2015 \u00e8 stata eletta Presidente, l'on. avv. Mariastella Gelmini. La prima donna nella storia della Comunit\u00e0 del Garda."}
{"id": "2927812", "revid": "38120", "url": "https://it.wikipedia.org/wiki?curid=2927812", "title": "DEFA 553-554", "text": ""}
{"id": "2927816", "revid": "709565", "url": "https://it.wikipedia.org/wiki?curid=2927816", "title": "Jupiter (Florida)", "text": "Jupiter \u00e8 una citt\u00e0 degli Stati Uniti, nella Contea di Palm Beach, in Florida.\nSociet\u00e0.\nEvoluzione demografica.\nSecondo il censimento del 2000 aveva una popolazione di abitanti, saliti a nel 2006 secondo l'universit\u00e0 della Florida e a nel 2010.\nLingue e dialetti.\nNel 2000, i parlanti inglese come lingua madre ammontavano all'88,47% dei residenti, mentre lo spagnolo era al 7,17% e l'italiano all'1,66% della popolazione."}
{"id": "2927817", "revid": "31736905", "url": "https://it.wikipedia.org/wiki?curid=2927817", "title": "Louis Auguste Augustin d'Affry", "text": ""}
{"id": "2927818", "revid": "1543377", "url": "https://it.wikipedia.org/wiki?curid=2927818", "title": "Good Stuff (Kelis)", "text": "Good Stuff \u00e8 un brano musicale della cantante R&amp;B statunitense Kelis, pubblicato come secondo singolo estratto dall'album \"Kaleidoscope\" del 1999.\nScritta e prodotta dai The Neptunes, \"Good Stuff\" \u00e8 stata pubblicata come secondo singolo di Kelis estratto dell'album \"Kaleidoscope\", e figura il featuring del rapper Terrar (Pusha T), del cuo hip hop Clipse. Il singolo non \u00e8 riuscito ad entrare nella classifica statunitense \"Billboard\" Hot 100 ed \u00e8 stato pubblicato soltanto in alcuni mercati europei, ma \u00e8 riuscito comunque ad entrare nella top 20 britannica."}
{"id": "2927820", "revid": "106872", "url": "https://it.wikipedia.org/wiki?curid=2927820", "title": "GAU-12U", "text": ""}
{"id": "2927822", "revid": "767487", "url": "https://it.wikipedia.org/wiki?curid=2927822", "title": "Tagikistan ai XX Giochi olimpici invernali", "text": "Il Tagikistan ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da un solo atleta."}
{"id": "2927823", "revid": "124123", "url": "https://it.wikipedia.org/wiki?curid=2927823", "title": "Margherita Seglin", "text": "Biografia.\nAttrice di origine veneta, calca fin da giovanissima le scene divenendo ben presto una delle pi\u00f9 apprezzate attrici del teatro goldoniano. Nel 1923 sposa l'attore Carlo Micheluzzi al cui fianco reciter\u00e0 per tutto il resto della carriera. Lavorer\u00e0, sempre con il marito, a fianco di grandissimi attori del teatro veneto come Cesco Baseggio, Elsa Vazzoler, Gianni e Gino Cavalieri.\nAttiva anche in televisione, fu invece scarsamente utilizzata dal cinema - dove esord\u00ec nel 1941 in \"Voglio vivere cos\u00ec\" di Mario Mattoli - anche se va ricordata per l'interpretazione di Luisa - moglie di Luca (Aldo Silvani) e madre di Pasquale (Guido Celano) e Maria (Adriana Benetti) - nel celebrato \"Quattro passi fra le nuvole\" di Alessandro Blasetti del 1942. Questo fu l'unico lungometraggio dalla Seglin senza avere al fianco il marito.\nEra la madre dell'attore Tonino Micheluzzi."}
{"id": "2927826", "revid": "106872", "url": "https://it.wikipedia.org/wiki?curid=2927826", "title": "AM-23", "text": ""}
{"id": "2927831", "revid": "110554091", "url": "https://it.wikipedia.org/wiki?curid=2927831", "title": "Get Along with You", "text": "Get Along with You \u00e8 un brano musicale della cantante R&amp;B statunitense Kelis, pubblicato come terzo singolo estratto dall'album \"Kaleidoscope\" del 1999.\nScritta e prodotta dai The Neptunes, \"Good Stuff\" \u00e8 stata pubblicata come decondo singolo di Kelis estratto dell'album \"Kaleidoscope\". Il singolo non \u00e8 riuscito ad entrare nella classifica statunitense \"Billboard\" Hot 100 ed ha avuto un moderato successo anche in Europa, riuscendo ad arrivare al massimo alla cinquantunesima posizione della classifica britannica.\nIl video musicale prodotto per \"Get Along with You\" \u00e8 stato diretto dal regista Paul Hunter."}
{"id": "2927839", "revid": "367445", "url": "https://it.wikipedia.org/wiki?curid=2927839", "title": "Anfa", "text": ""}
{"id": "2927842", "revid": "287204", "url": "https://it.wikipedia.org/wiki?curid=2927842", "title": "UMMC Ekaterinburg", "text": "Lo \u017denskij Basketbol'nyj klub UMMC' (in cirillico \"\u0416\u0435\u043d\u0441\u043a\u0438\u0439 \u0411\u0430\u0441\u043a\u0435\u0442\u0431\u043e\u043b\u044c\u043d\u044b\u0439 \u043a\u043b\u0443\u0431 \u00ab\u0423\u0413\u041c\u041a\u00bb \u0415\u043a\u0430\u0442\u0435\u0440\u0438\u043d\u0431\u0443\u0440\u0433\", conosciuto come UMMC Ekaterinburg) \u00e8 una societ\u00e0 di pallacanestro femminile di Ekaterinburg fondata nel 1938."}
{"id": "2927845", "revid": "765341", "url": "https://it.wikipedia.org/wiki?curid=2927845", "title": "Campionato sudafricano di Formula 1 1968", "text": "La stagione 1968 del Campionato sudafricano di Formula 1, fu la nona della serie. Part\u00ec il 6 gennaio e termin\u00f2 il 1\u00ba dicembre, dopo 10 gare. Il campionato venne vinto da John Love che utilizz\u00f2 sia una Brabham-Repco che una Lotus-Ford Cosworth.\nRisultati e classifiche.\nClassifica Piloti.\nVengono assegnati punti secondo lo schema seguente:"}
{"id": "2927846", "revid": "152625", "url": "https://it.wikipedia.org/wiki?curid=2927846", "title": "Wooden Chicks", "text": ""}
{"id": "2927850", "revid": "984922", "url": "https://it.wikipedia.org/wiki?curid=2927850", "title": "Baresa", "text": "Baresa \u00e8 una citt\u00e0 dell'Eritrea, posta fra Massaua e Asmara."}
{"id": "2927852", "revid": "729019", "url": "https://it.wikipedia.org/wiki?curid=2927852", "title": "Papa Westray", "text": "Papa Westray, nota anche come Papay, \u00e8 un'isola appartenente all'arcipelago delle isole Orcadi in Scozia, che presentava una popolazione di 65 persone in base al censimento del 2001. Attualmente, si stima che gli abitanti siano 70. Il terreno \u00e8 molto fertile, e ci\u00f2 ha sempre rappresentato un motivo favorevole per attirare persone a vivere sull'isola.\nLe attrazioni storiche dell'isola sono rappresentate dalla Holland House, che include anche un museo del folklore, e il gruppo di resti di case denominato Knap of Howar, risalente all'era del Neolitico.\nPapa Westray \u00e8 la decima isola per estensione delle Orcadi, con una superficie di 3\u00bd miglia quadrate (circa 9\u00a0km\u00b2).\nCollegamenti.\nI traghetti della compagnia Orkney Ferries collegano Papa Westray con l'isola di Westray, in particolare con le cittadine di Pierowall e Rapness. Un analogo servizio di traghetti permette di giungere a Kirkwall, sull'isola di Mainland. Vi sono, inoltre, voli regolari dal Papa Westray Airport a Westray e Kirkwall; il collegamento aereo da Papa Westray a Westray \u00e8 noto come il volo di linea pi\u00f9 breve del mondo, della durata di appena due minuti.\nNatura.\nIn corrispondenza della punta settentrionale dell'isola, si trova anche il rilievo collinare pi\u00f9 elevato, denominato North Hill alto 49 metri, in cui \u00e8 stata istituita una riserva naturale della Royal Society for the Protection of Birds (RSPB). Molte specie di uccelli nidificano sull'isola, tra cui la sterna codalunga ed il labbo. L'isola \u00e8 uno degli ultimi luoghi in cui sono stati avvistati esemplari di alca impenne; l'ultimo di questi venne ucciso nel 1813. Nella riserva naturale \u00e8 possibile ammirare anche fiori particolari, come la rara e minuscola Scottish primrose \"Primula Scotica\", di colore violaceo.\nStoria.\nIl resti di Knap of Howar, risalenti al Neolitico (visitabile tutti i giorni) rappresentano il gruppo di case preservato pi\u00f9 antico del Nord Europa, databile attorno al 3500 a.C. circa. La struttura consiste di due stanze di pietra rettangolari, collegate da una porta interna e con diverse aperture verso l'esterno dalla parte occidentale. Il caseggiato \u00e8 parzialmente sotterraneo, ed era completato con un tetto. Sono state rinvenute delle ceramiche particolari, dalla forma rotonda, che hanno permesso di datare l'insediamento.\nSecondo la tradizione, nell'ottavo secolo, il re dei pitti, Nechtan, tent\u00f2 di sedurre una giovane donna, chiamata \"Triduana\", la quale, in tutta risposta, si cav\u00f2 gli occhi. Pi\u00f9 tardi, la donna divent\u00f2 badessa in un convento a Restalrig, attualmente parte della citt\u00e0 di Edimburgo, e fu in seguito canonizzata come Santa Tredwell. Una cappella venne dedicata a lei sull'isola di Papa Westray e divent\u00f2 ben presto sede di pellegrinaggio per le persone con problemi agli occhi.\nL'isola \u00e8 una delle cosiddette \"Papey\"s, o \"isole dei \"papar\". Joseph Anderson annot\u00f2 come:\nSull'isola si trova anche la chiesa parrocchiale del dodicesimo secolo, dedicata a San Bonifacio: \u00e8 stata da poco ristrutturata ed \u00e8 aperta durante i mesi estivi. Sul suo sagrato vi \u00e8 una pietra tombale intagliata di origine norvegese, anch'essa databile, probabilmente, al dodicesimo secolo. La chiesa si trova in un sito religioso del popolo dei Pitti, risalente al nono secolo o anche antecedente, che forse comprendeva anche la residenza di un vescovo. Alcuni resti di questo sito si possono trovare attualmente sulla spiaggia, ma sono stati pesantemente erosi dall'azione del vento e del mare. Alcune pietre lavorate rinvenute in quest'area sono state successivamente trasferite nel Tankerness House Museum di Kirkwall e nel Museum of Scotland di Edimburgo.\nAlcune camere sepolcrali del Neolitico sono presenti sulla piccola isola di Holm of Papa Westray, chiaramente visibili anche da Papa Westray. Esse sono visitabili ed ancora in buono stato. La camera pi\u00f9 grande, costruita in pietra locale, era utilizzata un tempo come luogo di sepoltura delle ossa dell'antica comunit\u00e0 dell'isola. \u00c8 coperta da un tetto moderno e provvista di una apertura superiore. La struttura \u00e8 visitabile in qualsiasi momento, ma la visita deve essere concordata privatamente con la cooperativa locale.\nPapa Westray ha dato i natali all'educatore e letterato John D. Mackay."}
{"id": "2927853", "revid": "200568", "url": "https://it.wikipedia.org/wiki?curid=2927853", "title": "Darling (fiume)", "text": "Il Darling \u00e8 un fiume dell'Australia.\nCaratteristiche.\nMisura 1.472 km e con il fiume Murray crea il pi\u00f9 vasto e ampio sistema fluviale dell'Australia e dell'intera Oceania.\nPercorso.\nIl Darling nasce nei pressi di Brewarrina dalla confluenza dei fiumi Culgoa e Barwon, i quali hanno le loro sorgenti nel sud del Queensland. Scorre prevalentemente verso sud e sfocia nel Murray dopo un corso di ben 1.472\u00a0km.\nSistema Murray-Darling.\nIl bacino idrografico del sistema Murray-Darling, tra i pi\u00f9 grandi al mondo, si estende su tutto il Nuovo Galles del Sud ad occidente della Grande Catena Divisoria, la parte settentrionale dello Stato del Victoria, il Queensland meridionale e una piccola parte dell'Australia Meridionale."}
{"id": "2927854", "revid": "149727", "url": "https://it.wikipedia.org/wiki?curid=2927854", "title": "Barresa", "text": ""}
{"id": "2927863", "revid": "31737676", "url": "https://it.wikipedia.org/wiki?curid=2927863", "title": "Disputa degli antichi e dei moderni", "text": ""}
{"id": "2927864", "revid": "31737687", "url": "https://it.wikipedia.org/wiki?curid=2927864", "title": "Polemica degli antichi e dei moderni", "text": ""}
{"id": "2927870", "revid": "1543377", "url": "https://it.wikipedia.org/wiki?curid=2927870", "title": "Euranet", "text": "Euranet, European Radio Network, \u00e8 un consorzio paneuropeo creato da 16 emittenti internazionali, nazionali, regionali e locali in Europa.\nIl progetto prevede di fornire informazioni in un'ottica europea anzich\u00e9 da prospettive nazionali.\nLe trasmissioni di Euranet sono iniziate nei primi giorni di aprile 2008.\nConsorzio.\nLe emittenti coinvolte hanno da 12 a 19 milioni di ascoltatori al giorno in Europa e 30 milioni nel mondo.\nMembri.\nLe seguenti emittenti radio sono membri di Euranet:\nProgrammi.\nEuranet informa su eventi politici, culturali, sociali, economici con una prospettiva europea. I programmi, fatti da europei per europei, vanno in onda ogni giorno per 30 o 60 minuti. Sono trasmessi nel prime-time e replicati diverse volte durante il giorno."}
{"id": "2927873", "revid": "288031", "url": "https://it.wikipedia.org/wiki?curid=2927873", "title": "Melevisione", "text": "La Melevisione \u00e8 stato un programma televisivo per bambini trasmesso su Rai 3 dal 1999 al 2010 e su Rai Yoyo dal 2011 al 2015.\nIl programma.\nIl programma \u00e8 ambientato nel Fantabosco, un regno fiabesco popolato da personaggi come folletti, gnomi, principi, principesse, re, regine, streghe, fate, lupi, balie, cuochi, gatti, gazze, maghi, geni, ladri, buffoni di corte, orchi, giganti, draghi, pirati e artisti.\nOgni episodio della \"Melevisione\", che inizialmente fungeva anche da programma contenitore di cartoni animati, \u00e8 incentrato sulle avventure dei personaggi sopracitati, che ruotano tutte intorno a un tema preciso.\nIl protagonista principale del programma \u00e8 stato nelle prime sei stagioni il folletto Tonio Cartonio, interpretato da Danilo Bertazzi, poi sostituito da Milo Cotogno, alias Lorenzo Branchetti.\nProduzione.\nLa \"Melevisione\" inizia il 18 gennaio 1999. La trasmissione andava in onda dal centro di produzione Rai di Torino ed \u00e8 nato da un'idea di Mussi Bollini, Mela Cecchi e Bruno Tognolini scritta con Janna Carioli, Venceslao Cembalo, Lorenza Cingoli, Martina Forti, Pierluigi Pantini, Lucia Franchitti, Luisa Mattia e Armando Traverso. Le musiche erano prodotte da Aldo Valente, Paolo Serazzi e Livio Brescia.\nRai 3 (1999-2010).\nLa collocazione all'interno del palinsesto del canale \u00e8 rimasta immutata per otto stagioni consecutive, occupando la fascia del primo pomeriggio.\nUn episodio rimasto nella memoria collettiva riguarda la 107\u00aa puntata della 3\u00aa stagione, dal titolo \"Tanti auguri a te\" che va in onda in replica l'11 settembre 2001, quando alle 15:33 viene interrotta bruscamente da Peppi Franzelin che annuncia un'edizione straordinaria del TG3 riguardo agli attentati alle Torri Gemelle. Questo fatto \u00e8 stato citato dai Pinguini Tattici Nucleari in \"Scrivile scemo\".\nInizialmente la \"Melevisione\" consiste in un contenitore di cartoni animati: ogni puntata, infatti, era intervallata con serie animate come \"Bob aggiustatutto\", \"La Pimpa\" o \"Tre gemelle e una strega\", il che portava il programma ad avere una durata complessiva di circa tre quarti d'ora. A partire dalla sesta stagione la Melevisione diventa un programma a s\u00e9 stante, mentre la fascia dei cartoni viene anticipata al programma, che prende il titolo di \"Melevisione e le sue storie\" e continuer\u00e0 fino al 2005.\nLa nona e la decima stagione e la prima parte dell'undicesima (andate in onda rispettivamente dal 25 dicembre 2006 al 29 novembre 2007, dal 30 novembre 2007 al 24 novembre 2008 e dal 9 febbraio 2009 al 12 maggio 2009) vanno in onda all'interno del contenitore \"Trebisonda\", presentato dal 2006 all'estate del 2008 da Danilo Bertazzi.\nDal 5 settembre 2009, con l'inizio della seconda parte dell'undicesima stagione e subito dopo della dodicesima stagione, la \"Melevisione\" va in onda prima del programma \"Trebisonda\" e del GT Ragazzi.\nRai Yoyo (2011-2015).\nDal 23 maggio 2011, dopo qualche mese dalla cancellazione della TV dei ragazzi da parte di Rai 3, la \"Melevisione\" va in onda su Rai Yoyo, dove ritorna con la tredicesima stagione che, contando solo 45 episodi, \u00e8 anche la pi\u00f9 corta per numero di puntate. Dal 19 dicembre 2011 va in onda, sempre su Rai Yoyo, la quattordicesima stagione del programma.\nPer la prima volta, dal 3 giugno all'8 settembre 2012 vanno in onda i 98 episodi della serie \"I Classici della Melevisione\", nella quale vengono riproposte, in prima serata alle 20.30, dal luned\u00ec alla domenica, le puntate e gli episodi ritenuti pi\u00f9 importanti percorrendo la storia dalla prima all'ultima edizione. In questo ambito, le puntate delle prime stagioni vanno in onda senza i cartoni animati.\nLuned\u00ec 25 febbraio 2013 \u00e8 iniziata la messa in onda la quindicesima stagione della \"Melevisione\" (su Rai Yoyo dalle 16:15 alle 16:40 circa). Questa edizione ha presentato grandi novit\u00e0 per la presenza di tantissimi personaggi di passaggio che sono andati ad arricchire il cast per partecipare ad un grande avvenimento finale: una festa a corte che raduner\u00e0 gli artisti di tutti i Regni di Fiaba.\nLa sedicesima stagione della \"Melevisione\" viene confermata ed \u00e8 trasmessa dal 28 aprile 2014 su Rai Yoyo alle 16:15, con una durata di soli 9-14 minuti ad episodio e con una scenografia ridotta, pi\u00f9 semplice e diversa dall'originale. Le ambientazioni usate in questa stagione sono inizialmente due: il chiosco ed il bosco. A queste si riaggiunse poi l'antro di Strega Varana. Spariscono tutte le altre ambientazioni (casa di Milo, reggia con relativo giardino, grotta degli orchi, cucina, fiume, ponte, pozzo...) cos\u00ec come il bosco viene notevolmente ridotto. Lo Sputapallin, che da questa stagione serve per far riascoltare le canzoni delle vecchie edizioni, prende il posto dell'Albero dei Messaggi, le manualit\u00e0 non vengono pi\u00f9 eseguite e le ricette di Cuoco Danilo vengono realizzate al chiosco di Milo o nel bosco tramite una cucina portatile. La seconda parte della stagione \u00e8 trasmessa dal 13 settembre 2014 il sabato alle 8:30 e la domenica alle 8:45 con doppio episodio. \u00c8 la prima volta che il programma viene trasmesso in prima visione di mattina e nel weekend.\nLa diciassettesima e ultima stagione della \"Melevisione\" va in onda dal 20 dicembre 2014 con la medesima durata e collocazione oraria della stagione precedente; lo Sputapallin e l'Albero dei Messaggi tornano ai loro posti originari. Il 2 maggio 2015 vengono mandati in onda gli ultimi due episodi.\nAlcune puntate delle ultime due stagioni del programma vanno in onda in replica in versione radiofonica tra il 2017 e il 2018 su Rai Radio Kids con la narrazione di Armando Traverso. Il programma \u00e8 ancora in onda su Rai Yoyo con le repliche delle edizioni passate.\nVentesimo anniversario (2019).\nIn occasione del ventesimo anniversario del programma, avvenuto il 18 gennaio 2019, Rai Yoyo, tenendo conto di tutti gli autori del programma, decide di trasmettere la maratona \"Melevisione - 20 anni\", che ha compreso 13 episodi della \"Melevisione\", dalle 21:05 alle 2:15 di notte, segnando lo 0,5% di share. Gli episodi in questione sono:\nPer l'occasione Rai Ragazzi ha anche allestito negli studi Rai di Torino (quelli che ospitavano il programma), dal 26 ottobre al 3 novembre 2019, la mostra \"20 anni di Melevisione\", che ha riscosso un notevole successo.\nPersonaggi.\nConduttori del programma:\nOltre a Milo Cotogno, questi sono i personaggi presenti nel programma fino all'ultima stagione del 2015:\nPuntate.\nDi seguito, nella tabella, sono riportate le informazioni riguardanti le varie stagioni, con il reindirizzamento alle singole pagine.\nAppuntamenti del pesced\u00ec.\nLe puntate \u201cnormali\u201d venivano regolarmente intervallate da una rubrica che veniva trasmessa ogni venerd\u00ec (\"pesced\u00ec\" in lingua fantaboschina), quando la trasmissione \"regolare\" non andava in onda:\nDa ricordare che invece il sabato (\"sorbolo\"), e successivamente anche la domenica (\"domelica\"), andava in onda il \"Videogiornale del Fantabosco\" (successivamente \"Le storie di Gipo\"), dove, basandosi su un tema ben preciso, lo gnomo giornalista Gipo Scribantino scriveva un \"numero speciale\" del suo \"Giornale del Fantabosco\" e raccontava parti di alcuni episodi passati avvenuti al Fantabosco.\nIl Fantabosco.\nIl \"Fantabosco\" \u00e8, tra tutti i Regni di Fiaba, il Regno di Fiaba in cui \u00e8 ambientata la \"Melevisione.\" \u00c8 popolato da personaggi fiabeschi come folletti, gnomi, principi, principesse, re, regine, streghe, fate, lupi, balie, cuochi, gatti, gazze, maghi, geni, ladri, buffoni di corte, orchi, giganti, draghi, pirati e artisti.\nRegina Odessa, figlia di Re Quercia, e Re Giglio di Calicanto regnano sul Fantabosco e su Calicanto d'Oriente dal giorno del loro matrimonio, avvenuto nel corso della quattordicesima edizione del programma.\nStoria del Fantabosco.\nDi seguito, \u00e8 riportata la genealogia della Quercia (\"genealogia Requerciana\"), ovvero la casata reale che regna sul Fantabosco da quando il primo discendente, Re Equiseto, lo liber\u00f2 dal male.\nGeografia del Fantabosco.\nDi seguito, \u00e8 fornita la descrizione geografica del Fantabosco.\nAttualmente il Fantabosco \u00e8 composto dalla Piana del Re, dove sorge il castello della Quercia: poco pi\u00f9 in l\u00e0 vi sono la Torre Scribantina (dove Gipo Scribantino scrive il \"Giornale del Fantabosco\"), che svetta su alcune colline, la Grotta di Drago Focus, il Villaggio degli Gnomi, la Scuola Elementina, la Radura del Chiosco, la casa di Milo, l'Antro della Strega, il Fiume Fiorito (che \u00e8 un affluente del Grande Fiume Salato) che sfocia nel Laghetto, la casa di Fata Lina, il Pozzo, il Bosco, la Radura dei Piumipioppi, la Radura dei Castori, la Radura delle Betulle, la Radura dei Lamponi, la Tana del Lupo e la Grotta degli Orchi.\nIl regno del Fantabosco confina:\nValuta.\nLa moneta di scambio al Fantabosco \u00e8 il \"lillero\", il cui nome \u00e8 un'evidente storpiatura della parola \"lira\". Nel 2001, con l'introduzione dell'euro, il lillero viene sostituito dall\"'eurolillero\". Successivamente, comunque, , Milo legge sul \"Giornale del Fantabosco\" che Re Quercia ha deciso di tornare al lillero per semplificarne il nome, pur rimanendo una \"moneta europea\".\nNella 17\u00aa stagione sono entrate in uso al Fantabosco le \"cartalillere\", ovvero banconote dal valore di 10 lilleri ciascuna.\nLinguaggio.\nNel Fantabosco i personaggi, pur parlando in italiano, utilizzano spesso termini diversi da quelli usati a Citt\u00e0 Laggi\u00f9.\nEcco alcuni esempi:\nNumeri.\nIl sistema numerico in uso al Fantabosco \u00e8 quello pignico su base decimale. Pi\u00f9 precisamente:\nPubblicazioni.\nDi seguito, sono elencate alcune delle pubblicazioni, edite da varie case editrici, avvenute nel corso degli anni.\nPubblicazioni degli autori della \"Melevisione\": Rai Eri e Gallucci\nRai Eri: \"Fare la Melevisione\"\nTra il 2003 e il 2004, sono stati pubblicati tre libri all'interno della collana \"Fare la Melevisione\", una collana edita da Rai Eri e scritta da Venceslao Cembalo per far allestire, costruire, ricreare e mettere in scena le avventure del Fantabosco. Tutti e tre i volumi sono stati muniti di un breve racconto che spiega la trama della vicenda e poi, come un vero testo teatrale, lo sviluppo degli accadimenti, scena per scena, insieme alle schede per costruire gli oggetti necessari alla rappresentazione e ad un CD con le canzoni della puntata.\nGiunti: Collana \"Melevisione\"\nNegli anni, la casa editrice Giunti ha pubblicato diversi volumi all'interno della collana \"Melevisione\":\nDe Agostini: \"Melevisione: Storie e avventure dal Fantabosco\"\nNel 2007, all'interno della collana \"Melevisione: Storie e avventure dal Fantabosco\", sono stati pubblicati da De Agostini con la coproduzione di Rai Trade alcuni episodi del programma sotto forma di DVD.\n\"Storie del Fantabosco\": la collana di episodi speciali creata da scrittori e psicologi\nAlcuni degli episodi speciali sono stati inseriti nella collana \"Storie del Fantabosco\", realizzata secondo i principi della NPO (Narrativa Psicologicamente Orientata) e finalizzata alla promozione dell'educazione emotiva in et\u00e0 evolutiva. La collana, edita da Erickson, \u00e8 stata creata dagli scrittori-psicologi Alberto Pellai e Barbara Tamborini con la collaborazione del programma:\nAltre pubblicazioni\nIl tour.\nNel 2002, con la co-produzione di Premiere Produzioni e su licenza di Rai Trade, la \"Melevisione\" ha iniziato ad andare in tour per l'Italia mettendo in scena dei veri e propri spettacoli dal vivo riscuotendo anche moltissimo successo nei teatri e nei palasport italiani:\nIn alternativa al vero e proprio tour teatrale, sono stati realizzati nel corso degli anni anche degli \"incontri-spettacoli\" dalla durata pi\u00f9 breve e incentrati sulla trattazione di alcune tematiche:\nSpin-off.\nIl programma ha dato vita ad alcuni spin-off:\n\"Melevisione e le sue storie\".\nMelevisione e le sue storie (1999 - 2005) \u00e8 un programma nato quasi in contemporanea con la \"Melevisione\". Inizialmente consisteva in una trasmissione contenente repliche accorciate di puntate della serie regolare. Successivamente al suo interno venivano replicate alcune puntate con dei cartoni animati diversi e successivamente, quando la \"Melevisione\" smise di essere un contenitore di serie animate, divenne invece una trasmissione che conteneva due cartoni animati, e precedeva la serie vera e propria. Venne sostituito prima da \"Tredd\u00ec\" e poi da \"Trebisonda\", all'interno del quale veniva trasmessa anche la stessa \"Melevisione\".\n\"Il Videogiornale del Fantabosco\" e \"Le storie di Gipo\".\nIl Videogiornale del Fantabosco (2003 - 2011, 2013) \u00e8 un programma ambientato nella Torre Scribantina del Fantabosco, dove vive il protagonista Gipo Scribantino (interpretato da Oreste Castagna), direttore del giornale \"Il Fantabosco\". In ogni episodio il suddetto personaggio scrive, basandosi su un tema ben preciso, un \"numero speciale\" del suo giornale, facendo riferimento anche a fatti accaduti in passato nel Fantabosco della \"Melevisione\".\nQuesta serie ha dato a sua volta vita a uno spin-off, intitolato Le storie di Gipo (2011 - 2017), con lo stesso protagonista ma talora con caratteristiche diverse."}
{"id": "2927881", "revid": "1645873", "url": "https://it.wikipedia.org/wiki?curid=2927881", "title": "Nefasit", "text": "Nefas\u00ect (o Tappa Nefasit; in tigrino \u1290\u134b\u1232\u1275; in arabo \u0646\u0641\u0627\u0633\u064a\u062a\u200e) \u00e8 una citt\u00e0 dell'Eritrea, posta fra Massaua e Asmara."}
{"id": "2927883", "revid": "254059", "url": "https://it.wikipedia.org/wiki?curid=2927883", "title": "Micha\u0142 Jerzy Wandalin Mniszech", "text": "Biografia.\nApparteneva ad una nobile famiglia di proprietari terrieri della Grande Polonia; studi\u00f2 al seminario cattolico di Varsavia, ed avrebbe scelto la carriera ecclesiastica se la prematura morte del fratello maggiore Alfred Tomasz non avesse fatto s\u00ec che Mniszech potesse ereditarne il titolo, i terreni ed il blasone.\nInviato diplomatico a Dresda nel 1768, conobbe , politico sassone, saggiando attraverso le ambizioni e i desideri dell'elettore polacco sulla Polonia, e inserendo il figlio von Br\u00fchl, Friedrich Alois von Br\u00fchl nell'alta societ\u00e0 polacca.\nNonostante fosse amico di illuministi come Bogus\u0142awski e , Mniszech non ebbe mai vocazioni dichiaratamente liberali, ed eletto membro del Sejm di Hugo Ko\u0142\u0142\u0105taj, si astenne dall'etichettarsi come membro della Confederazione di Bar o quella di Targowica, rimanendo assolutamente neutrale nel conflitto che segu\u00ec.\nDurante l'Insurrezione di Varsavia del 1794, la sua casa fece da rifugio all'ambasciatore russo Otto Magnus von Stackelberg e a , che Mniszech ospit\u00f2 e fece desistere la folla che minacciava di linciarli con un mirabile discorso.\nQuando la Polonia fu spartita, Mniszech fu pensionato dal governo prussiano e fu starosta di Lublino, Jawor, S\u0142onim e Rostocki; era stato anche Cancelliere della Corona, Maresciallo di Lituania e Gran Maresciallo della Corona."}
{"id": "2927884", "revid": "767487", "url": "https://it.wikipedia.org/wiki?curid=2927884", "title": "Halib Mentel", "text": "Halib Mentel \u00e8 una citt\u00e0 dell'Eritrea, posta ad ovest della capitale Asmara."}
{"id": "2927886", "revid": "196390", "url": "https://it.wikipedia.org/wiki?curid=2927886", "title": "Cinematografo.it", "text": ""}
{"id": "2927887", "revid": "287204", "url": "https://it.wikipedia.org/wiki?curid=2927887", "title": "Il Richiamo di Cthulhu GCC", "text": "Il Richiamo di Cthulhu (GCC) \u00e8 un gioco di carte collezionabili prodotto dalla Fantasy Flight Games e distribuito in Italia da Nexus Editrice. \u00c8 basato sulle ambientazioni dei Miti di Cthulhu, tratte dai romanzi di Howard Phillips Lovecraft, e condivise con l'omonimo gioco di ruolo.\nNel 2004, la Chaosium ha concesso alla Fantasy Flight Games (FFG) la licenza di produrre il gioco di carte collezionabili, ispirandosi ai Miti di Cthulhu. Il gioco \u00e8 stato progettato da Eric M. Lang, utilizzando tutti gli elementi tipici dei Miti: tomi arcani e proibiti, investigazioni sul paranormale, i Grandi Antichi, i loro servitori e adoratori (i cultisti), cospirazioni non umane e pericoli dallo spazio profondo. L'ambientazione \u00e8 collocata temporalmente nel 1928.\nDarrel Hardy della FFG ha sviluppato l'ambientazione della trama, mentre i testi (compresi i nomi delle carte e le citazioni a corredo) sono stati scritti da Pat Harrigan.\nLa traduzione della versione italiana (uscita nel 2005) \u00e8 stata curata da Roberto Fogliardi, membro del collettivo Paolo Agaraff, che ha scritto vari racconti e romanzi di ispirazione lovecraftiana.\nIl set base \u00e8 costituito da 235 carte, divise in fisse (sempre comprese in un mazzo base), comuni, non comuni e rare. La prima edizione esce con il nome di \"Arkham\", quindi viene aggiornata e ripubblicata come \"Edizione Arcana\". Seguono quindi due espansioni collezionabili: \"Citt\u00e0 dimenticate\" e \"Maschere di Nyarlatothep\".\nIl gioco.\nI giocatori allegano le risorse prese dalle carte della mano a \"domini\" che vengono \"prosciugati\" per giocare carte della propria mano. I domini, quindi, giocano un ruolo simile alle terre di .L'obiettivo consiste nel completare delle storie, ottenendo \"Segnalini di vittoria\". Cinque \"Segnalini di vittoria\" consentono di aggiudicarsi una \"Carta Storia\"; con tre carte storia ci si aggiudica la partita. Per ottenere segnalini vittoria e quindi aggiudicarsi le storie, i giocatori devono vincere i confronti, e possono farlo assegnando Carte Personaggio alle medesime storie. Se un giocatore finisce le sue carte perde automaticamente la partita, e quindi la strategia di far finire le carte all'avversario pu\u00f2 essere una tecnica vincente.\nLe carte.\nEsistono quattro tipi di carte nel gioco base: \"Carte Storia\", \"Carte personaggio\", \"Carte Evento\", e \"Carte Supporto\". Tutte le carte, eccetto le Carte Storia, hanno un costo e sono collegate a una fazione."}
{"id": "2927888", "revid": "767487", "url": "https://it.wikipedia.org/wiki?curid=2927888", "title": "Thailandia ai XX Giochi olimpici invernali", "text": "La Thailandia ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da un solo atleta."}
{"id": "2927892", "revid": "729019", "url": "https://it.wikipedia.org/wiki?curid=2927892", "title": "Philip J. Corso", "text": "Prest\u00f2 servizio nell'esercito degli Stati Uniti dal 23 febbraio 1942 al 1\u00ba marzo 1963, raggiungendo il grado di tenente colonnello.\nNel 1997 pubblic\u00f2 \"Il giorno dopo Roswell\" (in inglese: \"The Day After Roswell\"), scritto in collaborazione con l'ufologo William J. Birnes, libro in cui afferma di essere stato coinvolto nella gestione di presunti materiali raccolti dopo l'UFO \"crash\" di Roswell del 1947.\nBiografia.\nMilitare di carriera appartenente all'intelligence USA, Corso partecip\u00f2 alla seconda guerra mondiale e alla guerra di Corea. Nel 1953 fu promosso tenente colonnello ed entr\u00f2 a far parte del National Security Council sotto Eisenhower per quattro anni (1953\u20131957).\nNel 1961 divenne capo della divisione Tecnologia straniera del \"Research and Development Department\", agli ordini del generale Arthur Trudeau.\n\"Il giorno dopo Roswell\".\nNel 1997 Philip Corso pubblic\u00f2 il libro \"Il giorno dopo Roswell\" (in inglese: \"The Day After Roswell\"), scritto in collaborazione con l'ufologo William J. Birnes, in cui afferm\u00f2 di aver gestito a partire dal 1961, come capo della Divisione Tecnologia Straniera dell'Esercito, i materiali alieni che a suo dire sarebbero stati raccolti a Roswell nel 1947, rinvenuti subito dopo l'incidente. Nello stesso 1997, a Roma, durante la presentazione del suo libro, Corso raccont\u00f2 dettagliatamente il suo \"incontro ravvicinato\" con la tecnologia extraterrestre.\nTali materiali sarebbero stati studiati nel contesto di un progetto tecnico finalizzato di retroingegneria guidato da Roscoe H. Hillenkoetter. Secondo teorie complottiste, fu proprio da questi studi che sarebbero nati oggetti tecnologici di moderna generazione quali, tra gli altri, i transistor, le lenti a contatto e i tubi fotomoltiplicatori.\nSecondo Corso, egli sarebbe stato autorizzato dal suo diretto superiore, generale Arthur Gilbert Trudeau, a fornire porzioni di alcuni dei materiali rinvenuti (fibre, rottami, e cos\u00ec via) a diversi laboratori di ricerca, civili e militari, affinch\u00e9 li studiassero ed eventualmente li sviluppassero, contribuendo cos\u00ec a diffondere la tecnologia extraterrestre dei presunti reperti dell'UFO \"crash\" tra i colossi dell'industria USA, dall'IBM alla Hugues Aircraft, dalla Bell Labs alla Dow Cornig.. Gli studi fatti avrebbero portato ad alcune delle tecnologie oggi pi\u00f9 comuni \u2013 e che quindi a suo dire sarebbero in realt\u00e0 di matrice extraterrestre \u2013 come il laser, le fibre ottiche, i raggi infrarossi (che consentono la visione notturna), fibre super tenaci come il kevlar, e i microcircuiti integrati.\nBisogna notare tuttavia che in base alla documentazione dell'ufficio personale dell'US Army risulta che Corso fece parte dell'FTD per tredici mesi, dal 20 giugno 1961 al 18 luglio 1962, ed in questo periodo ne fu a capo per soli 90 giorni, dal 18 aprile al 18 luglio 1962. Inoltre il Dipartimento Tecnologie Straniere aveva un organico di sole due persone, e dei due Corso era l'ufficiale subalterno.\nLe affermazioni di Corso.\nTra le affermazioni fatte da Corso durante la presentazione del suo libro a Roma, nel 1997, si legge:\nCritiche.\nPhilip Corso ha ricevuto diverse critiche da parte di altri ufologi che si sono occupati dell'incidente di Roswell e che hanno trovato varie incongruenze nel suo resoconto. In particolare, Corso ha affermato di avere visto i corpi degli alieni e altri materiali dell'incidente di Roswell gi\u00e0 nel 1947, ma Kevin Randle ha rilevato che Corso, per il grado militare che ricopriva all'epoca dei fatti e per la sede dove prestava servizio (Fort Riley nel Kansas), non poteva avere accesso diretto ad informazioni cos\u00ec riservate e delicate. Il fisico Stanton Friedman ha affermato che Corso \u00e8 vago sui dettagli e non fornisce prove adeguate; inoltre \u00e8 poco credibile che tra il 1947 e il 1961 nessuno abbia pensato di condurre studi sui materiali recuperati a Roswell. Altre critiche sono state avanzate dagli scettici: Philip J. Klass ha obiettato che il primo circuito integrato fu costruito dalla Texas Instruments nel 1959, due anni prima che Corso prendesse l'iniziativa di distribuire alle industrie i presunti materiali alieni."}
{"id": "2927897", "revid": "303585", "url": "https://it.wikipedia.org/wiki?curid=2927897", "title": "Biscia (Eritrea)", "text": "Biscia \u00e8 un centro abitato dell'Eritrea, nella parte occidentale del paese. Fu capolinea della ferrovia Asmara-Biscia costruita nel periodo del colonialismo italiano. "}
{"id": "2927901", "revid": "3358", "url": "https://it.wikipedia.org/wiki?curid=2927901", "title": "Eduard von Hartmann", "text": ""}
{"id": "2927905", "revid": "1318658", "url": "https://it.wikipedia.org/wiki?curid=2927905", "title": "Olio essenziale di rosa", "text": "L'olio essenziale di rosa \u00e8 estratto dai petali di vari tipi di rosa. \nLe due specie di rosa maggiormente utilizzate sono la \"Rosa damascena\" (\"Rosa di Damasco\") e la \"Rosa centifolia\". L'essenza di rosa \u00e8 ottenuta attraverso distillazione in corrente di vapore mentre l'assoluta di rosa \u00e8 ottenuta attraverso estrazione con solvente o estrazione con anidride carbonica supercritica. Il maggior produttore di olio di rosa \u00e8 la Bulgaria che ne produce oltre il 70%.\nComposizione.\nI principali componenti dell'essenza di rosa sono:\nI composti fondamentali che conferiscono all'essenza il caratteristico profumo, sono il beta-damascenone, il \u03b2-damascone, il \u03b2-ionone, e l'ossido di rosa. Il \u03b2-damascenone \u00e8 il composto pi\u00f9 importante e la quantit\u00e0 presente costituisce un indice della qualit\u00e0 dell'essenza. Anche se questi composti costituiscono in totale meno dell'1% della composizione dell'essenza, contribuiscono per poco pi\u00f9 del 90% all'odore a causa della bassa soglia di percezione."}
{"id": "2927908", "revid": "729019", "url": "https://it.wikipedia.org/wiki?curid=2927908", "title": "Soay (St Kilda)", "text": "Soay (in gaelico scozzese Soaigh) \u00e8 un isolotto disabitato appartenente all'arcipelago di Saint Kilda in Scozia. \u00c8 il luogo originario di una razza ovina. L'isola costituisce inoltre il punto pi\u00f9 occidentale della Scozia, se si esclude il grande scoglio roccioso di Rockall, la cui sovranit\u00e0 \u00e8 contesa tra quattro nazioni.\nGeografia.\nSoay \u00e8 situata a circa 40 miglia a Nord-Ovest da North Uist, nell'Oceano Atlantico. Si trova a circa 2\u00a0km a Nord-Ovest da Hirta, dalla quale \u00e8 separata dallo stretto di mare denominato Sound of Soay. Due grandi scogli rocciosi appuntiti, Stac Shoaigh (Soay Stac 61\u00a0m) e Stac Biorach (73\u00a0m), si trovano in questo stretto corridoio di mare. Soay copre una superficie di circa 96.8 ettari e raggiunge l'altezza di 378 metri nel suo punto pi\u00f9 elevato in cui le scogliere si gettano a picco nel mare.\nL'isola \u00e8 costituita da rocce sedimentarie clastiche (breccia) di gabbro e dolerite. \u00c8 formata da una singola montagna che si eleva dal fondale marino senza che sia avvenuta alcuna erosione provocata dall'acqua di mare nel corso dei millenni.\nInsieme al resto dell'arcipelago, Soay appartiene al National Trust for Scotland, e gestito dall'ente Scottish Natural Heritage come riserva naturale e incluso nel sito del Patrimonio dell'Umanit\u00e0 di St Kilda. \u00c8 improbabile che l'isola abbia avuto abitazioni permanenti. Gli uomini di Hirta sarebbero rimasti pochi giorni su Soay per radunare le pecore.\nNatura.\nLe cosiddette pecore di Soay sono i pi\u00f9 vecchi animali addomesticati in Europa e sono rimaste senza cambiamenti genetici sin dai tempi del Neolitico. Vennero inizialmente portate a Soay intorno al 5000 a.C. Vennero selezionate per la loro lana che pu\u00f2 essere ricavata senza la classica tosatura ed utilizzata per creare tessuti in tweed. Solo in alcune occasioni queste pecore vennero uccise per la loro carne. \nLe pecore sono ora anche lasciate pascolare liberamente sull'isola di Hirta.\nLe scogliere circostanti costituisco inoltre l'habitat naturale per la nidificazione di alcune specie di uccelli, come la berta minore, la gazza marina, lo stercorario maggiore, l'uccello delle tempeste codaforcuta e pulcinella di mare.\nAndy Strangeway.\nIl 28 agosto 2007 Andy Strangeway approd\u00f2 a Soay. Egli \u00e8 considerato la sola persona, e finora unica, ad essere approdato nei quattro punti estremi della Scozia:"}
{"id": "2927909", "revid": "599013", "url": "https://it.wikipedia.org/wiki?curid=2927909", "title": "Stabilizzazione dei terreni", "text": "La stabilizzazione di un terreno incoerente ha come scopo quello di migliorarne le propriet\u00e0 meccaniche (attrito interno, coesione, ecc.) al fine di aumentarne le capacit\u00e0 portanti e di ridurne i cedimenti.\nStoria.\nL'aggiunta di calce nei terreni per migliorarne le propriet\u00e0 meccaniche era una procedura gi\u00e0 adottata dall'antichit\u00e0 ad esempio per la costruzione della Muraglia cinese e dagli antichi romani per la costruzione della via Appia.\nLe prime ricerche scientifiche sulla stabilizzazione dei terreni mediante leganti per impieghi stradali furono eseguite negli Stati Uniti dopo la seconda guerra mondiale\nProcedimenti.\nLa stabilizzazione pu\u00f2 essere attuata con diversi procedimenti:\nIl procedimento chimico \u00e8 in aggiunta ad una normale stabilizzazione granulometria, con lo scopo di fissare il contenuto di acqua e quindi la coesione nonch\u00e9 di abbassare il punto di congelamento nel caso climi freddi.\nPer la stabilizzazione dei terreni si usano anche dei materiali geosintetici che con la loro forma a griglia riescono a confinare le particelle di terreno compattandole."}
{"id": "2927910", "revid": "287204", "url": "https://it.wikipedia.org/wiki?curid=2927910", "title": "Marineland", "text": "Il Marineland d'Antibes \u00e8 un Parco di divertimento marino e un delfinario fondato nel 1970 ad Antibes sul mediterraneo sulla Route du bord de mer nel dipartimento delle Alpi Marittime in Costa Azzurra.\nIl parco di divertimenti marino fa parte di un complesso comprendente anche:\nStoria.\nNel 1970, il conte Roland de La Poype, un industriale, gi\u00e0 pilota di caccia, eroe della Seconda guerra mondiale e appassionato del mondo marino, crea il Marineland d'Antibes in Costa Azzurra con la missione di far conoscere la vita difficilmente accessibile dei grandi animali marini e del mare a un grande pubblico.\nFauna.\nNel 2010, Marineland ha accolto l'orso polare.\nPrimo parco di animali marini in Europa, Marineland si onora di molte nascite: orche, orsi polari, otarie dalla criniera e pinguini reali, specie che raramente si riproducono in cattivit\u00e0.\nLes soigneurs d'animaux marins.\nLes soigneurs, una ventina in Francia, sono psicologi formati bach+ 5 minimum (opzione psicologia animale) e biologia marina e possiedono eccellenti qualit\u00e0 umane e una buona condizione fisica.\nSono responsabili di:\nFilm girati al Marineland.\n1988: Le Grand Bleu di Luc Besson. Film ispirato alla vita degli apneisti Jacques Mayol e Enzo Maiorca con Jean-Marc Barr, Jean Reno, Rosanna Arquette e il delfino stella del parco Jos\u00e9phine.\n2012: Un sapore di ruggine e ossa. Film con protagonista Marion Cotillard che interpreta un'addestratrice di orche marine che rimane mutilata in seguito a un incidente sul lavoro."}
{"id": "2927917", "revid": "809148", "url": "https://it.wikipedia.org/wiki?curid=2927917", "title": "OpenFOAM", "text": "OpenFOAM (\"Open Field Operation And Manipulation\") \u00e8 principalmente un toolbox C++ per customizzare ed estendere soluzioni software per la simulazione. \u00c8 un finalizzatore (\"solver\") basato sulla teoria della meccanica dei continui che include la fluidodinamica computazionale (CFD, \"Computational Fluid Dynamics\"). Viene fornito con una estesa libreria di solver, sempre ampliata, applicabile ad una generalit\u00e0 di problemi.\nOpenFOAM \u00e8 uno dei primi maggiori pacchetti software scientifici scritti in C++.\nCi sono tre versioni principali di OpenFOAM, gratuite e che sono rilasciate sotto la licenza GPL:\nOltre a queste versioni principali, ci sono diverse altre varianti mantenute e rilasciate per specifiche applicazioni da altre entit\u00e0. Ad esempio: blueCFD\u00ae-Core, SIMSCALE, e iconCFD.\n\u00c8 prodotto dalla societ\u00e0 britannica \"OpenCFD Ltd.\" e dal 2004, e nel 2007 il nome OpenFOAM \u00e8 stato registrato come marchio e garantisce l'uso del suo marchio OpenFOAM alle terze parti tramite licenza. ESI Group e la OpenFOAM Foundaation Ltd. possono attualmente utilizzare il nome e il dominio.\nStoria.\nL'uso del nome \"FOAM\" viene fatto risalire per la prima volta come utility di post-processing scritta da Charlie Hill all'inizio degli anni '90 nel gruppo del Prof. David Gosman all'Imperial College di Londra.\nCi\u00f2nonostante, i primi sviluppi di FOAM (poi OpenFOAM) come strumento di simulazione fluidodinamica furono iniziati da Henry Weller allo stesso istituto utilizzando come linguaggio C++, invece del de facto standard del periodo, FORTRAN. Henry Weller e Hrvoje Jasak continuarono a sviluppare OpenFOAM sotto il nome di Nabla Ltd, per quasi un decennio. Per alcuni anni, FOAM fu venduto come codice commerciale dalla Nabla Ltd., ma a partire dal 2004, FOAM venne rilasciato sotto licenza GPL e rinominato OpenFOAM.\nDopo il fallimento della Nabla Ltd. nel 2004, Henry Weller, Chris Greenshields e Mattijs Janssens fondarono OpenFOAM Ltd per sviluppare e rilasciare OpenFOAM. Allo stesso tempo, Hrvoje Jasak fonda la compagnia di consulenza Wikki Ltd e mantiene una fork di OpenFOAM chiamata openfoam-extend.\nDall'8 Agosto 2011, OpenCFD fu acquisita da Silicon Graphics International (SGI). Dal 12 Settembre 2012, il gruppo ESI annunci\u00f2 l'acquisizione di OpenCFD Ltd. e del marchio OpenFOAM da SGI.\nNel 2014, Welle e Greenshields lasciano il gruppo ESI, e fondano CFD Direct Ltd, creando la fork di OpenFOAM della OpenFOAM Foundation. \nLa figura seguente presenta un riassunto dello sviluppo cronologico delle tre diverse varianti di OpenFOAM, con le frecce indicanti la direzione del trasferimento di funzionalit\u00e0 tra le diverse versioni. In particolare: \nFunzionalit\u00e0.\nOpenFOAM si confronta con successo con le funzionalit\u00e0 dei maggiori pacchetti software CFD commerciali. Esso si basa sulla scelta degli utenti di utility di pre e post-processing di terze parti, e viene fornito come:\nStruttura di OpenFOAM.\nOpenFOAM \u00e8 stato concepito come piattaforma per la meccanica dei continui ma \u00e8 ideale per creare simulazioni in vari ambiti della fisica. La libreria di base di OpenFOAM \u00e8 quella su cui si basano le capacit\u00e0 di base del codice:\nLe capacit\u00e0 in dotazione alla libreria sono poi utilizzate per sviluppare le applicazioni. Le applicazioni sono scritte utilizzando la sintassi di alto livello introdotta da OpenFOAM, che cerca di riprodurre la notazione matematica convenzionale. Due categorie di applicazioni esistono:\nOgni applicazione provvede diverse capacit\u00e0: ad esempio l'applicazione chiamata \"blockMesh\" permette di generare una mesh esaedrica dall'input dell'utente, mentre l'applicazione \"icoFoam\" risolve le equazioni di Navier-Stokes per un flusso incomprimibile laminare. \nInfine, un set di pacchetti di terze parti sono utilizzati per provvedere funzionalit\u00e0 quali la parallelizzazione e il post processing grafico.\nCapacit\u00e0.\nLa libreria di OpenFOAM include solver capaci di risolvere:\nLe utility di OpenFOAM sono suddivise in:\nSintassi.\nOltre ai solvers standard, una delle funzionalit\u00e0 che distinguono OpenFOAM \u00e8 la sua relativa facilit\u00e0 di creazione soluzioni solvers customizzate. OpenFOAM consente all'utente di utilizzare la sintassi che assomigliano molto alle equazioni alle derivate parziali in fase di soluzione.\nPer esempio l'equazione:\n\u00e8 rappresentata dal codice:\nQuesta sintassi, raggiunta attraverso l'uso di una programmazione orientata agli oggetti e Polimorfismo, permette all'utente di creare solver con relativa facilit\u00e0.\nEspandibilit\u00e0.\nL'utente di OpenFOAM pu\u00f2 creare oggetti personalizzati, come condizioni al contorno o modelli di turbolenza, che funzionano con il resto della libreria, senza la necessit\u00e0 di modificare o ricompilare il codice sorgente esistente. OpenFOAM raggiunge questo obiettivo combinando costruttori virtuali con l'uso di classi base semplici come interfacce. Ci\u00f2 da ad OpenFOAM una buona espandibilit\u00e0.\nFreeFOAM.\nFreeFOAM \u00e8 un fork della suite OpenFOAM. \u00c8 orientata verso la liberazione di OpenFOAM dal suo sistema di dipendenze, rendendola pi\u00f9 portabile e pi\u00f9 facile da installare. Il progetto segue da vicino la release ufficiale e non include ulteriori funzionalit\u00e0. CMake \u00e8 utilizzato come compilatore.\nsito FreeFOAM su Sourceforge"}
{"id": "2927918", "revid": "196390", "url": "https://it.wikipedia.org/wiki?curid=2927918", "title": "Giuda figlio di Ezechia", "text": ""}
{"id": "2927919", "revid": "1442080", "url": "https://it.wikipedia.org/wiki?curid=2927919", "title": "Gaia Straccamore", "text": "Biografia.\nA nove anni entra a far parte della scuola del Teatro dell'Opera di Roma, diretta da Elisabetta Terabust, e qui si diploma all'et\u00e0 di 17 anni con il massimo dei voti.\nGrazie ad una borsa di studio si perfeziona nella prestigiosa Accademia \"Princesse Grace\" di Montecarlo, sotto la guida di Madame Marika Bezobrazova.\nAncora giovanissima, all'et\u00e0 di 12 anni, \u00e8 scelta da Paolo Bortoluzzi per il ruolo dell\u2019\"Apparizione\" nel suo \"Principe felice\", a soli 15 anni Vladimir Vassiliev le affida il ruolo di prima ballerina ne \"Le Sylphides\" di Fokine, e a 16 anni l'allora direttore del corpo di ballo del Teatro dell'Opera di Roma, Giuseppe Carbone, le affida il ruolo di prima ballerina nel suo Cronache Italiane.\nDal 1996 \u00e8 al Teatro dell'Opera di Roma dove su proposta di Carla Fracci viene nominata \"Prima Ballerina\" nell'ottobre del 2006.\nOggi il suo repertorio include: \"Egina\" in \"Spartacus\" (Y. Grigorovich), \"la principessa Aurora\" e la \"Fata dei Lill\u00e0\" ne La bella Addormentata (Chalmer - Petipa), La Sylphide (N. Kehlet - C. Fracci- Bournonville- Gielgud), Napoli [Bournonville), Infiorata a Genzano (Bournonville), Giulietta in Romeo e Giulietta (John Cranko, Bruhn, Nureyev-Gai, P. Bart), \"Odette-Odile\" ne [Il lago dei cigni] (G.Samsova - Petipa), \"Giselle\" \"Myrta\" in \"Giselle\"(Perrot-Coralli\u00f7C. Fracci- P.Bart), Gulnara in [Le Corsaire] (Khomyakhov-Petipa), \"Clara\" ne[Lo Schiaccianoci] ,\"Swanilda\" in \"Coppelia\", \"Kitri\" nel \"Don Chisciotte\", Pas de quatre - [Madame Taglioni] (Perrot), \"Zobeide\" in \"Sheherazade\" (Fokine), \"l'Uccello di fuoco\" (Fokine), l\u2019\"Eletta\" ne \"La sagra della primavera \" [Nijinskij], \"La gitana\" (Chalmer - Taglioni), \"La Chatte\", \"Le Bal\", \"Calliope\" in \"Apollon Musagete\", \"Who cares\"? (George Balanchine), \"Pimpinella\" in \"Pulcinella\" (Massine), \"Tao Hoa\" in \"Papavero Rosso\", \"Carmen\" nella \"Carmen\" (Roland Petit), \"In the night\" (J.Robbins), \"les amantes\" in \"Gait\u00e8 Parissienne\" (M.Bejart), La coppia in bianco in \"Diversion of Angel\" (M. Graham), \"Twin Cities\" in \"The River\" (A.Ailey).\nViene scelta per il ruolo principale a fianco di Vladimir Vassiliev in \"Lungo viaggio nella notte di Natale\" una creazione di P. Chalmer, e di particolare interesse artistico \u00e8 la sua esibizione proprio al fianco di Carla Fracci in \"Gerusalemme\", coreografia di Luc Bouy e regia di B. Menegatti, nel quale ha destato nel pubblico un vero entusiasmo.\n\u00c8 una dei protagonisti al Teatro Bol'\u0161oj di Mosca, dove ha ballato il ruolo dell'Eletta in Sagra della Primavera, e Zobeide in Sheherazade.\nSempre a Mosca danza, nel Palazzo del Cremlino, il ruolo di Zobeide in Sheherazade, e i due ruoli principali ne L'uccello di Fuoco.\nPer lei sono stati creati diversi balletti, tra i quali: \"Beatrice Cenci\" in \"Cronache Italiane\" (G. Carbone),\"Turandot, principessa chinese\" (L. Veggetti - B. Menegatti), \"La Vestale\" (P. Chalmer - B. Menegatti),\"Titania\" in \"Sogno di una notte di mezza estate\" (P. Chalmer - B. Menegatti), il ruolo di \"Elena\" nel \"Faust di Goethe\" (L. Cannito - B. Menegatti),\"La Sonnambula\" (L. Cannito), \"Caterina, la figlia del bandito\" (F. Franzutti - B. Menegatti), \"Baccus et Arianne\" (F. Franzutti), la \"Principessa Verde\" nel \"Peer Gynt\" (coreografia di R. Zanella), il ruolo di Santa Chiara in Nobilissima Visione di M.Van Hoecke.\nNel 1993 riceve il primo premio al concorso internazionale Danza Citt\u00e0 di Rieti.\nNel 1995 riceve il riconoscimento UNICEF per la danza. \nNel 2002 riceve il Premio \"Danza e Danza\".\nNel 2003 riceve il Premio Positano \"Leonide Massine\". \nNel 2005 riceve il premio \"Volere Volare\" per la danza.\nNel 2005 riceve il riconoscimento della Croce Rossa Italiana per la danza.\nNel 2007 riceve il premio \"David di Michelangelo\" per il talento artistico.\nNel 2008 riceve il premio \"Anita Bucchi\" per la danza.\nNel 2009 viene invitata all'International Ballet Festival di Miami.\nNel 2012 \u00e8 protagonista al Festival di Ravenna sotto la direzione del Maestro R.Muti con Nobilissima Visione, una creazione di Micha Van Hoecke.\nNel 2014 viene nominata \"Etoile\" dal direttore del Teatro dell'Opera di Roma M.Van Hoecke dopo la rappresentazione Notes de la Nuit.\nNel 2016 \u00e8 madrina ufficiale di \"In punta di donna\", iniziativa artistica culturale in favore della donna, contro ogni forma di violenza organizzata dall'associazione a promozione sociale Roma Restyle.."}
{"id": "2927923", "revid": "713168", "url": "https://it.wikipedia.org/wiki?curid=2927923", "title": "Affry", "text": "La casata degli Affry \u00e8 stata un'antica famiglia friburghese, la cui linea maschile si estinse nel 1869. Attestati come cavalieri (\"milites\") a partire dal dodicesimo secolo, compaiono inizialmente con il nome d'Avril, Avrie, divenuto Affry alla fine del quindicesimo secolo sotto l'influenza della pronuncia tedesca; i villaggi di Avry-devant-Pont o Avry-sur-Matran potrebbero essere all'origine del nome. Primo esponente noto, Guilelmus miles de Aprilis \u00e8 citato come testimone in un atto di donazione all'abbazia di Hauterive (1173). Vengono menzionati a pi\u00f9 riprese quali benefattori dell'abbazia; nel quattordicesimo secolo molti di loro si fecero monaci e nel 1404 Pierre d'Affry venne nominato abate. Il sepolcro della famiglia si trova a Hauterive, nella cappella di San Nicola.\nNel 1293 Guillaume entr\u00f2 a far parte della cittadinanza di Friburgo. Dal quindicesimo al diciannovesimo secolo gli Affry fecero parte del governo e dell'amministrazione della citt\u00e0, ricoprendo a pi\u00f9 riprese cariche civili e militari. Nel 1476 Guillaume d'Affry comand\u00f2 il distaccamento friburghese nella battaglia di Morat. H\u00e9l\u00e8ne (morta nel 1548) fu badessa del convento di La Maigrauge. Prima del 1707 Fran\u00e7ois d'Affry, Fran\u00e7ois-Pierre d'Affry e Joseph-Nicolas d'Affry furono in carica quali governatori del principato di Neuch\u00e2tel. Tra il 1536 e il 1818 gli Affry servirono quasi senza interruzione nell'esercito francese: tra di essi vanno ricordati Fran\u00e7ois d'Affry, Louis-Auguste-Augustin d'Affry e Louis-Auguste-Philippe d'Affry, che fu anche il primo Landamano della Svizzera. Charles d'Affry, suo figlio, fu l'ultimo Affry nel servizio mercenario (con suo figlio Jules, morto molto giovane). Le carriere in Francia degli Affry contribuirono a creare un divario sociale e culturale tra i membri della famiglia e il patriziato cittadino friburghese; ciononostante gli Affry continuarono a legarsi in matrimonio con esponenti di questa \u00e9lite, in particolare con i von Diesbach. Ancora numerosa agli inizi dell'Ottocento, la famiglia si estinse con le figlie di Louis d'Affry (morto nel 1841), acquerellista e disegnatore di talento: Ad\u00e8le d'Affry, scultrice nota con lo pseudonimo di Marcello, e C\u00e9cile, baronessa di Ottenfels (morta nel 1911).\nIl ricordo della famiglia \u00e8 perpetuato dai suoi discendenti a Givisiez, dove gli Affry avevano possedimenti gi\u00e0 alla fine del quindicesimo secolo e dove rimangono due dimore ancestrali: il cosiddetto \"Le Manoir\", del sedicesimo secolo, oggi di propriet\u00e0 del comune, e un edificio del diciottesimo-diciannovesimo secolo, dal 1961 sede della Fondazione d'Affry."}
{"id": "2927925", "revid": "1543377", "url": "https://it.wikipedia.org/wiki?curid=2927925", "title": "S\u00e9b\u00e9t\u00e9", "text": "S\u00e9b\u00e9t\u00e9 \u00e8 un comune rurale del Mali facente parte del circondario di Banamba, nella regione di Koulikoro.\nIl comune \u00e8 composto da 10 nuclei abitati:"}
{"id": "2927926", "revid": "1305772", "url": "https://it.wikipedia.org/wiki?curid=2927926", "title": "Cross My Heart", "text": ""}
{"id": "2927927", "revid": "287204", "url": "https://it.wikipedia.org/wiki?curid=2927927", "title": "Sebete", "text": ""}
{"id": "2927928", "revid": "729019", "url": "https://it.wikipedia.org/wiki?curid=2927928", "title": "Distretto di Ghinda", "text": "Il distretto di Ghinda \u00e8 un distretto dell'Eritrea nella regione del Mar Rosso Settentrionale, che ha come capoluogo Ghinda."}
{"id": "2927933", "revid": "287204", "url": "https://it.wikipedia.org/wiki?curid=2927933", "title": "Fedele D'Amico", "text": "Biografia.\nChiamato familiarmente Lele, era figlio del critico teatrale Silvio. Dopo la laurea in Giurisprudenza studi\u00f2 musica con Alfredo Casella e inizi\u00f2 a collaborare come critico musicale a \"Il Tevere\" di Telesio Interlandi, legandosi successivamente al mondo antifascista e, in particolare, al gruppo dei cattocomunisti romani Adriano Ossicini e Franco Rodano. In questa veste fu direttore dal 1943 al 1944 del giornale \"Voce operaia\". Nel 1938 spos\u00f2 Suso Cecchi, dalla quale ebbe tre figli, Masolino, Silvia e Caterina. Dopo la caduta del fascismo riprese l'attivit\u00e0 intellettuale e di critico musicale, occupandosi in particolar modo di Gioachino Rossini, Giacomo Puccini, Gian Carlo Menotti, Goffredo Petrassi, Alfredo Casella, Pietro Mascagni, Hector Berlioz, Modest Petrovi\u010d Musorgskij, Richard Strauss, Arnold Sch\u00f6nberg, Nikolaj Andreevi\u010d Rimskij-Korsakov, Leo\u0161 Jan\u00e1\u010dek, Bed\u0159ich Smetana, Alban Berg (fornendo sue versioni in italiano di varie opere) e collaborando a varie riviste (\"Cultura e realt\u00e0\", \"Vie nuove\", \"Il contemporaneo\", \"Nuova rivista musicale italiana\", \"Melos\", \"Scuola e cultura\", \"Paragone\"), alla \"Enciclopedia dello Spettacolo\" e al \"Dizionario enciclopedico universale della musica e dei musicisti\" della UTET. Fu anche consulente musicale della RAI e curatore dei programmi di sala del Teatro dell'Opera di Roma. Dal 1967 al 1989 fu critico musicale de \"L'Espresso\", e dal 1963 professore di Storia della musica all'Universit\u00e0 La Sapienza di Roma.\nEinaudi pubblic\u00f2 sue versioni del teatro di Bertolt Brecht e dell\"Egmont\" di Goethe.\nPer Garzanti cur\u00f2 la storia di Giuseppe Verdi postuma di Gabriele Baldini; per Il Saggiatore, insieme a Luigi Dallapiccola, il volume di tutti gli scritti sulla musica di Ferruccio Busoni. Per Adelphi introdusse \"Il paese del melodramma\", raccolta di Bruno Barilli."}
{"id": "2927935", "revid": "352448", "url": "https://it.wikipedia.org/wiki?curid=2927935", "title": "Antiquark down", "text": ""}
{"id": "2927937", "revid": "1305772", "url": "https://it.wikipedia.org/wiki?curid=2927937", "title": "Nothin' on You", "text": "Nothin' on You \u00e8 il primo singolo estratto dall'album di debutto del rapper statunitense B.o.B, \"\", eseguito in duetto con il cantante statunitense Bruno Mars. Una versione remixata del brano, cantata in collaborazione con Big Boi, \u00e8 stata distribuita il 21 marzo 2010. Il singolo \u00e8 stato certificato Platino negli Stati Uniti per aver venduto oltre 1\u00a0000\u00a0000 copie digitali. La canzone \u00e8 stata scritta e prodotta da The Smeezingtons, un team di produzione discografica statunitense formato nel 2009 e composto dallo stesso Bruno Mars, Philip Lawrence e Ari Levine.\nLa canzone raggiunse la prima posizione sia della Billboard Hot 100 che della Official Singles Chart.\nIl brano.\nLa canzone \u00e8 stata scritta e prodotta da The Smeezingtons, un team di produzione discografica statunitense formato nel 2009 e composto dallo stesso Bruno Mars, Philip Lawrence e Ari Levine. I due cantanti nella canzone si rivolgono a una ragazza dicendo che potrebbero andare da tutte le ragazze del mondo ma che sarebbe inutile perch\u00e9 nessuna \u00e8 come lei.\nVideo.\nLe riprese del video musicale, affidate a Ethan Lader, sono state eseguite nella citt\u00e0 di Los Angeles. Nel clip, presentato in anteprima il 9 marzo 2010, compaiono i due cantanti e una serie di ragazze, tra le quali si riconosce la modella Eugena Washington, una delle partecipanti all'America's Next Top Model, Cycle 7. Una di queste \u00e8 anche la sorella dello stesso Bruno Mars, mentre un'altra \u00e8 l'ex ragazza del cantante, Chanel Malvar."}
{"id": "2927938", "revid": "352448", "url": "https://it.wikipedia.org/wiki?curid=2927938", "title": "Antiquark up", "text": ""}
{"id": "2927943", "revid": "1005847", "url": "https://it.wikipedia.org/wiki?curid=2927943", "title": "Micha\u0142 Hieronim Radziwi\u0142\u0142", "text": "Biografia.\nApparteneva ad una delle pi\u00f9 nobili famiglie polacche, quella dei Radziwi\u0142\u0142, era il figlio di Marcin Miko\u0142aj Radzwi\u0142\u0142, e della sua seconda moglie, Martha Trembitska, e grazie alla cultura dell'ambiente familiare in cui era vissuto, ebbe la possibilit\u00e0 di studiare in Europa, nelle universit\u00e0 di Parigi e Roma.\nGrazie all'influenza di un lontano parente Antoni Benedykt Lubomirski, il principe riusc\u00ec ad entrare nella cerchia del re Stanislao II Augusto Poniatowski, venendo nominato Ordynat di Kleck, Olyka e Njasvi\u017e e poi castellano di Vilnius.\nDi tendenze politicamente moderate ma inclini ad una monarchia costituzionale, venne spesso emarginato dalla societ\u00e0 polacca dell'epoca, o liberale od estremamente reazionaria, ma nonostante ci\u00f2 il principe si fece un nome all'emissione di un suo libro di sonetti in polacco, con parafrasi francesi e testo a fronte latino.\nPoniatowski, ammirato dalla cultura del pari, lo nomin\u00f2 Ministro della Cultura del nuovo governo, e fu tra i primi ministri a stabilire, almeno nella Grande Polonia, l'educazione scolastica obbligatoria.\nNonostante le sue tendenza apolitiche, fu spinto ad accettare la carica di Maresciallo del Sejm dal 9 aprile 1773 al 1 aprile 1775, prima che uno dei capi dei confederati di Targowica, Adam Poni\u0144ski, gliela strappasse.\nSuccessivamente il principe scrisse altri libri di poesia, spesso vicina al gusto poetico dell'epoca, classico o francese, che lo resero molto famoso anche a Praga e Vienna, dove un suo amico, principe gli regal\u00f2 un palazzo, dove il principe ospit\u00f2 alcuni reduci od esiliati della Rivolta di Ko\u015bciuszko, alla quale non partecip\u00f2 considerandosi un intellettuale pi\u00f9 che un politico; pass\u00f2 il resto della sua vita tra Varsavia e Vienna, scrivendo l'ultimo dei suoi cinquanta libretti di sonetti e madrigali nel 1831, stesso anno della sua morte.\nMatrimonio.\nSpos\u00f2, il 26 aprile 1771, Helena Prze\u017adziecka (1753-1821), figlia di Antoni Tadeusz Przezdziecki. Ebbero otto figli:"}
{"id": "2927947", "revid": "729019", "url": "https://it.wikipedia.org/wiki?curid=2927947", "title": "Toubacoro", "text": "Toubacoro, o anche Toubakoro, \u00e8 un comune rurale del Mali facente parte del circondario di Banamba, nella regione di Koulikoro.\nIl comune \u00e8 composto da 21 nuclei abitati:"}
{"id": "2927950", "revid": "86343", "url": "https://it.wikipedia.org/wiki?curid=2927950", "title": "Toubakoro", "text": ""}
{"id": "2927951", "revid": "287204", "url": "https://it.wikipedia.org/wiki?curid=2927951", "title": "Hrysopiyi Devetzi", "text": ""}
{"id": "2927952", "revid": "767487", "url": "https://it.wikipedia.org/wiki?curid=2927952", "title": "Thailandia ai XIX Giochi olimpici invernali", "text": "La Thailandia ha partecipato ai XIX Giochi olimpici invernali di Salt Lake City, che si sono svolti dall'8 al 24 febbraio 2002, con una delegazione formata da un solo atleta."}
{"id": "2927959", "revid": "1149807", "url": "https://it.wikipedia.org/wiki?curid=2927959", "title": "Giunto di saldatura", "text": "Una delle caratteristiche pi\u00f9 importanti nella saldatura a ultrasuoni \u00e8 sicuramente la geometria delle superfici di assemblaggio. Per ottenere cicli di saldatura brevi occorrono i giunti di saldatura, detti anche convogliatori di energia o direttori di energia. \u00c8 proprio in queste zone che si concentrano le vibrazioni, con conseguente riscaldamento e fusione.\nLa configurazione e le dimensioni del giunto di saldatura devono essere scelte in base al tipo di saldatura da eseguire e al materiale utilizzato. Si consiglia pertanto di progettare i pezzi in collaborazione con chi conosce a fondo la saldatura con questa tecnologia. In molti casi, nonostante la corretta applicazione dimensionale dei giunti, si rende necessario apportare modifiche. \u00c8 preferibile quindi procedere per tentativi, partendo da giunti di saldatura piccoli che eventualmente potranno essere modificati con facilit\u00e0. Una buona regola consiste nel posizionare il direttore di energia nella parte che sar\u00e0 a contatto con il sonotrodo.\nEsistono diversi tipi di giunti: a forma di cono, ad angolo acuto (forma di tetto) oltre agli spigoli di contatto o giunti ad incastro. Nel caso di assemblaggio di materie plastiche diverse, non esiste una regola precisa e predeterminata circa la posizione del giunto di saldatura. In questi casi, deve essere trovata sperimentalmente. Nei pezzi stampati di diversa rigidezza, il giunto di saldatura deve essere posizionato sul pezzo meno rigido."}
{"id": "2927961", "revid": "1543377", "url": "https://it.wikipedia.org/wiki?curid=2927961", "title": "Toukoroba", "text": "Toukoroba \u00e8 un comune rurale del Mali facente parte del circondario di Banamba, nella regione di Koulikoro."}
{"id": "2927966", "revid": "647919", "url": "https://it.wikipedia.org/wiki?curid=2927966", "title": "Elabered", "text": ""}
{"id": "2927971", "revid": "827882", "url": "https://it.wikipedia.org/wiki?curid=2927971", "title": "Ritz (cracker)", "text": "Ritz \u00e8 un cracker salato prodotto dalla Nabisco dal 1934 e distribuito in Italia da Mondel\u0113z International per mezzo di Saiwa. Hanno una caratteristica forma circolare con il bordo leggermente frastagliato e sono leggermente salati in superficie.\nStoria.\nI Ritz sono stati lanciati sul mercato il 21 novembre 1934.\nSecondo quanto riportato dalla Nabisco, ditta produttrice dei Ritz, il nome fu scelto per via della catena di alberghi Ritz-Carlton, che abbinavano al prodotto una immagine di ricchezza e benessere.\nVarianti.\nLa seguente \u00e8 la lista delle varianti dei Ritz, prodotte dalla Saiwa.\nNegli anni ottanta e novanta furono prodotti anche i Ritz al pomodoro ed i Ritz al formaggio. Negli Stati Uniti esistono numerose varianti come quella al burro o quella allo zucchero di cannella.\nPromozione.\nLe prime campagne pubblicitarie sui Ritz in Italia furono mandate in onda nel corso di Carosello. I primi spot avevano come protagonista Paolo Villaggio, e l'intero spot ruotava intorno allo slogan \"\"Salato da una parte, dolce dall'altra!\" e \"Con Ritz, non si \u00e8 mai soli!\" . Negli anni ottanta gli stessi spot pubblicitari televisivi furono utilizzati in quasi tutta Europa, ed utilizzano lo slogan \"Quel gusto irresistibile di Ritz\"\"."}
{"id": "2927975", "revid": "1005847", "url": "https://it.wikipedia.org/wiki?curid=2927975", "title": "Dio\u00efla", "text": ""}
{"id": "2927976", "revid": "414361", "url": "https://it.wikipedia.org/wiki?curid=2927976", "title": "Capanne di Verghereto", "text": ""}
{"id": "2927979", "revid": "80598", "url": "https://it.wikipedia.org/wiki?curid=2927979", "title": "Buona Domenica (album)", "text": ""}
{"id": "2927983", "revid": "1318658", "url": "https://it.wikipedia.org/wiki?curid=2927983", "title": "Alfero", "text": ""}
{"id": "2927985", "revid": "474175", "url": "https://it.wikipedia.org/wiki?curid=2927985", "title": "Montecoronaro", "text": "Montecoronaro \u00e8 una frazione del comune di Verghereto, in provincia di Forl\u00ec-Cesena.\nGeografia.\nMontecoronaro \u00e8 situata sulle pendici occidentali del monte Fumaiolo, sul versante tirrenico dell'Appennino tosco-romagnolo, a 4,2 km a sud-est di Verghereto. A meno di un chilometro ad ovest dell'abitato si trova l'omonimo passo che unisce l'alta valle del Tevere con quella del Savio.\nStoria.\nSecolare luogo di passaggio tra l'Italia centrale e quella settentrionale, un documento del 1274 attesta nell'area la presenza di un castello di propriet\u00e0 dei conti Guidi prima e dell'abbazia di Santa Maria in Trivio poi. Dopo la distruzione del fortilizio la popolazione locale, principalmente dedita alla pastorizia si insedi\u00f2 in due borgate diverse: Pianello e Cameragio. In epoca moderna, con l'apertura di pi\u00f9 agevoli vie di comunicazione transappenniniche, l'importanza del passo di Montecoronaro decadde. Una nuova strada carrozzabile che fece uscire dall'isolamento l'area fu ultimata solamente nel 1932.\nInfrastrutture e trasporti.\nLa principale via d'accesso a Montecoronaro \u00e8 la strada statale 3 bis Tiberina, meglio nota come E45, che unisce Ravenna a Terni."}
{"id": "2927987", "revid": "149727", "url": "https://it.wikipedia.org/wiki?curid=2927987", "title": "Kassala (stato)", "text": ""}
{"id": "2927991", "revid": "110157", "url": "https://it.wikipedia.org/wiki?curid=2927991", "title": "Il'inskij rajon (Kraj di Perm')", "text": "L'Il'inskij rajon () \u00e8 un rajon del Kraj di Perm', nella Russia europea; il capoluogo \u00e8 Il'inskij. Istituito nel 1959, ricopre una superficie di 3069 chilometri quadrati."}
{"id": "2927993", "revid": "729019", "url": "https://it.wikipedia.org/wiki?curid=2927993", "title": "Banco (Mali)", "text": "Banco \u00e8 un comune rurale del Mali facente parte del circondario di Dio\u00efla, nella regione di Koulikoro.\nIl comune \u00e8 composto da 30 nuclei abitati:"}
{"id": "2927995", "revid": "1305772", "url": "https://it.wikipedia.org/wiki?curid=2927995", "title": "Il'inskij", "text": "Il'inskij "}
{"id": "2927997", "revid": "729019", "url": "https://it.wikipedia.org/wiki?curid=2927997", "title": "Werner Hartenstein", "text": "Biografia.\nSuo padre era un gendarme della dogana sassone in pensione che si guadagnava da vivere come giardiniere nel parco del conte Hans von Zeydlitz, e sua madre discendeva da una povere famiglia di artigiani di Kiel.\nDurante la prima guerra mondiale suo padre fu ucciso a Tannenberg. La famiglia, trovatasi in piena crisi economica e sociale, fu poi aiutata da Lothar von Arnauld de la Peri\u00e8re, alto ufficiale della Kaiserliche Marine e noto filantropo, che prese la madre come governante presso la sua casa e permise al giovane Werner di studiare e frequentare l'Universit\u00e0 di Amburgo.\nQui Werner fece amicizia con un altro futuro comandante della marina tedesca, Hans-Gerrit von Stockhausen, suo collega nei Freikorps, che date le tendenze nazionaliste e soprattutto antisemite del giovane Hartenstein, lo avvicin\u00f2 al Partito Nazista, nel quale entr\u00f2 nel 1932.\nNel 1935 entr\u00f2 come ufficiale nella Kriegsmarine e si segnal\u00f2 con l'arresto del capitano Hellmuth von M\u00fccke della Kaiserliche Marine che, insieme al conte Alfred von Niezychowski, a Lubecca dirigeva un giornale monarchico di opposizione al regime, dichiarato fuori legge dal governo. Inoltre favorivano contatti diplomatici con la Gran Bretagna e gli USA e facevano parte di un'organizzazione che aiutava gli ebrei tedeschi a migrare dalla Germania. Al comando di un reparto di fanti di marina ed SS, la mattina del 16 luglio 1940 Hartenstein fece irruzione nella redazione del giornale clandestino arrestando von M\u00fccke, mentre von Niezychowski era gi\u00e0 emigrato negli USA.\nDopo aver preso parte alla Guerra civile spagnola fu insignito con la Croce di Ferro di prima classe e promosso tenente di vascello.\nL'incidente del Laconia.\nDurante la seconda guerra mondiale Hartenstein, al comando del sommergibile U-156, in Atlantico, affond\u00f2 il transatlantico RMS \"Laconia\". Quando il sommergibile di Hartenstein si avvicin\u00f2 per recuperare i naufraghi, si scopr\u00ec che il transatlantico era stato adattato anche al trasporto di 1800 prigionieri di guerra italiani che al momento dell'inabissamento erano stati abbandonati dentro la nave. Hartenstein si adoper\u00f2 immediatamente per coordinare il salvataggio del maggior numero di naufraghi, indipendentemente dalla loro nazionalit\u00e0, e per questo ricevette un'onorificenza.\nHartenstein perse la vita quando il suo sommergibile fu affondato nell'Oceano Atlantico da un PBY Catalina americano."}
{"id": "2928006", "revid": "1573940", "url": "https://it.wikipedia.org/wiki?curid=2928006", "title": "Mesone T", "text": "Il mesone T \u00e8 un mesone ipotetico composto da un quark top e un up (T\u2070), o down (T+), o strange (T+s) o un antiquark charm (T\u2070c). A causa della breve vita del quark, non si prevede di trovare mesoni T in natura. La combinazione di un quark top e un antiquark top non \u00e8 un mesone T, ma piuttosto un toponium. Ogni mesone T ha un'antiparticella che \u00e8 composta da un antiquark top e rispettivamente da quark up (T\u2070), down (T\u207b), strange (T\u207bs) o charm (T\u2070c)."}
{"id": "2928007", "revid": "339392", "url": "https://it.wikipedia.org/wiki?curid=2928007", "title": "Regina di Jugoslavia", "text": ""}
{"id": "2928011", "revid": "726373", "url": "https://it.wikipedia.org/wiki?curid=2928011", "title": "Fondazione CUOA", "text": "La Fondazione CUOA (Centro universitario di organizzazione aziendale) \u00e8 una scuola di management, che svolge attivit\u00e0 di formazione e sviluppo della cultura imprenditoriale e manageriale.\nHa sede nella settecentesca Villa Valmarana Morosini ad Altavilla Vicentina in provincia di Vicenza, a pochi chilometri dal capoluogo, nell'area del Nordest italiano.\nSorta nel 1957 come scuola di specializzazione post-universitaria all'interno della Facolt\u00e0 di Ingegneria dell'Universit\u00e0 di Padova, vede tra i propri soci le Universit\u00e0 degli Studi di Padova, Trento, Trieste, Udine, Venezia, Verona e l'Universit\u00e0 IUAV di Venezia, oltre a imprese, associazioni di categoria, istituti di credito, enti pubblici.\nLa fondazione \u00e8 socio ordinario dell'Associazione italiana per la formazione manageriale (ASFOR).\nStoria.\nLino Zanussi nel 1957 idea la creazione di questa struttura, collocandola all'interno della facolt\u00e0 di ingegneria dell'Universit\u00e0 di Padova, come centro universitario per gli studi di organizzazione aziendale: primo obiettivo fu la realizzazione del corso di specializzazione post universitario in organizzazione aziendale, la cui prima edizione fu attivata nel 1958.\nNel 1959 il CUOA assume la denominazione di \"Scuola post universitaria di organizzazione aziendale\", per poi divenire scuola di specializzazione annessa alla facolt\u00e0 di ingegneria dell'Universit\u00e0 degli Studi di Padova.\nNel 1970 il CUOA diventa \"Consorzio universitario per gli studi di organizzazione aziendale\". La scuola si trasferisce a lungargine Portello. Scopo del consorzio \u00e8 assicurare il funzionamento della scuola di specializzazione in organizzazione aziendale, promuovere le ricerche nel campo dell'organizzazione e gestione; finanziare iniziative ed attivit\u00e0 volte alla diffusione e all'insegnamento delle discipline concernenti l'organizzazione di attivit\u00e0 industriali e commerciali di enti e aziende.\nNel 1980 diventa sede didattica del CUOA la settecentesca nobiliare Villa Valmarana Morosini.\nSempre negli anni ottanta, riuscendo ad ottenere ulteriori fondi provenienti dal Fondo sociale europeo vengono sviluppate le attivit\u00e0 per le imprese, per le banche e per lo sviluppo professionale dei giovani.\nTra il 1983 ed il 1986 entrano a far parte del consorzio l'Universit\u00e0 di Venezia, l'Universit\u00e0 di Verona, l'Universit\u00e0 di Trento e l'Universit\u00e0 di Udine.\nNegli anni novanta avvengono ulteriori mutamenti organizzativi e vengono ampliate le aree di intervento. La formazione cerca di ampliare il suo raggio d'azione a livello internazionale e le iniziative coinvolgono sempre unitamente banche private e pubbliche amministrazioni, cercando di coinvolgere sempre pi\u00f9 ampi spazi di queste ultime e rafforzando inoltre il legame con le piccole medie imprese.\nIl 7 novembre 1997 il CUOA assume la forma giuridica di Fondazione."}
{"id": "2928012", "revid": "1543377", "url": "https://it.wikipedia.org/wiki?curid=2928012", "title": "Benkadi (Dio\u00efla)", "text": "Benkadi \u00e8 un comune rurale del Mali facente parte del circondario di Dio\u00efla, nella regione di Koulikoro.\nIl comune \u00e8 composto da 6 nuclei abitati:"}
{"id": "2928014", "revid": "31739570", "url": "https://it.wikipedia.org/wiki?curid=2928014", "title": "Ilyinsky", "text": ""}
{"id": "2928015", "revid": "767487", "url": "https://it.wikipedia.org/wiki?curid=2928015", "title": "Orishas", "text": "Gli Orishas sono stati un gruppo musicale latin rap cubano formatosi ad Havana nel 1999 e scioltosi nel 2010.\nBiografia.\nFormato da Yotuel Romero, Ruzzo Medina e Rold\u00e1n Gonz\u00e1lez, e in passato anche da Flaco-Pro, il gruppo ha registrato cinque album, tra cui una raccolta, tutti pubblicati dalla divisione latina dell'etichetta discografica Universal.\nIl loro primo disco, \"A lo cubano\", risale al 2000 e con una canzone di questo album, di discreto successo in Europa in paesi tra cui Svizzera, Francia, Belgio e Spagna, \u00e8 stata inclusa nella compilation del \"Festivalbar\" di quell'anno in Italia. Con gli album successivi il gruppo si \u00e8 affermato particolarmente nei paesi europei, in particolare con il disco \"El kilo\", che ha raggiunto alte posizioni nelle classifiche di Svizzera e Spagna.\nHanno partecipato alle colonne sonore di diversi film tra cui \"The Fast and the Furious\", con la canzone \"Atrevido\", e \"...e alla fine arriva Polly\", con il brano \"Represent\".\nNel 2010 il gruppo ha annunciato il ritiro dalle scene, nonostante il buon successo riscosso nella loro carriera."}
{"id": "2928016", "revid": "31739592", "url": "https://it.wikipedia.org/wiki?curid=2928016", "title": "Re di Jugoslavia", "text": ""}
{"id": "2928026", "revid": "1543377", "url": "https://it.wikipedia.org/wiki?curid=2928026", "title": "Binko", "text": "Binko \u00e8 un comune rurale del Mali facente parte del circondario di Dio\u00efla, nella regione di Koulikoro."}
{"id": "2928038", "revid": "1543377", "url": "https://it.wikipedia.org/wiki?curid=2928038", "title": "D\u00e9gn\u00e9koro", "text": "D\u00e9gn\u00e9koro \u00e8 un comune rurale del Mali facente parte del circondario di Dio\u00efla, nella regione di Koulikoro.\nIl comune \u00e8 composto da 9 nuclei abitati:"}
{"id": "2928039", "revid": "15756", "url": "https://it.wikipedia.org/wiki?curid=2928039", "title": "Silvio Traversa", "text": "Biografia.\nDopo la laurea in legge intraprese, a Montecitorio, la carriera di funzionario che lo port\u00f2 sino alla carica di Segretario Generale aggiunto, conseguita insieme con Donato Marra dopo il collocamento a riposto di Vincenzo Longi nel 1989.\nDocente di diritto costituzionale e di diritto parlamentare, alle Universit\u00e0 di Catania prima e di Siena poi, fu nominato al Consiglio di Stato nel luglio 1994 dal Consiglio dei ministri.\nAssunse la carica di Segretario Generale della Presidenza del Consiglio con il Governo Dini. \nNel 1998 fu nominato membro dell'Autorit\u00e0 per le garanzie nelle comunicazioni. \u00c8 segretario generale dell'ISLE.\nAltri progetti.\nIl mio predecessore quale segretario generale della Presidenza del Consiglio \u00e8 stato Andrea Manzella e non quello indicato nella Biografia; il mio successore \u00e8 Alessandro Pajno"}
{"id": "2928040", "revid": "76963", "url": "https://it.wikipedia.org/wiki?curid=2928040", "title": "Luisa Kuliok", "text": "Biografia.\nIl suo cammino artistico nel teatro e nella danza inizia all'et\u00e0 di cinque anni. A 18 anni conferma la sua vocazione di diventare attrice. Intraprende un intenso percorso formativo con Agust\u00edn Alezzo, che la diriger\u00e0 nel suo debutto con l'opera \"Tiempo de Vivir\" di Thornton Wilder.\nAgust\u00edn Alezzo guru del teatro argentino e promotore del metodo Stanislavsky le concede il ruolo da protagonista in \"Despertar de Primavera\" di Frank Wedekind. \u00c8 il 1976. Questo ruolo consegner\u00e0 all'attrice il primo grande riconoscimento: il Premio Tal\u00eda.\nNel 1990 arriva la notoriet\u00e0 a livello internazionale con la telenovela \"La donna del mistero\".\nNel 1996 per\u00f2 con \u201cLa bisbetica domata\u201d di William Shakespeare torna al teatro, che alterner\u00e0 ma di poco con la tv. \nNel 2008 torna con un ruolo da protagonista in \"Mujeres de Nadie\" telenovela per la tv argentina, questi per\u00f2 sono gli anni di maggiore espressione teatrale con importanti registi come Helena Tritek che l'ha diretta in \"El Collar de Paloma\" e Lia Jelin che l'ha diretta in \"El alma enmoral\" dal testo di Nilton Bonder. Spettacoli unipersonali. \nNegli stessi anni porta in scena \"Amleto\" di William Shakespeare per la regia di J.C. Gen\u00e9. \nNel 2012 arriva una partecipazione speciale nel film per il cinema \"Amor a Mares\" di E. Crupnicof."}
{"id": "2928041", "revid": "287204", "url": "https://it.wikipedia.org/wiki?curid=2928041", "title": "Degnekoro", "text": ""}
{"id": "2928044", "revid": "62748", "url": "https://it.wikipedia.org/wiki?curid=2928044", "title": "Avery Dennison", "text": ""}
{"id": "2928045", "revid": "1543377", "url": "https://it.wikipedia.org/wiki?curid=2928045", "title": "Di\u00e9b\u00e9", "text": "Di\u00e9b\u00e9 \u00e8 un comune rurale del Mali facente parte del circondario di Dio\u00efla, nella regione di Koulikoro.\nIl comune \u00e8 composto da 7 nuclei abitati:"}
{"id": "2928046", "revid": "287204", "url": "https://it.wikipedia.org/wiki?curid=2928046", "title": "Diebe", "text": ""}
{"id": "2928052", "revid": "729019", "url": "https://it.wikipedia.org/wiki?curid=2928052", "title": "Synura uvella", "text": "I Synura uvella sono dei Flagellati dell'ordine dei Crisomonadini.\nHanno una delle strutture pi\u00f9 primitive e li si deve inserire tra il regno vegetale e quello animale. Sono forniti di un pigmento che permette di utilizzare l'energia solare per la nutrizione (assimilazione). I \"Synura uvella\" vivono in colonie dal diametro di circa 1/20 di mm. Dalla primavera all'autunno nuotano, come sferette scure, in acquitrini e stagni. Per mezzo di flagelli mobili roteano incessantemente nello specchio d'acqua, in quantit\u00e0 tale da farle assumere un colore scuro."}
{"id": "2928055", "revid": "123712790", "url": "https://it.wikipedia.org/wiki?curid=2928055", "title": "Adela Noriega", "text": "Biografia.\nSuo padre \u00e8 morto quando lei era ancora una bambina, lasciandola sola con la madre, una sorella di due anni pi\u00f9 grande e un fratello pi\u00f9 piccolo. \u00c8 stata scoperta a 12 anni da un'agenzia pubblicitaria mentre si trovava con la madre in un centro commerciale. Ha iniziato la sua carriera come modella nelle pubblicit\u00e0 e nei fotoromanzi.\nEbbe il suo primo ruolo da attrice a 14 anni nella telenovela \"principessa\" e nella serie televisive, \"\u00a1\u00a1Cach\u00fan cach\u00fan ra ra!!\" (1984). Nel 1985, \u00e8 stata proclamata \"attrice esordiente dell'anno\", un importante premio della rivista Heraldo. Nel 1987, ebbe il primo ruolo da protagonista nella miniserie \"Yesenia\" e un altro ancora in \"La debuttante\", la prima telenovela per adolescenti. Nel 1989, ottenne il ruolo di 'Lucero Sandoval' in altra telenovela per ragazzi, \"Dulce Desaf\u00edo\".\nNel 1993, firm\u00f2 un contratto con la rete televisiva americana, Telemundo, per il ruolo di protagonista in \"Il segreto della nostra vita\". Nel 1995, lavor\u00f2 in Colombia recitando in \"Maria Bonita\". Nel 1997 ritorn\u00f2 a lavorare con la Televisa e recit\u00f2 in un remake di \"Mar\u00eda Isabel\", con Fernando Carrillo. Ricevette un premio TVyNovelas nel 1999, per il suo ruolo in \"Libera di amare\", per \"la migliore giovane attrice protagonista.\"\nNel 2001, recit\u00f2 in \"El manantial\" per il quale ricevette un altro premio TVyNovelas, tra gli altri. Nel 2004, ritorn\u00f2 nel ruolo di Matilde Pe\u00f1alver y Berist\u00e1in, nella serie storica, \"Amor real\". Il suo successo \u00e8 quindi legato ai molti ruolo avuti nelle telenovelas. Recit\u00f2 anche il ruolo principale di Sof\u00eda Elizondo in \"Fuego en la sangre\", nel 2008."}
{"id": "2928058", "revid": "767487", "url": "https://it.wikipedia.org/wiki?curid=2928058", "title": "Mary Mary", "text": "Le Mary Mary sono un gruppo musicale statunitense di genere gospel e R&amp;B, formatosi nel 1998 dall'unione artistica delle sorelle Erica Campbell (29 aprile 1972) e Tina Campbell (1\u00ba maggio 1974).\nStoria.\nHanno debuttato nel 2000 con l'album \"Thankful\", pubblicato dall'etichetta discografica Columbia e accompagnato dal singolo \"Shackles (Praise You)\" che ha riscosso un gran successo anche in Europa e con il quale in Italia hanno partecipato al \"Festivalbar\" di quell'anno.\nDal disco sono estratti altri singoli come \"I Signs\" (in collaborazione con BB Jay), \"Can't Give Up Now\" e \"Wade in the Water\".\nSuccessivamente \u00e8 stato pubblicato il secondo album del duo, \"Incredible\", nel 2002 promosso dai singoli \"In the Morning\", \"Thank You\" (in collaborazione con Kirk Franklin) e \"I Try\".\nIn seguito il gruppo ha proseguito la sua attivit\u00e0 pubblicando i dischi \"Mary Mary\" (2005), l'album natalizio \"A Mary Mary Christmas\" (2006) e \"The Sound\" (2008), tutti per la Columbia. Nel 2008 hanno anche collaborato, insieme anche a Ruben Studdard, all'incisione del brano \"Love Him Like I Do\" di Deitrick Haddon.\nNel 2010 hanno partecipato invece all'incisione dei singoli di beneficenza \"Are You Listening\" e \"We Are the World 25 for Haiti\", insieme a numerosi altri artisti. Il 29 marzo 2011 il duo ha pubblicato l'album \"Something Big\", il sesto della carriera, che ha debuttato alla decima posizione della classifica Billboard Top 200 Albums chart la settimana successiva.\nNell'anno successivo, il 2012, \u00e8 stata pubblicata la raccolta \"Go Get It\" e nel marzo 2014 Erica Campbell ha pubblicato il suo disco d'esordio come solista, \"Help\".\nIl gruppo ha vinto due Grammy Awards, uno nel 2000 per il brano \"Thankful\" come \"Miglior album di gospel contemporaneo\" e uno nel 2008 per \"Get Up\", singolo tratto dall'album \"The Sound\" e premiato come \"Miglior esibizione gospel\"."}
{"id": "2928066", "revid": "83531", "url": "https://it.wikipedia.org/wiki?curid=2928066", "title": "99 Luftballons", "text": "99 Luftballons (pronuncia: ) \u00e8 il secondo singolo pop/new wave dei Nena pubblicato nel 1983 da CBS in formato 7\".\nIl brano fu inserito inizialmente negli album \"Leuchtturm\" e \"Nena\", entrambi del 1983, poi in \"99 Luftballons\" del 1984 e, successivamente, in numerosi altri della cantante.\nIl disco.\nAd ispirare l'autore del testo, Carlo Karges, fu un concerto dei Rolling Stones tenutosi a Berlino Ovest, al termine del quale furono lanciati in aria migliaia di palloncini che, una volta saliti, sembrarono quasi assumere la forma di un'astronave. Karges pens\u00f2 quindi a che cosa sarebbe potuto accadere, in clima di Guerra fredda, se anche al di l\u00e0 del muro avessero avuto la sua stessa impressione e prese cos\u00ec lo spunto per comporre un brano contro la guerra.\nLa canzone parla dell'acquisto di 99 palloncini, che vengono liberati in aria, ma che, intercettati da un radar, sono scambiati per un attacco dal cielo da parte di una forza aliena. Per questo motivo, un generale d\u00e0 l'allarme e l'ordine di abbattere questi oggetti non meglio identificati. E ci si stupisce che tutto questo \"trambusto\" sia potuto accadere soltanto a causa di 99 palloncini.\nMolto conosciuta la versione in lingua inglese, scritta da Kevin McAlea ed intitolata \"99 Red Balloons\", ovvero \"99 palloncini rossi\". Esiste anche una versione in spagnolo, che si intitola \"99 globos\" o \"99 globos rojos\".\nIl testo, scritto da Carlo Karges chitarrista della band, si compone di 5 strofe. Il testo parla di 99 palloncini che si librano in aria: mentre la prima strofa costituisce una sorta d'introduzione, ognuna delle strofe successive - che musicalmente rappresentano una sorta di ritornello - ha la particolarit\u00e0 di essere sempre introdotta dal numero \"99\", seguito ogni volta da un oggetto differente: 99 palloncini (\"99 Luftballons\") nella seconda strofa, 99 aerei a reazione (\"99 D\u00fcsenflieger\") nella terza, 99 ministri della guerra (\"99 Kriegsminister\") nella quarta e 99 anni di guerra (\"99 Jahre Krieg\") nella quinta.\nUna melodia molto ritmata e piuttosto allegra, composta dal tastierista del gruppo J\u00f6rn-Uwe Fahrenkrog-Petersen, accompagna il testo e ogni strofa viene cantata con un ritmo pi\u00f9 veloce e crescente rispetto alla precedente, salvo riassumere armonie malinconiche alla fine, cos\u00ec come ad inizio brano.\nNuovi arrangiamenti sono stati incisi da Nena nel 2002 (diversa melodia con qualche riecheggiamento di quella originale) e nel 2009 (pi\u00f9 vicina all'originale e con il ritornello cantato in parte anche in francese). Di entrambe queste versioni \u00e8 stato anche prodotto un videoclip.\nIl brano \u00e8 incluso nell'elenco delle \"1001 canzoni da ascoltare obbligatoriamente prima di morire\".\nSi tratta del brano pi\u00f9 rappresentativo della cantante/band, nonch\u00e9 di una delle pi\u00f9 famose canzoni in tedesco di tutti i tempi: il disco raggiunse infatti il primo posto nelle classifiche di vari Paesi europei e fu il primo in lingua tedesca ad entrare nella \"Top Ten\" degli USA.\nNonostante i primi posti in Europa, la casa discografica di Nena sembrava non aver intenzione di pubblicare il disco negli Stati Uniti. Fu grazie ad un disc jockey di una radio di Los Angeles, che decise di proporre il singolo in una sua trasmissione, che il pezzo guadagn\u00f2 notoriet\u00e0 anche oltreoceano.\nNegli USA, la versione originale in tedesco raggiunse il 2\u00ba posto delle classifiche, superando le 500.000 copie vendute e conquistando cos\u00ec un disco d'oro (26 marzo 1984). Successivamente venne incisa anche una versione in inglese \"99 Red Ballons\", che rimase al 1\u00ba posto delle classifiche del Regno Unito per tre settimane nel marzo del 1984, ma negli Stati Uniti ebbe minor \"appeal\" rispetto all'originale.\nVideo musicali.\nPer il brano fu registrato dapprima un videoclip durante un concerto del gruppo e poi un altro girato nella base militare di Harskamp, nei Paesi Bassi. In quest'ultimo, si vede Nena e la sua band interpretare il brano mentre alle loro spalle si alzano dapprima dei fumogeni color arancione, bianco e viola ed infine dei palloncini dagli stessi colori, mentre tutt'attorno vi sono delle esplosioni. Alla fine, la cantante raccoglie in un bosco uno di questi palloncini (di colore arancione), lanciandolo poi in aria con un colpo da pallavolista.\nQuesta edizione mostra la cantante Nena dapprima seduta su una giostra e poi mentre passeggia scalza su un lungomare, con la presenza costante di un ragazzo che balla. Arrivano poi altri ragazzi, alcuni dei quali portano con s\u00e9 dei palloncini bianchi e blu: c'\u00e8 un ragazzo che li trasporta con una particolare bicicletta, ecc.\nTutto costruito al computer, il video sembra una sorta di cartone animato: Nena si presenta seduta su una specie di piramide ed attorniata da centinaia, forse migliaia, di palloncini colorati, che poi si librano in cielo. Compaiono quindi vari scenari surreali e degli aerei da caccia che \"abbattono\" i palloncini per la gioia di alcuni ufficiali (i \"ministri della guerra\" di cui parla il testo).\nTracce.\nLato A\nLato B\nLato A\nLato B\nLato A\nLato B\nClassifiche.\n(*) Rimane nella classifica dei singoli pi\u00f9 venduti in Italia tra la fine del 1983 e del 1984, raggiungendo la 21\u00aa posizione della hit parade settimanale e risultando 83\u00b0 nel 1983.\nNOTA: i dati del 1984 si riferiscono all'edizione del singolo in inglese \"99 Red Ballons\".\nCover.\nTra i numerosi interpreti che hanno inciso una cover di \"99 Luftballons\"/\"99 Red Balloons\", figurano"}
{"id": "2928067", "revid": "250563", "url": "https://it.wikipedia.org/wiki?curid=2928067", "title": "Formula 2 stagione 1971", "text": ""}
{"id": "2928070", "revid": "1573940", "url": "https://it.wikipedia.org/wiki?curid=2928070", "title": "Palazzo Fiaccadori", "text": "Palazzo Fiaccadori \u00e8 un importante palazzo storico posto sul centralissimo Corso Vittorio Emanuele III di Reggio Calabria. Il palazzo presenta il suo ingresso principale sulla via Biagio Camagna e i due prospetti laterali sul corso Vittorio Emanuele III e sulla via Zaleuco.\nDescrizione Architettonica.\nL'edificio, sede di residenze private, fu progettato dagli ingegneri Pietro Fiaccadori, Arata e Del Piano nel 1922 e ultimato nel 1924. Il manufatto architettonico, di impianto planimetrico quadrangolare, \u00e8 formato da due corpi di fabbrica costituiti da un seminterrato, un piano rialzato ed un primo piano. I prospetti si presentano permeati da un linguaggio artistico rinascimentale con influssi dell'architettura \"liberty\". Il palazzo poggia su un grande basamento sul quale hanno affaccio le finestre del seminterrato definito da una fascia orizzontale bugnata a rilievo. L'ingresso si trova su via Camagna ed \u00e8 preservato da una pensilina in muratura sorretta da mensole a motivi geometrici. Sul lato nord domina un \"bowindow\" con una grande apertura di forma quadrata con davanzale rialzato su appoggi tripartiti e sostenuto da due robuste mensole. Nel livello superiore l'edificio termina con una veranda con parapetto merlato sormontato da una balaustra lineare. La parete della veranda \u00e8 arretrata rispetto al piano della facciata prospiciente il corso Vittorio Emanuele e prosegue sul muro d'attico sul quale si aprono tre finestre. Nella parte superiore del marcadavanzale si appoggia una fascia decorata e creata in pietra con rifiniture bugnate lungo la quale si trovano tre finestre con arco semicircolare e chiave di volta a rilievo allungata. Le finestre vicino all'angolo si trovano tra due grandi mensole che sostengono il balcone del primo piano. La soluzione d'angolo gioca sulla volumetria complessiva che, tra pieni e vuoti, evidenziano una veranda, con panorama sullo stretto, coperta da una pensilina in tegole. La parete della veranda \u00e8 arricchita da decorazioni geometriche e floreali di diverso colore."}
{"id": "2928073", "revid": "519435", "url": "https://it.wikipedia.org/wiki?curid=2928073", "title": "Prosdocimo de Beldemandis", "text": "Biografia.\nProsdocimo de Beldemandis, appartenente alla ricca e nobile famiglia padovana dei Beldomandi, si form\u00f2 studiando le arti ('in artibus studens\") dapprima all'Universit\u00e0 di Bologna, e quindi nello Studio patavino, dove la sua presenza risulta attestata nell'aprile 1400 e nel luglio 1402. A Padova consegu\u00ec il titolo di \"Magister artium\" il 15 maggio 1409 e quello di \"Magister medicinae\" il 15 aprile 1411. Con nomina del 20 novembre 1422 inizi\u00f2 a insegnarvi astronomia, il primo a ricoprire questa cattedra all'Universit\u00e0 patavina.\nUn manoscritto attesta anche il suo insegnamento di medicina e matematica, una notizia peraltro probabile data l'unitariet\u00e0, praticamente inscindibile, con cui erano tenute in considerazione le tre materie.\n\u00c8 noto soprattutto per alcuni trattati teorici sulla musica, soprattutto il \"Tractatus practice de musica mensurabili ad modum Italicorum\", quello in cui manifesta maggiori profili di originalit\u00e0, che fanno di lui una personalit\u00e0 di confine tra la musicologia medievale e quella rinascimentale."}
{"id": "2928074", "revid": "118243320", "url": "https://it.wikipedia.org/wiki?curid=2928074", "title": "Piers Morgan", "text": "Biografia.\nUltimo di quattro figli, \u00e8 rimasto orfano di padre all'et\u00e0 di un anno. Ha frequentato la scuola di giornalismo presso l'Harlow College, per poi entrare come reporter presso il quotidiano \"The Sun\". Ha ideato e presentato un programma televisivo dal 2008 al 2010, il \"Piers Morgan On...\"."}
{"id": "2928075", "revid": "7", "url": "https://it.wikipedia.org/wiki?curid=2928075", "title": "Smokey Robinson &amp; The Miracles", "text": ""}
{"id": "2928077", "revid": "57342", "url": "https://it.wikipedia.org/wiki?curid=2928077", "title": "Piers Stefan Pughe Morgan", "text": ""}
{"id": "2928086", "revid": "287204", "url": "https://it.wikipedia.org/wiki?curid=2928086", "title": "Alejo Garcia Pintos", "text": ""}
{"id": "2928087", "revid": "1305772", "url": "https://it.wikipedia.org/wiki?curid=2928087", "title": "Viola pomposa", "text": "La viola pomposa \u00e8 uno strumento ad arco non ben identificato con cinque corde utilizzato fra il 1725 e il 1770, in certuni casi confuso con il violoncello piccolo e per alcuni studiosi addirittura identificabile con questo, generalmente accordato a quinte do-sol-re-la-mi un'ottava sopra il violoncello piccolo - quindi condivide l'accordatura delle quattro corde pi\u00f9 gravi con la viola - e suonato sulla spalla.\nRepertorio.\nJohann Sebastian Bach.\nSecondo testimonianze storiche attribuite a Franz Benda, lo strumento pare essere stato inventato da Johann Sebastian Bach e secondo Johann Christian Hoffmann, il primo esemplare fu costruito quando Bach si trovava a Lipsia.\nNel passato, stando a ricostruzioni storiche, generalmente si riteneva che la sesta suite per violoncello solo (BWV 1012) potesse essere stata scritta per questo strumento. Pare inverosimile che egli possa aver scritto una suite per uno strumento non esistente in quel momento, a meno di errori nell'intera datazione delle suites o della costruzione della viola pomposa. In aggiunta, non \u00e8 possibile suonare la sesta suite con gli esemplari di viola pomposa di cui oggi si dispone e perci\u00f2 pare inverosimile anche che Bach abbia inventato la viola pomposa, poich\u00e9 non ci sono pervenute composizioni di Bach per viola pomposa. Mark Mervyn Smith avanza invece l'ipotesi che verso la fine del XVIII secolo si sia cominciato a dare il nome di viola pomposa, che fino a quel momento era stato utilizzato per uno strumento di tessitura alta, al violoncello piccolo a 5 corde."}
{"id": "2928091", "revid": "701660", "url": "https://it.wikipedia.org/wiki?curid=2928091", "title": "Piazza dei Cavalieri di Malta", "text": "La piazza dei Cavalieri di Malta, o piazza Cavalieri di Malta, \u00e8 una piazza sita tra via di Santa Sabina e via di Porta Lavernale, a Roma, nel rione Ripa.\nSita sulla sommit\u00e0 del colle Aventino, trae il proprio nome dal fatto di costituire l'accesso alla sede del Sovrano militare ordine di Malta, cio\u00e8 alla villa del Priorato di Malta.\nLa piazza, come tutto il complesso residenziale costituito dalla villa stessa e dalla chiesa palatina, la chiesa di Santa Maria del Priorato, \u00e8 stata progettata nel 1765 da Giovan Battista Piranesi, che ha utilizzato motivi di trofei militari misti agli stemmi dell'Ordine.\nLe sue dimensioni e l'impostazione alludono all\"'armilustrium\", la festa che si teneva in onore di Marte in ottobre, per purificare l'esercito romano prima di acquartierarlo per l'inverno, quando i soldati, dopo la parata al circo Massimo, salivano in processione sull'Aventino per sacrificare al dio."}
{"id": "2928094", "revid": "287204", "url": "https://it.wikipedia.org/wiki?curid=2928094", "title": "Lista dei barioni", "text": ""}
{"id": "2928110", "revid": "599013", "url": "https://it.wikipedia.org/wiki?curid=2928110", "title": "Pierre Braine", "text": "Carriera.\nGiocatore.\nBraine gioc\u00f2 interamente per il Beerschot, con cui in carriera ha segnato in totale 53 reti in 293 partite nella prima divisione belga.\nNazionale.\nCon la Nazionale belga, disput\u00f2 le Olimpiadi 1928 e il Mondiale 1930.\nAnche suo fratello Raymond \u00e8 stato un nazionale belga."}
{"id": "2928113", "revid": "547992", "url": "https://it.wikipedia.org/wiki?curid=2928113", "title": "Bernardo II di Sassonia", "text": "Biografia.\nEra figlio del duca Bernardo I di Sassonia e della di lui consorte Ildegarda, figlia di Enrico I il Calvo, conte di Stade (\u2020 976) e di Ildegarda di Reinhausen, figlia di Elli I, conte di Reinhausen. Era dunque cugino di Tietmaro, oltre che di Federico e Enrico. Apparteneva alla dinastia dei Billunghi.\nAmministrava Luneburgo, Verden, M\u00f6llenbeck, Minden, Herford, Kemnade e Fischbeck ed aveva i diritti di conte fin oltre la Frisia. Alla morte del padre, avvenuta nel 1011, divenne duca di Sassonia.\nEgli sostenne solo trepidamente l'imperatore Enrico II contro i polacchi e fece da intermediario per la pace di Bautzen. Nel 1019/20 si ribell\u00f2 ed estorse il riconoscimento di tutti i diritti dinastici.\nCon l'aiuto del principe obodrita Godescalco leg\u00f2 gli slavi ancor pi\u00f9 all'impero. Nel 1024 riconobbe come imperatore Corrado II.\nEgli si oppose ai conti di Stade e di Werl. In seguito combatt\u00e9 contro gli arcivescovi di Brema e contro i vescovi sassoni, dal 1043 specialmente contro l'arcivescovo Adalberto di Brema, che egli incolpava della morte di suo fratello, in combutta con l'imperatore: in effetti il fratello di Bernardo, Tietmaro, preparer\u00e0 nel 1048 un attentato contro l'imperatore Enrico III ma, scoperto, verr\u00e0 affrontato in duello ed ucciso da un vassallo di nome Arnoldo, venendo vendicato dal di lui figlio dallo stesso nome, Tietmaro, il quale impicc\u00f2 Arnoldo tra due cani.\nEgli fece erigere la rocca di Alsterburg ad Amburgo. Dopo la sua morte fu sepolto nella chiesa del convento di San Michele a Luneburgo.\nDiscendenti.\nBernardo II aveva sposato Eilika di Schweinfurt (\u2020 10 dicembre 1055 o 1056), una delle figlie di Enrico di Schweinfurt (prima del 980 \u2013 1017), margravio di Nordgau in Baviera, e di Gerberga di Gleiberg; apparteneva quindi alla dinastia Schweinfurt. Da Eilika Bernardo ebbe:"}
{"id": "2928116", "revid": "106872", "url": "https://it.wikipedia.org/wiki?curid=2928116", "title": "FIAT 6616", "text": ""}
{"id": "2928124", "revid": "35204021", "url": "https://it.wikipedia.org/wiki?curid=2928124", "title": "Antonomasie", "text": ""}
{"id": "2928125", "revid": "762947", "url": "https://it.wikipedia.org/wiki?curid=2928125", "title": "Orchestra dell'Accademia Nazionale di Santa Cecilia", "text": "L'Orchestra dell'Accademia Nazionale di Santa Cecilia \u00e8 un'orchestra con sede a Roma, fondata nel 1908.\nStoria.\nLa formazione \u00e8 associata all'Accademia Nazionale di Santa Cecilia. Agli inizi del XIX secolo era nota come \"Orchestra Sinfonica dell'Augusteo\" e \"Orchestra stabile dell'Accademia Nazionale di Santa Cecilia\". Dal 1908 al 1936, l'orchestra ha avuto la sua sede stabile al Teatro Augusteo. Dopo molti anni passati all'Auditorium Pio di via della Conciliazione, dal 2003 ha sede nell'Auditorium Parco della Musica, progettato dall'architetto Renzo Piano.\nL\u2019Orchestra dell\u2019Accademia Nazionale di Santa Cecilia \u00e8 stata la prima in Italia a dedicarsi esclusivamente al repertorio sinfonico, promuovendo prime esecuzioni di importanti capolavori del Novecento. Dal 1908 a oggi l\u2019Orchestra ha tenuto circa 15.000 concerti collaborando con i maggiori musicisti del secolo: \u00e8 stata diretta, tra gli altri, da Mahler, Debussy, Strauss, Stravinskij, Sibelius, Hindemith, Toscanini, Furtw\u00e4ngler, De Sabata e Karajan. I suoi direttori stabili sono stati Bernardino Molinari, Franco Ferrara, Fernando Previtali, Igor Markevitch, Thomas Schippers, Giuseppe Sinopoli, Daniele Gatti e Myung-Whun Chung. Dal 1983 al 1990 Leonard Bernstein ne \u00e8 stato il Presidente Onorario; dal 2005 Sir Antonio Pappano \u00e8 il Direttore Musicale.\nGrazie a Pappano, il prestigio dell\u2019Orchestra dell\u2019Accademia Nazionale di Santa Cecilia ha avuto uno slancio straordinario, ottenendo importanti riconoscimenti internazionali. Con Pappano, l\u2019Orchestra e il Coro sono stati ospiti dei maggiori festival: Proms di Londra, Festival delle Notti Bianche di San Pietroburgo, Festival di Lucerna, Festival di Salisburgo, e delle pi\u00f9 prestigiose sale da concerto, tra cui Philharmonie di Berlino, Musikverein di Vienna, Concertgebouw di Amsterdam, Royal Albert Hall di Londra, Salle Pleyel di Parigi, Scala di Milano, Suntory Hall di Tokyo, Semperoper di Dresda, Konzerthaus di Vienna. L\u2019attivit\u00e0 discografica, dopo una lunga collaborazione con alcune delle pi\u00f9 celebri etichette internazionali che ha prodotto memorabili testimonianze ormai storiche, \u00e8 stata in questi ultimi anni molto intensa: sono state infatti pubblicate, sempre con la direzione di Sir Antonio Pappano, \"Madama Butterfly\" di Puccini (con Angela Gheorghiu, incisione premiata con un Brit Award), il \"Requiem\" di Verdi (Gramophone Award, BBC Music Magazine, Brit Classical), gli \"Stabat Mater\" di Rossini e Pergolesi con Anna Netrebko (Gramophone Editors\u2019 Choice Award), il \"Guillaume Tell\" di Rossini, la \"Sesta Sinfonia\" di Mahler, la \"Petite Messe Solennelle\" di Rossini, i \"Quattro pezzi sacri\" di Verdi, il \"War Requiem\" di Britten e il cd \u201cRossini Overtures\u201d. \nDi recente pubblicazione l\"Aida\" di Verdi che vanta un cast stellare (Anja Harteros, Jonas Kaufmann, Erwin Schrott) e numerosi premi, tra cui: Best Recording 2015 per il New York Times e per il Telegraph (UK), Best opera 2015 - Apple Music, Choc Classica de l\u2019ann\u00e9e, Diapason D\u2019or e Choix de France Musique (Francia), Record of the month per Gramophone (UK), l'ECHO Klassik Preis 2016 e il Preis der deutschen Schallplattenkritik (Premio della critica discografica tedesca). Sempre nel 2015 \u00e8 stato pubblicato un cd con il \"Concerto n. 1\" di \u010cajkovskij e il \"Concerto n. 2\" di Prokof\u2019ev eseguiti da Beatrice Rana e per la Decca il \"Concerto per violino\" di Brahms, sempre sotto la bacchetta di Antonio Pappano, con Janine Jansen. Antonio Pappano e l\u2019Orchestra hanno inciso, inoltre, \"Nessun Dorma, The Puccini Album\" con il tenore Jonas Kaufmann (Best Classical Music Recordings of 2015 per il New York Times) che ha scalato le classifiche mondiali. Per la Deutsche Grammophon \u00e8 stato pubblicato il \"Concerto per pianoforte\" di Schumann con Jan Lisiecki alla tastiera. Di recente uscita il cd \u201cAnna Netrebko. Verismo\u201d (DG) e, per l\u2019etichetta Ica Classics, la \"Seconda\" e \"Quarta Sinfonia\" di Schumann e \"In the South\" e la \"Prima\" \"Sinfonia\" di Elgar."}
{"id": "2928126", "revid": "110157", "url": "https://it.wikipedia.org/wiki?curid=2928126", "title": "Nella testa di Steve Jobs", "text": "Nella testa di Steve Jobs \u00e8 un libro scritto da Leander Kahney e pubblicato dalla casa editrice Sperling &amp; Kupfer.\nIl libro descrive \"l'avventura\" di Steve Jobs alla Apple, azienda statunitense fondata nel 1976."}
{"id": "2928130", "revid": "1543377", "url": "https://it.wikipedia.org/wiki?curid=2928130", "title": "Coppa Intercontinentale 1964", "text": "La Coppa Intercontinentale 1964 \u00e8 stata la quinta edizione del trofeo riservato alle squadre vincitrici della Coppa dei Campioni e della Coppa Libertadores.\nAvvenimenti.\nNell'andata ad Avellaneda le due squadre si affrontano alla pari, fino al grave infortunio del terzino Rolan, che al 33' del primo tempo subisce una frattura del perone. Non sono previste sostituzioni, in suo luogo retrocede Savoy. Dopo 12' della ripresa, il gol dell'Independiente: su una deviazione di testa di Rodr\u00edguez, Sarti manca la facile presa e si fa rotolare alle spalle il pallone. Gli uomini di Herrera subiscono il contraccolpo e da quel momento accade ben poco. La difesa nerazzurra regge senza patemi l'urto avversario, ma i rilanci non sono mai molto efficaci.\nIl ritorno a Milano \u00e8 di tutt'altro tenore. Dopo 7', Mazzola con un tiro dai sedici metri porta in vantaggio i nerazzurri, che raddoppiano dopo la mezz'ora grazie a una bella azione di Malatrasi, il cui cross viene deviato in rete di testa da Corso. Poi i nerazzurri si limitano a gestire il risultato, fallendo con Milani e Jair alcune clamorose conclusioni, contro una squadra impostata per non subire gol e dunque in difficolt\u00e0 nel creare gioco offensivo. Una prodezza di Sarti devia di piede un tiro potente dell'attaccante Suarez e l'espulsione del difensore Ferreiro fanno rimandare tutto allo spareggio.\nL'alternanza quest'anno prevede l'incontro in Europa, a Madrid. Inoltre il regolamento prevede, in caso di parit\u00e0, i supplementari, al termine dei quali un'ulteriore parit\u00e0 favorirebbe l'Inter che ha segnato un gol in pi\u00f9, il che impone agli argentini uno schieramento pi\u00f9 offensivo. Sono passati tre giorni, Herrera deve rinunciare a Mazzola, in precarie condizioni fisiche, che sostituisce con Peir\u00f3; fuori anche l'infortunato Burgnich, con Malatrasi terzino e ritorno di Tagnin in mediana.\nL'Inter \u00e8 protagonista di una grande prestazione al Bernab\u00e9u, sotto la pioggia e contro un avversario superiore sul piano fisico. Il pubblico parteggia per gli argentini (l'Inter mesi prima aveva battuto in finale di Coppa dei Campioni proprio il Real Madrid) , che vanno all'attacco ma con poco giudizio, lasciando anzi spesso l'iniziativa ai nerazzurri. Nel secondo tempo \u00e8 assalto a pieno organico, che costringe Su\u00e1rez ad arretrare il proprio raggio d'azione, mentre il solo Corso riesce a tratti a tenere in piedi la squadra. A 5' dalla fine Bernao fa centro, ma l'arbitro annulla per fuorigioco. Finisce in parit\u00e0 e si va ai supplementari, dove l'azione del gol premia la superiorit\u00e0 nerazzurra: una centrata lunga di Milani viene tenuta in campo da Peir\u00f3 che offre a Corso il pallone per la rete del definitivo 1-0 che consegna la coppa ai nerazzurri.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2928131", "revid": "453182", "url": "https://it.wikipedia.org/wiki?curid=2928131", "title": "Etimologie", "text": ""}
{"id": "2928132", "revid": "106858018", "url": "https://it.wikipedia.org/wiki?curid=2928132", "title": "Staatsliga A 1956-1957", "text": "L'edizione 1956-57 della Staatsliga (A) vide la vittoria finale del SK Rapid Wien.\nCapocannoniere del torneo fu Robert Dienst del SK Rapid Wien con 33 reti."}
{"id": "2928134", "revid": "1305772", "url": "https://it.wikipedia.org/wiki?curid=2928134", "title": "Shakes &amp; Fidget", "text": " Shakes &amp; Fidget \u00e8 un videogioco per browser gratuito di tipo Massively Multiplayer Online Role-Playing Game, di origine tedesca, prodotto da Playa Games. In \"Shakes &amp; Fidget\" si gestisce un personaggio fantastico di propria scelta: lo scopo del gioco \u00e8 quello di svilupparne le caratteristiche affrontando prove e combattimenti contro gli altri giocatori per ottenere bonus di diversa natura (\"monete\" virtuali, armi, difese) e punti esperienza, scalando cos\u00ec la classifica del gioco.\nIl gioco si pu\u00f2 giocare anche senza investire denaro reale ma alcuni avanzamenti e potenziamenti avvengono in maniera pi\u00f9 rapida se si comprano degli speciali crediti: i funghi, acquistabili secondo varie modalit\u00e0 come PayPal, SMS, carta di credito, per telefono o semplicemente pagando in contanti.\nModalit\u00e0 di gioco.\nScopo del gioco \u00e8, come detto, scalare la classifica giocatori e raggiungere il primo posto. La posizione in classifica \u00e8 legata all\"'onore\", un indicatore che varia in base agli esiti degli scontri del proprio personaggio: si acquisiscono punti onore quando si vince un combattimento, si perdono quando si viene sconfitti. I combattimenti possono essere PvM (\"Player vs. Monster\") o PvP (\"Player vs. Player\"):\nDegni di nota sono i combattimenti in cui le rappresentazioni dei personaggi sono poste una di fronte all'altra e gli attacchi, scagliati a turno da ogni giocatore, sono rappresentati con animazioni grafiche delle rispettive armi e/o sistemi di difesa.\nLa \"Taverna\" \u00e8 il luogo in cui il giocatore pu\u00f2 guadagnare le \"monete\" d'oro e/o d'argento con le quali pu\u00f2 acquistare degli oggetti (occasionalmente anche dei \"funghi\" e qualche oggetto) che servono a migliorare le caratteristiche del personaggio, come la forza in attacco o la resistenza in difesa. Le missioni in taverna sono limitate a 100 minuti al giorno: ogni missione consuma un numero variabile di minuti e premia con un certo quantitativo di monete. Il giocatore completa la missione e riceve le monete e/o gli oggetti se sconfigge il mostro di fine missione. Se il giocatore paga all'oste 1 fungo, ottiene 20 minuti extra di missioni: questo pagamento pu\u00f2 essere fatto solo per 10 volte al giorno. L'indicatore delle missioni viene ripristinato a 100 ogni nuovo giorno.\nInoltre, una volta raggiunto il livello 100, \u00e8 possibile sbloccare una chiave che permette l'apertura del Gabinetto Arcano. Il Gabinetto Arcano permette di ricevere degli oggetti (sia normali che epici) \"buttando\" altri oggetti al suo interno.\nIl tempo di una missione si pu\u00f2 accorciare acquistando una cavalcatura, un animale fantastico che diminuisce il tempo delle stesse, permettendo quindi di compiere pi\u00f9 missioni. Le cavalcature si acquistano nella \"stalla\" pagando in monete d'oro, d'argento o con funghi; hanno una durata limitata nel tempo.\nNell'\"armeria\" e nello \"shop magie\" si possono acquistare oggetti per migliorare le caratteristiche del proprio giocatore: nell'armeria si acquistano armi di attacco o armature di difesa, mentre nello shop magie pozioni ed amuleti. Il costo \u00e8 in monete e/o funghi. Sia gli oggetti dell'armeria che quelli dello shop magie cambiano ogni giorno.\nLa merce presente nell'\"armeria\" o nello \"shop magie\" pu\u00f2 essere sostituita infinite volte al prezzo di 1 fungo per ogni inventario sostituito.\nI \"dungeon\" sono luoghi misteriosi in cui si incontrano mostri pi\u00f9 forti di quelli attaccabili alla fine delle normali missioni. I dungeon sono 13, ognuno con 10 livelli interni. Per accedere ai dungeon si devono trovare le relative chiavi nelle missioni accettate in taverna. In determinati livelli del personaggio si sblocca l'accesso ad un dungeon: quindi dal livello 10 in poi si pu\u00f2 entrare nel primo dungeon, dal livello 20 in poi si pu\u00f2 entrare nel secondo, ecc. Dal dungeons 9 in poi non sono presenti delle chiavi ma si deve semplicemente completare il dungeons precedente. Sconfiggere un mostro in un dungeon fa guadagnare molte pi\u00f9 monete e punti esperienza rispetto ai mostri delle missioni. Inoltre sovente si trovano oggetti particolari riconoscibili spesso da una scritta blu, che sono in vendita nello shop o nell'armeria molto raramente, con bonus molto vantaggiosi.\nDurante la sua assenza dal gioco, un giocatore pu\u00f2 impostare il proprio personaggio \"di guardia\": eseguire un servizio di guardia (variabile da un minimo di 1 ad un massimo di 10 ore) permette di guadagnare monete extra ma impedisce di poter eseguire altre azioni (combattere nell'arena, eseguire missioni in taverna, accedere ai dungeon).\nIl personaggio.\nAll'atto dell'iscrizione il giocatore deve scegliere, oltre al proprio genere sessuale, la razza del proprio personaggio fra quelle \"buone\" e quelle \"cattive\" (in realt\u00e0 l'orientamento non ha influenze sul gioco ma solo sull'aspetto del personaggio e sul tipo di destriero che esso pu\u00f2 avere):\nScelta la razza, deve essere scelta la \"classe\" del personaggio fra \"guerriero\", \"mago\" e \"esploratore\".\nLa razza e la classe del personaggio influenzano le sue caratteristiche e abilit\u00e0: \"forza\", \"destrezza\", \"intelligenza\", \"costituzione\" e \"fortuna\" hanno dei valori base iniziali diversi a seconda di come si costruisce il personaggio. Queste caratteristiche influiscono durante il gioco l'esito degli scontri con i mostri e gli altri giocatori. I \"guerrieri\" sono combattenti con molti punti vita e scarso danno; i \"maghi\" sono molto forti in attacco ma hanno una costituzione relativamente debole; gli \"esploratori\" sono abili e destri, schivano facilmente i colpi dei nemici, hanno forza e difesa intermedi. La razza di un personaggio pu\u00f2 essere cambiata durante il corso del gioco; diversamente, ci\u00f2 non \u00e8 possibile con la classe.\nLe gilde.\n\"Shakes &amp; Fidget\" permette ai giocatori di raggrupparsi in \"gilde\". Una gilda non \u00e8 solo un luogo per incontrarsi e discutere insieme (possiede una chat in tempo reale) ma \u00e8 anche un sistema per aumentare i vantaggi ottenibili dal gioco: donando alla gilda si modificano le monete ed i punti esperienza che si ottengono come bonus extra ad ogni missione ed in ogni duello.\nInoltre, una gilda pu\u00f2 dichiarare guerra ad un'altra gilda. In questo caso l'attacco parte 10 ore dopo la dichiarazione e sia i membri della gilda attaccante che di quella attaccata devono prepararsi all'attacco e/o alla difesa. A livello di gilda si vincono o perdono punti di onore, utili per la classifica generale delle gilde. Lo scontro inizia dai personaggi pi\u00f9 bassi nelle classifiche delle due gilde partecipanti alla battaglia: ogni personaggio sconfitto cede il posto a quello immediatamente dopo di lui che partecipa all'azione.\nSia l'attacco che la difesa sono azioni che il giocatore deve accettare esplicitamente cliccando sui rispettivi pulsanti presenti nella sezione Gilda. Esiste per\u00f2 una differenza fra l'essere attaccati da una gilda e l'attaccare un'altra gilda: in quest'ultimo caso, se un giocatore non partecipa all'attacco, non dar\u00e0 nessun contributo allo scontro, mentre nel primo caso anche chi non sceglie di partecipare allo scontro, vedr\u00e0 il suo personaggio coinvolto in maniera \"ridotta\", vale a dire presentandosi in battaglia con met\u00e0 dei propri punti vita.\nInoltre, una volta che il leader della gilda ha raggiunto il livello 50, si possono sbloccare i cosiddetti \"Raid\", cio\u00e8 una specie di Dungeon di gilda. I mostri del raid affrontano uno ad uno i membri della gilda fino ad arrivare al boss, molto pi\u00f9 forte di tutti gli altri mostri. I raid sono in tutto 50.\nOrigini.\n\"Shakes &amp; Fidget\" \u00e8 basato sull'omonimo fumetto disegnato da Oskar Pannier e Marvin Clifford che racconta le gesta di \"Shakes\" e \"Fidget\", rispettivamente un guerriero umano e un mago gnomo. Il fumetto \u00e8 ambientato in un mondo fantastico ed \u00e8 una parodia di \"World of Warcraft\".\nRiconoscimenti.\nIl gioco \"Shakes &amp; Fidget\" ha vinto il premio \"Browser game dell'anno 2009\" per la sezione \"giochi di ruolo\"."}
{"id": "2928136", "revid": "453182", "url": "https://it.wikipedia.org/wiki?curid=2928136", "title": "Archeologiche", "text": ""}
{"id": "2928139", "revid": "453182", "url": "https://it.wikipedia.org/wiki?curid=2928139", "title": "Eubei", "text": ""}
{"id": "2928140", "revid": "767487", "url": "https://it.wikipedia.org/wiki?curid=2928140", "title": "Carobel", "text": "Carobel \u00e8 un centro abitato dell'Eritrea, nella parte occidentale del paese."}
{"id": "2928141", "revid": "106857874", "url": "https://it.wikipedia.org/wiki?curid=2928141", "title": "Staatsliga A 1955-1956", "text": "L'edizione 1955-56 della Staatsliga (A) vide la vittoria finale del SK Rapid Wien.\nCapocannoniere del torneo fu Johann Buzek del First Vienna con 33 reti."}
{"id": "2928143", "revid": "647919", "url": "https://it.wikipedia.org/wiki?curid=2928143", "title": "Eleberet", "text": ""}
{"id": "2928147", "revid": "984922", "url": "https://it.wikipedia.org/wiki?curid=2928147", "title": "Elit", "text": "Elit \u00e8 un centro abitato dell'Eritrea, nella parte occidentale del paese."}
{"id": "2928149", "revid": "1940962", "url": "https://it.wikipedia.org/wiki?curid=2928149", "title": "Nokia N8", "text": "Il Nokia N8-00 o semplicemente N8, \u00e8 un telefono cellulare prodotto da Nokia la cui uscita sul mercato italiano \u00e8 avvenuta a fine settembre 2010 ad un prezzo lancio di \u20ac 549,00. Il prezzo di vendita \u00e8 stato fissato da molte grandi catene di elettronica a \u20ac 499,00.\n\u00c8 il primo smartphone Nokia ad utilizzare il sistema operativo open source Symbian^3 prodotto della Symbian OS che poi \u00e8 stato aggiornato a Symbian Anna sempre della Symbian OS e poi a Symbian Belle. Ha un display multi-touch capacitivo da 3,5\" con risoluzione 640 \u00d7 360. \u00c8 dotato di fotocamera con sensore da 12 megapixel, 1/1.83\u2033, flash allo xenon e ottica Carl Zeiss. Registra filmati con risoluzione 720p con flusso audio stereo grazie ai due microfoni incorporati nel dispositivo.\nPresenta un'uscita video HDMI che supporta l'audio Dolby Digital Plus ed \u00e8 dotato di interfaccia USB che permette il collegamento tra lo smartphone e archivi di massa USB per il trasferimento dati. Supporta l'interazione con periferiche di input come mouse e tastiera tramite connessione Bluetooth.\nStoria.\nIl precedente telefono di punta della Nseries \u00e8 stato l'N97 il cui touch-screen \u00e8 stato criticato per i suoi problemi legati ai firmware iniziali. Anssi Vanjoki, Vice Presidente Esecutivo di Mercato della Nokia, ha affermato in un'intervista che il controllo della qualit\u00e0 software \u00e8 stato migliorato rispetto all'N97.\nIl Nokia N8 \u00e8 stato il primo dispositivo con Symbian^3, uscito nel settembre 2010. Il precedente telefono Nokia concentrato sulla fotografia \u00e8 stato l'N86 8MP, il quale aveva un sensore da 8 Megapixel ed era uscito sul mercato a giugno 2009.\nL'N8 \u00e8 il secondo telefono della Nokia con schermo capacitivo, dopo l'X6, ma il primo con input multi-touch. Inoltre \u00e8 il primo telefono a montare un sensore molto pi\u00f9 \"largo\" rispetto ai suoi predecessori, di ben 12MP. L'N8 \u00e8 anche il primo cellulare Nokia ad avere la batteria integrata nella scocca e non facilmente intercambiabile dall'utente.\nSistema operativo.\nIl Nokia N8 \u00e8 stato il primo dispositivo con Symbian^3. Nokia ha deciso di rendere il proprio sistema operativo open source creando la Symbian Foundation con lo scopo di rendere il proprio sistema operativo pi\u00f9 competitivo e pi\u00f9 stabile. Tra le novit\u00e0 introdotte da questo release di Symbian vi sono il supporto al multi-touch, l'accelerazione grafica, il single-tap ovunque, home-screen con 3 pagine, supporto per uscita audio/video HD, USB On-The-Go, supporto per le librerie Qt.\nAggiornamenti Software.\nIl 7 febbraio 2011 il Nokia N8, come tutti gli Smartphone Nokia che montano Symbian^3, \u00e8 stato aggiornato alla versione 013.016 (PR 1.1).\nIl giorno 22/03/2011 Nokia ha reso inoltre disponibile il secondo aggiornamento firmware per questo dispositivo e tutti i symbian^3 intitolato PR 1.2 e dalla numerazione 014.002.\nVerso la fine di agosto 2011 riceve il sistema operativo denominato Symbian Anna (PR 2.0 numerazione 22.14 e successivo aggiornamento 25.7); nel febbraio 2012, in Europa e in altre parti del mondo, avviene il passaggio al sistema operativo, denominato Nokia Belle (PR 3.0 numerazione 111.30).\nNell'agosto 2012 il sistema operativo \u00e8 stato aggiornato alla versione denominata \"Nokia Belle Refresh\" (111.040).\nConnettivit\u00e0.\nIl Nokia N8, oltre ad essere penta band, possiede:\nColori.\nTelaio in alluminio anodizzato, disponibile in:"}
{"id": "2928161", "revid": "112441546", "url": "https://it.wikipedia.org/wiki?curid=2928161", "title": "Barca (fiume)", "text": "Il fiume Barca ( \"nahr Baraka\") \u00e8 un fiume dell'Eritrea che scorre dagli altopiani eritrei fino alle pianure del Sudan. Con una lunghezza di oltre 640\u00a0km, il Barca nasce vicino ad Asmara e scorre in direzione Nord-Ovest bagnando Agordat. Si unisce al fiume Anseba vicino al confine con il Sudan.\nNel Sudan il fiume scorre con andamento stagionale fino al delta sul Mar Rosso, vicino alla citt\u00e0 di Tokar."}
{"id": "2928165", "revid": "348618", "url": "https://it.wikipedia.org/wiki?curid=2928165", "title": "Torneo di Wimbledon 1890 - Singolare femminile", "text": "Blanche Bingley non ha difeso il suo titolo vinto l'anno precedente perch\u00e9 era incinta.\nLena Rice ha battuto in finale May Jacks 6-4, 6-1."}
{"id": "2928167", "revid": "1573940", "url": "https://it.wikipedia.org/wiki?curid=2928167", "title": "Baravat", "text": "Barav\u0101t (farsi \u0628\u0631\u0648\u0627\u062a) \u00e8 una citt\u00e0 dello shahrest\u0101n di Bam, circoscrizione Centrale, nella provincia di Kerman. Aveva, nel 2006, una popolazione di 15.388 abitanti. "}
{"id": "2928172", "revid": "1305772", "url": "https://it.wikipedia.org/wiki?curid=2928172", "title": "Capitan Cold", "text": "Capitan Cold (\"Captain Cold\"), il cui vero nome \u00e8 Leonard Snart, \u00e8 un personaggio dei fumetti creato da John Broome e Carmine Infantino come uno degli arci-nemici di Flash. \u00c8 stato uno dei leader dei Nemici. Uno dei preferiti dai fan, Capitan Cold fu uno dei nemici del Flash della Silver Age, Barry Allen, sia nemico sia amico del cuore del Flash corrente, Wally West, e uno degli assassini del quarto Flash, Bart Allen.\nCold fu il secondo criminale a scontrarsi con il Flash della Silver Age in \"Showcase\" n. 8 (febbraio 1957).\nLa Lista dei Criminali dei Fumetti pi\u00f9 Temuti di Tutti i Tempi eseguita dalla IGN piazz\u00f2 Capitan Cold al 27\u00ba posto.\nPersonalit\u00e0.\nCold prese la sua posizione di leader dei Nemici molto seriamente. Impose una regola anti-Droga (evidenziata dall'evidente pestaggio eseguito su Mirror Master per la sua dipendenza da cocaina), pedaggi da pagare per la violenza non necessaria (90% del ricavato arrivava dalle buffonate del nuovo Trickster con i suoi cani e le bombe-T), e i membri avrebbero ucciso solo in determinate occasioni (uccise Top per aver messo i Nemici contro di lui e aver cercato di creare un nuovo gruppo di Nemici).\nCapitan Cold non era interamente un cuore di ghiaccio come suggeriva il suo nome. Si curava profondamente della sorella, alias Golden Gilder, e a volte voleva il meglio per i suoi colleghi, come per esempio preparare un degno funerale per Capitan Boomerang. Addirittura, dopo aver ucciso il super criminale Chillblaine per vendicare l'assassinio di sua sorella, stava seduto al suo tavolo in una caffetteria, perso in una bottiglia di birra ed incapace persino di aprire la porta per la sua prostituta abituale, pensando \"Il mio cuore non \u00e8 sempre di ghiaccio\".\nBiografia del personaggio.\nLeonard Snart fu cresciuto da un padre abusivo e cerc\u00f2 rifugio dal nonno, che lavorava in una fabbrica di ghiaccio. Quando suo nonno mor\u00ec, Len si stuf\u00f2 dei continui abusi di suo padre e decise di cominciare la sua carriera criminale. Si un\u00ec ad una piccola banda di ladri locali in un tentativo di furto, ed ognuno aveva una pistola ed indossava un visore per proteggere gli occhi dai flash degli spari. Il disegno di questi visori fu poi adottato da Snart per il suo futuro costume. Negli anni recenti, li dot\u00f2 di una radio trasmittente per sentire la radio della polizia e sapere in anticipo dove sarebbero potuti essere arrestati. Snart e gli altri ladri furono per\u00f2 fermati e catturati da Flash. Snart decise, cos\u00ec, di lavorare in proprio, ma sapeva di dover agire anche contro l'eroe locale.\nSnart lesse un articolo in cui si teorizzava che l'emissione di energia di un ciclotrone poteva interferire con la velocit\u00e0 di Flash. Disegn\u00f2, perci\u00f2, un'arma che contenesse tale potere ed irruppe in un laboratorio di ciclotroni, intendendo utilizzare il dispositivo per caricare la sua pistola sperimentale. Quando termin\u00f2 il suo esperimento, fu sorpreso da una guardia di sicurezza. Intendendo utilizzare la sua pistola esclusivamente per spaventare la guardia, involontariamente premette il grilletto e scopr\u00ec che la sua arma era stata alterata in un modo che non riusciva a comprendere. L'umidit\u00e0 intorno alla guardia si era congelata. Intrigato da questo giro di fortuna, Snart indoss\u00f2 un parka e il visore sopramenzionato e si dichiar\u00f2 Capitan Cold - l'uomo che padroneggiava lo zero assoluto. Quindi, Snart cominci\u00f2 a commettere vari crimini non letali. Ma dopo la morte di Barry Allen, durante la \"Crisi sulle Terre infinite\", Capitan Cold divenne un cacciatore di taglie, al fianco di sua sorella, Golden Glider.\nDurante gli eventi di \"Underworld Unleashed\", Capitan Cold perse la sua anima a vantaggio di Neron, ma Wally West la recuper\u00f2 e la riport\u00f2 sulla terra dei viventi. Presto si ridiede al crimine, questa volta come Nemico di Wally West. Golden Girder abbandon\u00f2 la sua carriera di cacciatrice di taglie e cominci\u00f2 una relazione professionale con una serie di malviventi che lei vest\u00ec con un costume, armati con una copia della pistola congelante di Cold, le Cold Gun, e li chiam\u00f2 Chillblaine. Gi\u00e0 sconvolta dalla perdita del suo amato, Top, sembr\u00f2 che la presunta morte di suo fratello la spinse verso il limite. Ma l'ultimo Chillblaine, un po' pi\u00f9 cattivo e malizioso degli altri, uccise Golden Girder, e si tir\u00f2 addosso Capitan Cold, che dopo averlo trovato lo tortur\u00f2, e lo uccise congelando il primo strato di pelle del suo corpo, per poi scaraventarlo gi\u00f9 da un palazzo. Poco dopo, Snart fu incastrato da una nuova incarnazione di Mister Element. Utilizz\u00f2 la sua pistola elementale per simulare la pistola di Cold, e utilizzando il ghiaccio e il freddo estremo per uccidere numerosi agenti di polizia prima che Flash e lo stesso Capitan Cold scoprissero il vero responsabile. Con la morte di sua sorella, ed avendo ucciso Mister Element e uno dei Chillblaine per vendetta, Cold ridivent\u00f2 un criminale impenitente. Tuttavia, durante un confronto con Brother Grimm, Capitan Cold lavor\u00f2 al fianco di Wally West per sconfiggere il potente mago, sebbene tutto ci\u00f2 avvenne perch\u00e9 lui e Mirror Master furono traditi da Grimm e volevano vendicarsi.\nPi\u00f9 recentemente, Capitan Cold si dichiar\u00f2 leader dei Nemici di Flash. Le sue abilit\u00e0 e la sua esperienza fecero di lui un capo pi\u00f9 forte per colleghi come il Mago del Tempo, Trickster, Mirror Master, e il nuovo Capitan Boomerang. Sembr\u00f2 che Len prese il giovane Capitan Boomerang sotto la sua ala, dopo che il suo predecessore mor\u00ec. Alcune voci dicevano che Golden Girder fosse la madre del nuovo Capitan Boomerang, facendo di lui il nipote di Capitan Cold. Tutto ci\u00f2 si rivel\u00f2 falso, tuttavia, dato che la madre del nuovo Capitan Boomerang si rivel\u00f2 essere Meloni Thawne, cio\u00e8 la madre di Bart Allen. Nonostante la sua natura pi\u00f9 cattiva come la ebbe successivamente, il cuore di Capitan Cold non fu completamente congelato, come dimostrato quando mand\u00f2 dei fiori al funerale di Sue Dibny, moglie assassinata del supereroe Elongated Man.\nTradizionalmente, Capitan Cold era guidato da tre cose: soldi, donne, e il desiderio di sconfiggere Barry Allen. Sebbene non fosse un donnaiolo al pari di Capitan Boomerang, Len Snart aveva un profondo rispetto delle donne, in particolare per le modelle. Quando Barry Allen mor\u00ec, Capitan Cold si ritir\u00f2 per un breve periodo, saltellando da una parte all'altra del confine tra eroe e criminale. Fu catturato da Manhunter e serv\u00ec per qualche periodo nella Squadra Suicida, lavorando con sua sorella come cacciatore di taglie, mentre, con il suo amico di lunga data e a volte nemico Heat Wave, incontr\u00f2 pi\u00f9 volte Fire e la Justice League of America. Si un\u00ec con numerosi criminali nel corso degli anni oltre che con i Nemici...inclusi Catwoman e la Societ\u00e0 segreta dei supercriminali. La sua squadra di baseball preferita sono i Chicago Cubs. \u00abLi segue regolarmente e in silenzio\u00bb, secondo Mark Shaw, il Manhunter.\nUn anno dopo.\n\"Un anno dopo\", lui e altri Nemici furono avvicinati da Inertia, che aveva un piano per sbarazzarsi di Flash (Bart Allen). Sebbene Inertia fu sconfitto, Capitan Cold, il Mago del Tempo, e Heat Wave uccisero Bart con una serie continua della combinazione dei loro poteri. Lui, Heat Wave e il Mago del Tempo, furono visibilmente sconvolti, tuttavia, dopo aver scoperto quanto era giovane il loro avversario.\nSalvation Run.\nCapitan Cold fu uno dei criminali esiliati che comparvero in Salvation Run insieme ai suoi colleghi: Heat Wave, il Mago del Tempo, Mirror Master ed Abra Kadabra.\nFinal Crisis: Rouges' Revenge.\nCapitan Cold e i Nemici si unirono brevemente della Societ\u00e0 segreta dei supercriminali di Libra. In\" Final Crisis: Rouges' Revenge\" n. 1, per\u00f2, Cold ed il resto dei Nemici rifiutarono l'offerta di Libra, volendo stare al di fuori del gioco. Prima che potessero ritirarsi, sentirono della fuga di Inertia e decisero di rintracciarlo e di vendicarsi di essere stati usati da lui. Nel n. 2, Cold ed il suo gruppo furono sfidati da un nuovo gruppo di Nemici, formato da Libra come loro rimpiazzo. Il nuovo gruppo, avendo rapito il padre di Cold, sfidarono i Nemici, ma furono sconfitti ed uccisi. Cold and\u00f2 da suo padre, parlandogli degli abusi sofferti da ragazzo, e del destino di sua sorella. Dopo che il vecchio Snart insult\u00f2 lui e sua madre, chiamandoli \"deboli\", Cold lo colp\u00ec con un pugno, ma si ritrov\u00f2 incapace di ucciderlo, chiedendo per\u00f2 a Heat Wave di farlo per lui. Nel n. 3, i Nemici poterono finalmente confrontarsi contro Inertia, nonostante l'interferenza di Zoom e di Libra, e lo uccisero. Quindi, Libra rivel\u00f2 loro di aver bisogno del loro aiuto in quanto Barry Allen era ritornato dal mondo dei morti, e i Flash erano una potenziale minaccia per lui e Darkseid. Sebbene shoccato dalla notizia della resurrezione di Barry Allen, Cold rifiut\u00f2 ancora l'offerta di adesione. Dopo il raggruppamento, Cold e gli altri Nemici decisero di non ritirarsi, affermando che il gioco continuava. In \"Crisi finale\" n. 7, qualcuno che somigliava a Capitan Cold comparve come Giustificatore e lo si vide combattere le Furie Femminili e gli altri Giustificatori sotto il controllo mentale di Lex Luthor.\nThe Flash: Rebirth.\nIn \"The Flash: Rebirth\" n. 1, Capitan Cold fu in compagnia degli altri Nemici, leggendo del ritorno di Barry Allen e affermando \"Ci serviranno altri Nemici\". Nel numero finale della serie, i Nemici stavano ancora dibattendo sul ritorno di Barry Allen quando Cold disse che era tempo di mettere in atto il loro piano di contingenza, o come lo chiam\u00f2 Scudder, \"In Caso del Ritorno di Flash: Rompere il Vetro\".\nLa notte pi\u00f9 profonda.\nI Nemici capirono che i corpi di numerosi Nemici defunti erano scomparsi, cos\u00ec si prepararono ad affrontarli. Capitan Cold sapeva che sua sorella, Golden Girder, si trovava tra le Lanterne Nere rianimate, ma rimase pronto a guidare i Nemici contro gli zombi. Si confront\u00f2 contro la Lanterna Nera Gilder, che tent\u00f2 di utilizzare i sentimenti di amore contro di lui. Tuttavia, Capitan Cold riusc\u00ec a reprimere tali sentimenti abbastanza a lungo da controbattere, e congelando il cadavere della sorella in un blocco di ghiaccio.\nThe Flash (vol. 3).\nIn \"Flash Secret Files and Origins 2010\", Capitan Cold ed i Nemici visitarono un vecchio nascondiglio di Sam Scudder e scoprirono un antico specchio con le parole In Caso di Flash: Rompere il Vetro scritte sopra. In \"The Flash\" vol. 3 n. 1, Snart \u00e8 ancora latitante e guida attivamente i Nemici. Una versione futura di Capitan Cold, che si fa chiamare Comandante Cold, comparve come parte della forza di polizia del XXV secolo conosciuta come I Rinnegati.\nPoteri e abilit\u00e0.\nCome altri nemici di Flash, Snart non possiede dei superpoteri ma dispone di una profonda conoscenza nei campi della matematica, della chimica, dell'informatica e della meccanica quantistica.\nSnart conta nel combattimento sui suoi riflessi eccezionali e sulla sua pistola congelante, che pu\u00f2 raggiungere temperature pari allo zero assoluto. Snart \u00e8 anche esperto nella strategia e nel comando, dispone di un'indole da leader incredibile, accompagnata da un carisma e da un coraggio altrettanto incredibili.\nNel corso degli anni, Snart modific\u00f2 le sue armi perch\u00e9 potessero avere un numero elevato di effetti come:\nCostume.\nCome per i suoi colleghi, il costume di Capitan Cold fu sviluppato da Paul Gambi. Per 50 anni, il suo costume rimase virtualmente lo stesso. Alcune variazioni impercettibili includono:\nAltri media.\nAnimazione.\nCapitan Cold comparve nel film animato \". Tent\u00f2 di rapinare un casin\u00f2 in Las Vegas prima che Flash lo fermasse. Questa versione di Capitan Cold viene presentata come calva ed indossante un mantello bianco simile alla (la cui comparsa fu basata su Grant Morrison).\nCapitan Cold comparve nel film animato \". Nel film: Capitan Cold insieme a Killer Frost, Icicle e Mr. Freeze, sono parte dei criminali che tentano di guadagnarsi la taglia posta sulla testa di Superman e Batman dal Presidente Luthor. Tutti insieme attaccarono e sconfissero Batman, ma subito dopo furono sconfitti ad uno ad uno dalla vista calorifica di Superman.\nCapitan cold appare nella serie TV \"Legends of Tomorrow\".\nVideogiochi.\nCapitan Cold \u00e8 in lista per diventare un personaggio dell'imminente videogioco \"DC Universe Online\". \u00c8 inoltre un personaggio giocabile nel videogioco \"Injustice 2\".\nVarie.\nCapitan Cold fece due apparizioni nel fumetto \"Justice League Adventures\", basato sulla serie animata Justice League."}
{"id": "2928173", "revid": "729019", "url": "https://it.wikipedia.org/wiki?curid=2928173", "title": "Gianluca Faliva", "text": "Biografia.\nFaliva inizi\u00f2 a giocare a rugby a 20 anni, nel periodo in cui, da agente della Polizia di Stato, entr\u00f2 nel CUS Padova all'epoca allenato da Marzio Innocenti; quattro anni dopo firm\u00f2 il suo primo contratto da professionista per il Benetton Treviso, della cui prima linea divenne elemento fisso.\nCon il club di Treviso Faliva si aggiudic\u00f2 sette titoli nazionali in dieci anni di militanza; in Nazionale esord\u00ec nel 1999 a Durban contro il nel giorno del peggior passivo azzurro di sempre, una sconfitta per 0-101; furono altre 3, nel 2002, le prove internazionali di Faliva, contro , e .\nNel 2003, a seguito di un'operazione di polizia, Faliva rimase coinvolto, insieme al suo compagno di squadra Fabio Ongaro e a numerosi altri atleti, di massima ciclisti, in un'indagine su sospetti casi di doping; il procedimento giudiziario dur\u00f2 sei anni, durante i quali Faliva si trasfer\u00ec dal Benetton Treviso al Rovigo (2007); bench\u00e9 un testimone d'accusa asserisse che il giocatore avesse assunto sostanze dopanti il tribunale di Cittadella (PD), nel luglio 2009, assolse Faliva e Ongaro per insussistenza del fatto.\nAll'epoca dell'assoluzione Faliva aveva gi\u00e0, comunque, messo in pratica la sua intenzione di chiudere l'attivit\u00e0 agonistica, come preannunciato qualche mese prima.\nNella classifica di titoli nazionali vinti nel dopoguerra Faliva \u00e8 al secondo posto dietro al primato assoluto di Massimiliano Perziano (8) e a pari merito, tra gli altri, di Romano Bettarello, Denis e Manuel Dallan, Carlo Checchinato."}
{"id": "2928183", "revid": "991694", "url": "https://it.wikipedia.org/wiki?curid=2928183", "title": "Cloruro di afnio(IV)", "text": "Il cloruro di afnio \u00e8 un composto inorganico avente formula molecolare . Questo solido incolore \u00e8 il precursore di molti composti organometallici. Ha propriet\u00e0 di acido di Lewis e catalizzatore per alcune reazioni di alchilazione e di isomerizzazione.\nL'afnio al centro della molecola \u00e8 presente in natura in piccole quantit\u00e0, associato con minerali di Zirconio come lo zircone, cirtolite e la baddeleite. Nei minerali \u00e8 presente una percentuale di ossido di afnio HfO2 pari a:\nL'afnio e lo zirconio sono estratti insieme dai minerali perch\u00e9 sono molto simili come propriet\u00e0 chimico-fisiche.\nSintesi.\nL'HfCl4 \u00e8 prodotto facendo reagire tetracloruro di carbonio con ossido di afnio oppure per clorurazione di polvere di carburo di afnio o di una mistura di ossido di afnio e carbonio a circa 600\u00a0\u00b0C."}
{"id": "2928185", "revid": "1428919", "url": "https://it.wikipedia.org/wiki?curid=2928185", "title": "Narmashir", "text": "Narm\u0101sh\u012br (farsi \u0646\u0631\u0645\u0627\u0634\u06cc\u0631) \u00e8 una citt\u00e0 dello shahrest\u0101n di Narmashir, circoscrizione Centrale, nella provincia di Kerman. Aveva, nel 2006, una popolazione di 3.966 abitanti. "}
{"id": "2928186", "revid": "1543377", "url": "https://it.wikipedia.org/wiki?curid=2928186", "title": "Coppa Intercontinentale 1965", "text": "La Coppa Intercontinentale 1965 \u00e8 stata la sesta edizione del trofeo riservato alle squadre vincitrici della Coppa dei Campioni e della Coppa Libertadores. Fu vinta dall', al suo secondo titolo di campione del mondo.\nAvvenimenti.\nA dodici mesi di distanza si ritrovano di fronte gli italiani dell'Inter e gli argentini dell'Independiente in una sorta di rivincita, ma come nell'edizione precedente saranno i nerazzurri ad aggiudicarsi il trofeo. La partita d'andata \u00e8 giocata a San Siro e sostanzialmente dominata dai nerazzurri che, complice la tattica attendista impostata dall'allenatore ospite, si portano in vantaggio dopo appena tre minuti grazie a Peir\u00f3. Poco dopo Mazzola raddoppia con un tiro di destro e perfeziona la personale doppietta con una bella rovesciata nel secondo tempo.\nL'atmosfera ad Avellaneda per la partita di ritorno \u00e8 tutt'altro che amichevole: i giocatori interisti, prima del fischio d'inizio, sono fatti oggetto di una sassaiola da parte dei tifosi argentini, che provocher\u00e0 contusioni ad alcuni elementi della squadra ospite (Peir\u00f3, Su\u00e1rez e l'allenatore Herrera). Nonostante questo clima intimidatorio, replicatosi in campo (il portiere Sarti subir\u00e0 numerosi lanci di oggetti dagli spalti della tifoseria argentina) la difesa interista regge all'assalto dell'Independiente e, grazie allo 0-0 finale, l'Inter si porta a casa la seconda coppa consecutiva.\nNel 2017, la FIFA ha equiparato i titoli della Coppa del mondo per club e della Coppa Intercontinentale, riconoscendo a posteriori anche i vincitori dell'Intercontinentale come detentori del titolo ufficiale di \"campione del mondo FIFA\", inizialmente attribuito soltanto ai vincitori della Coppa del mondo per club."}
{"id": "2928187", "revid": "402993", "url": "https://it.wikipedia.org/wiki?curid=2928187", "title": "Progresso Basket Castel Maggiore 2001-2002", "text": "Il Progresso Castelmaggiore 2001-2002, sponsorizzato \"Bignami\", ha preso parte al campionato professionistico italiano di Legadue.\nRoster.\n\"Legaduebasket: Dettaglio statistico\""}
{"id": "2928191", "revid": "108475884", "url": "https://it.wikipedia.org/wiki?curid=2928191", "title": "Via Spagnola", "text": " \nLa via Spagnola era la via che collegava i domini asburgici. Partiva da Bruxelles e dopo aver attraversato Lorena, Franca Contea, Savoia, Lombardia, poteva arrivare a Vienna. Essa univa, per diverse strade, il Mare del Nord con il Tirreno, la capitale dell'Impero (Vienna) con la Pianura Padana e le Fiandre."}
{"id": "2928192", "revid": "348618", "url": "https://it.wikipedia.org/wiki?curid=2928192", "title": "Torneo di Wimbledon 1891 - Singolare femminile", "text": "Lena Rice non ha difeso il titolo conquistato l'anno precedente.\nNel libro di Alan Little su Charlotte Dod si afferma che lei batt\u00e9 una certa signora Roberts (non Parsons), \"una visitatrice proveniente dall'India\", per 6-0 6-0.\nCharlotte Dod ha battuto in finale Blanche Bingley 6-2, 6-1."}
{"id": "2928193", "revid": "1543377", "url": "https://it.wikipedia.org/wiki?curid=2928193", "title": "Engines Engineering 125", "text": "La Engines Engineering 125 \u00e8 una motocicletta da competizione progettata nel 2001 dalla Engines Engineering, un'azienda bolognese operante nel settore del design e della progettazione di moto, e che \u00e8 stata portata in gara nel motomondiale della classe 125 sotto diverse denominazioni in base ai vari sponsor, diventando di volta in volta Malaguti 125, Loncin 125, Lambretta 125 e Mahindra 125.\nI team.\nLa moto ha debuttato nel 2001 nei campionati italiano e spagnolo, partecipando in seguito anche all'edizione 2002, sotto il nome di Engines Engineering e condotta da Fabrizio Lai.\nNel 2003 debutt\u00f2 nel motomondiale, sotto la sponsorizzazione della Malaguti, che manterr\u00e0 sino al 2006. Torn\u00f2 in gara nel 2008 sponsorizzata dalla Loncin, portata in gara dal Loncin Racing anche per l'anno successivo.\nNel 2010 il progetto fu sponsorizzato dalla Lambretta e il team prese il nome di Lambretta Reparto Corse.\nNel 2011 venne sponsorizzato dalla Mahindra &amp; Mahindra e il team prende il nome di Mahindra Racing..\nCaratteristiche.\nLa moto \u00e8 dotata di una motorizzazione a 2 tempi con valvola a disco rotante e alimentata con un carburatore, il raffreddamento \u00e8 a liquido e il cambio \u00e8 a sei rapporti.\nNei circa 10 anni di sviluppo, la carenatura \u00e8 stata rivista pi\u00f9 volte per motivi aerodinamici, soprattutto nelle zone del codino e del cupolino oltre che negli sfoghi dell'aria calda proveniente dal radiatore. Sempre negli stessi anni vi sono state configurazioni diverse anche per quanto riguarda l'impianto frenate, di volta in volta mono o bidisco anteriormente, cos\u00ec come per l'impianto di scarico i cui terminali erano alternativamente sui due lati della moto e per i cerchioni, mentre per quanto riguarda il telaio nei primi anni sono state usate pi\u00f9 versioni, una a traliccio e l'altra bitrave in alluminio, mentre dal 2006 sono stati usati solo telai bitrave in alluminio.\nRisultati sportivi.\nDal 2003 al 2006 con il nome \"Malaguti\" si \u00e8 posizionata sempre nell'ultima posizione della classifica dei costruttori, ad eccezione del 2004 in cui \u00e8 riuscita a precedere la Yamaha che per\u00f2 aveva partecipato solo a due gare; ha ottenuto 23 posizioni a punti (4 nel 2003, 7 nel 2004, 1 nel 2005 e 11 nel 2006) e quale migliore risultato in gara una sesta posizione.\nCome \"Loncin\", nel 2008 ottiene il penultimo posto nella classifica costruttori davanti a Honda e 3 posizioni a punti, mentre nel 2009 ottiene il quinto posto, con 4 posizioni a punti, finendo davanti a Haojue e Yamaha che avevano entrambe partecipato a sole due gare.\nNel 2010, come \"Lambretta\", ottiene sempre la penultima posizione nella classifica costruttori, con un solo piazzamento a punti, davanti a Yamaha (che ha partecipato a una sola gara) e dietro a KTM che ha partecipato a solo due gare.\nNel 2011 l'ultimo anno della categoria sportiva, partecipa come \"Mahindra\", riesce ad ottenere la \"Pole position\" durante l'ultimo gran premio ed ottiene la terza posizione nella classifica costruttori, con 12 piazzamenti a punti, portandosi davanti a KTM (che ha partecipato a tutte le gare) e all'ultima classificata Honda che ha partecipato a 11 gare su 17, quest'ultima senza mai andare a punti."}
{"id": "2928199", "revid": "1428919", "url": "https://it.wikipedia.org/wiki?curid=2928199", "title": "Fahraj", "text": "Fahraj (farsi \u0641\u0647\u0631\u062c) \u00e8 il capoluogo dello shahrest\u0101n di Fahraj, circoscrizione Centrale, nella provincia di Kerman. Aveva, nel 2006, una popolazione di 6.105 abitanti. "}
{"id": "2928201", "revid": "292162", "url": "https://it.wikipedia.org/wiki?curid=2928201", "title": "Sulpizio Severo", "text": ""}
{"id": "2928203", "revid": "76963", "url": "https://it.wikipedia.org/wiki?curid=2928203", "title": "Jerry Perenchio", "text": "\u00c8 l'ex presidente e CEO della Univision, la pi\u00f9 grande azienda spagnola degli Stati Uniti d'America, nonch\u00e9 uno degli uomini pi\u00f9 ricchi del mondo.\nCarriera.\nSi trasferisce presto a Los Angeles per lavorare come agente per giovani talenti di Hollywood. Tra i suoi clienti, Marlon Brando e Elizabeth Taylor. Il 1971 \u00e8 un anno cruciale per la sua carriera: si fa conoscere nel mondo della televisione come organizzatore del celebre \"Monsanto presents Mancini\", uno show musicale trasmesso in televisione, condotto da Henry Mancini e con ospiti d'eccezione come Bing Crosby, Frank Sinatra, Nancy Wilson, Andy Williams ed Elton John. Lo stesso anno organizza uno dei pi\u00f9 maestosi eventi sportivi e televisivi di sempre, il \"Fight of the Century\", ovvero l'incontro di pugilato tra Muhammad Ali e Joe Frazier. I due pugili vennero pagati cinque milioni di dollari ciascuno. L'evento, oltre ad essere stato tra i pi\u00f9 seguiti della storia della televisione, pose le basi per quella che ora \u00e8 la pay-per-view, in quanto primo programma televisivo sportivo a pagamento. Solo due anni dopo organizza un altro evento televisivo sportivo epocale, il \"The Battle of the Sexes\", un incontro di tennis tra un uomo, Bobby Riggs (numero uno del tennis anni trenta e quaranta), e una donna, Billie Jean King (campionessa di tennis degli anni settanta), tenutosi a Houston, Texas, ad oggi l'incontro di tennis col pubblico pi\u00f9 numeroso di sempre, con pi\u00f9 di trentamila presenze.&lt;br&gt;\nNel 1985, insieme ai produttori cinematografici Bud Yorkin e Norman Lear, Perenchio vende la Tandem Productions e la Embassy Television alla Coca-Cola (allora proprietaria della Columbia Pictures, ora in mano alla Sony) per 485 milioni di dollari in azioni Coca-Cola. Lo stesso anno acquista i Loews Theaters per 160 milioni di dollari, e li vende un anno dopo alla TriStar Pictures per 300 milioni di dollari. Nel 1990 prende le redini della Act III Communications, acquistata per 65 milioni di dollari, e la vende dopo quattro anni per 500 milioni di dollari. Ma l'affare pi\u00f9 redditizio in assoluto per Perenchio sar\u00e0 l'acquisto di Univision per 500 milioni di dollari nel 1993, e la sua vendita nel 2006 per 13,5 miliardi di dollari. In questi tredici anni, Perenchio \u00e8 riuscito a trasformare l'azienda da piccola emittente in lingua spagnola a multinazionale al pari dei grossi broadcasting quali NBC, CBS, ABC e Fox Network.\n\u00e8 anche un noto finanziatore del Partito Repubblicano americano: ha donato 4 milioni di dollari per la campagna elettorale del 2004, e 5 milioni di dollari per la campagna elettorale del 2006.\nI diritti su \"Blade Runner\".\nInsieme col produttore cinematografico Bud Yorkin, Perenchio detiene i diritti del film cult di fantascienza \"Blade Runner\" (1982), acquisiti nel momento in cui la loro Tandem Productions, insieme a Sir Run Run Shaw e The Ladd Company, decise di finanziare la produzione del film ormai andato fuori budget. La pellicola \u00e8 stata tra le prime ad essere riversata su DVD, ma il trasferimento sul nuovo supporto digitale risult\u00f2 di scarsa qualit\u00e0, e la commercializzazione venne presto annullata. Per tanti anni, Perenchio neg\u00f2 il permesso di nuove edizioni in DVD, compresa la Special Edition prevista per il 2001. Finalmente, nel 2004 venne rilasciato il permesso per la \"25th Anniversary Edition\", un cofanetto speciale contenente tutte le sette versioni del film, compresa la nuova e definitiva \"Final Cut\"."}
{"id": "2928205", "revid": "114325", "url": "https://it.wikipedia.org/wiki?curid=2928205", "title": "Gothi", "text": ""}
{"id": "2928207", "revid": "1482985", "url": "https://it.wikipedia.org/wiki?curid=2928207", "title": "Sindaci di San Giovanni in Fiore", "text": "Il sindaco di San Giovanni in Fiore \u00e8 il vertice dell'amministrazione comunale della citt\u00e0.\nQui di seguito vi \u00e8 l'elenco dei sindaci, podest\u00e0 e commissari della citt\u00e0 dal 1805."}
{"id": "2928208", "revid": "453182", "url": "https://it.wikipedia.org/wiki?curid=2928208", "title": "Pianure", "text": ""}
{"id": "2928209", "revid": "339392", "url": "https://it.wikipedia.org/wiki?curid=2928209", "title": "Santa Maria d'Aracoeli", "text": ""}
{"id": "2928215", "revid": "486946", "url": "https://it.wikipedia.org/wiki?curid=2928215", "title": "Virtus Pallacanestro Bologna 2003-2004", "text": ""}
{"id": "2928216", "revid": "453182", "url": "https://it.wikipedia.org/wiki?curid=2928216", "title": "Fenomeni vulcanici", "text": ""}
{"id": "2928219", "revid": "647919", "url": "https://it.wikipedia.org/wiki?curid=2928219", "title": "Pastore marsicano", "text": ""}
{"id": "2928221", "revid": "114325", "url": "https://it.wikipedia.org/wiki?curid=2928221", "title": "Go\u00f0ar", "text": ""}
{"id": "2928225", "revid": "114325", "url": "https://it.wikipedia.org/wiki?curid=2928225", "title": "Gothar", "text": ""}
{"id": "2928227", "revid": "114325", "url": "https://it.wikipedia.org/wiki?curid=2928227", "title": "Godar", "text": ""}
{"id": "2928228", "revid": "114325", "url": "https://it.wikipedia.org/wiki?curid=2928228", "title": "Gy\u00f0ja", "text": ""}
{"id": "2928231", "revid": "114325", "url": "https://it.wikipedia.org/wiki?curid=2928231", "title": "Gythja", "text": ""}
{"id": "2928232", "revid": "114325", "url": "https://it.wikipedia.org/wiki?curid=2928232", "title": "Gydja", "text": ""}
{"id": "2928233", "revid": "453182", "url": "https://it.wikipedia.org/wiki?curid=2928233", "title": "Acque sorgive", "text": ""}
{"id": "2928235", "revid": "114325", "url": "https://it.wikipedia.org/wiki?curid=2928235", "title": "Go\u00f0or\u00f0", "text": ""}
{"id": "2928237", "revid": "767487", "url": "https://it.wikipedia.org/wiki?curid=2928237", "title": "Bardsir", "text": "Bards\u012br (farsi \u0628\u0631\u062f\u0633\u06cc\u0631) \u00e8 il capoluogo dello shahrest\u0101n di Bardsir, circoscrizione Centrale, nella provincia di Kerman. Aveva, nel 2006, una popolazione di 31.801 abitanti."}
{"id": "2928238", "revid": "114325", "url": "https://it.wikipedia.org/wiki?curid=2928238", "title": "Godord", "text": ""}
{"id": "2928241", "revid": "33689", "url": "https://it.wikipedia.org/wiki?curid=2928241", "title": "Godescalco dei Vendi", "text": "Biografia.\nPrigionia ed esilio.\nFiglio del principe obodrita Udo e di una principessa danese, fu educato nel convento di San Michele a Luneburgo. Nel 1028 il padre venne ucciso e Godescalco lasci\u00f2 il convento. Non \u00e8 chiaro se egli abbia effettivamente condotto una campagna militare per vendicare la morte del padre, come sostiene il cronista Helmold di Bosau. Nel 1030 fu preso prigioniero da Bernardo II di Sassonia e bandito dalla Sassonia. Si rec\u00f2 quindi in Inghilterra, dove divenne seguace di Canuto il Grande, re di Danimarca ed Inghilterra. Dopo la morte di quest'ultimo, avvenuta nel 1035, egli divenne seguace del futuro (1047) re di Danimarca, Sweyn II, sposandone la figlia Sigrid.\nNel 1043 il principe polabo Ratibor, che si era conquistato la posizione di capo dei clan delle popolazioni di stirpe obodrita e che minacciava la Danimarca, fu sconfitto ed ucciso da Magnus I di Norvegia. Perci\u00f2 Godescalco lasci\u00f2 Sweyn, accordandosi con Magnus per rientrare in patria.\nRientro in patria.\nGodescalco pot\u00e9 cos\u00ec divenire signore degli obodriti.\nPer imporsi sui nobili, in prevalenza pagani, egli si appoggi\u00f2 sia ai suoi predecessori naconidi che al duca di Sassonia Bernardo II ed all'arcivescovo di Brema Adalberto, sostenendo gli sforzi missionari nel territorio slavo. Cos\u00ec nelle sue terre nacquero le diocesi di Oldenburg per i wagri, quella di Ratzeburg per i polabi e quella del Meclemburgo per gli obodriti in senso stretto.\nDecesso e successione.\nDopo che nel 1066 l'arcivescovo Adalberto fu spodestato, scoppi\u00f2 una rivolta dei nobili pagani, nel corso della quale Godescalco rimase ucciso. La sua vedova Sigrid fugg\u00ec con il figlio, il futuro principe Enrico, in Danimarca presso il padre, il re Sweyn II. Il figlio maggiore di Godescalco, Budivoj, fugg\u00ec presso il duca di Sassonia, con l'appoggio del quale fu nominato Samtherrscher. Tuttavia non godeva dell'appoggio della nobilt\u00e0 pagana e nel 1071 fine cadde in una trappola tesagli dal capo dei nobili pagani, Kruto, e venne ucciso.\nSuccessivamente, il figlio minore Enric\u00f2 cerc\u00f2 ancora una volta di concretizzare la visione di Godescalco di uno stato cristiano degli slavi dell'Elba organizzato secondo il modello polacco, e nel 1093 sconfisse il pagano Kruto diventando a sua volta principe degli Obodriti."}
{"id": "2928242", "revid": "453182", "url": "https://it.wikipedia.org/wiki?curid=2928242", "title": "Ellenica", "text": ""}
{"id": "2928243", "revid": "73843", "url": "https://it.wikipedia.org/wiki?curid=2928243", "title": "Mario Mattioli", "text": ""}
{"id": "2928244", "revid": "453182", "url": "https://it.wikipedia.org/wiki?curid=2928244", "title": "Iberica", "text": ""}
{"id": "2928246", "revid": "287204", "url": "https://it.wikipedia.org/wiki?curid=2928246", "title": "Legami!", "text": ""}
{"id": "2928247", "revid": "453182", "url": "https://it.wikipedia.org/wiki?curid=2928247", "title": "Invernali", "text": ""}
{"id": "2928248", "revid": "453182", "url": "https://it.wikipedia.org/wiki?curid=2928248", "title": "Estive", "text": ""}
{"id": "2928251", "revid": "767487", "url": "https://it.wikipedia.org/wiki?curid=2928251", "title": "Negar", "text": "Neg\u0101r (farsi \u0646\u06af\u0627\u0631) \u00e8 una citt\u00e0 dello shahrest\u0101n di Bardsir, circoscrizione Centrale, nella provincia di Kerman. Aveva, nel 2006, una popolazione di 9.291 abitanti."}
{"id": "2928252", "revid": "339392", "url": "https://it.wikipedia.org/wiki?curid=2928252", "title": "Pianura padano-veneta", "text": ""}
{"id": "2928256", "revid": "414902", "url": "https://it.wikipedia.org/wiki?curid=2928256", "title": "Instructio de secreto pontificio", "text": ""}
{"id": "2928257", "revid": "414902", "url": "https://it.wikipedia.org/wiki?curid=2928257", "title": "Segreto pontificio", "text": ""}
{"id": "2928262", "revid": "453182", "url": "https://it.wikipedia.org/wiki?curid=2928262", "title": "Bilingui", "text": ""}
{"id": "2928266", "revid": "1573940", "url": "https://it.wikipedia.org/wiki?curid=2928266", "title": "Thraciidae", "text": "I Traciidi (Thraciidae ) sono una famiglia di molluschi lamellibranchi con una conchiglia sottile e non madreperlata e sifoni fusi alla base. Vivono in mezzo al fango.\nTassonomia.\nComprende i seguenti generi e specie (lista incompleta):"}
{"id": "2928271", "revid": "547034", "url": "https://it.wikipedia.org/wiki?curid=2928271", "title": "Bernardino Molinari", "text": "Biografia.\nAll'Accademia di Santa Cecilia di Roma, Molinari si appassion\u00f2 e condivise lo studio con Stanislao Falchi e con Remigio Renzi (RR, 1858-1938, organista, compositore e maestro, al tempo allievo di Gaetano Capocci).\nNel 1912 venne nominato direttore artistico dell\"'Orchestra dell'Augusteo\" a Roma, successivamente rinominata Orchestra dell'Accademia nazionale di Santa Cecilia, carica che mantenne fino alla fine della seconda guerra mondiale. Poich\u00e9 questa era allora, come ora, la posizione di leader di una orchestra sinfonica in Italia, suscit\u00f2 l'invidia di molti rivali.\nDopo la liberazione di Roma del 4 giugno 1944, Molinari venne duramente contestato dal pubblico, in particolare in due concerti del 9 e del 12 luglio, per la sua adesione al regime fascista, tanto che dovette abbandonare l'Orchestra di Santa Cecilia. In seguito, a Roma pot\u00e9 solamente dirigere l'Orchestra del Teatro dell'Opera. \nMolinari diresse, come direttore ospite, le orchestre pi\u00f9 importanti in Europa ed in America, sempre come direttore di musica sinfonica. A differenza di molti direttori italiani, raramente diresse l'opera lirica.\nIl compositore Robert Starer racconta di una sua esperienza musicale che ebbe come giovane arpista nell'Orchestra Palestina negli quaranta:\nOnorificenze.\nCavaliere dell'Ordine della Corona d'Italia dell'Ordine della Corona d'Italia\nUfficiale dell'Ordine della Corona d'Italia\nCommendatore dell'Ordine della Corona d'Italia\nGrand'ufficiale dell'Ordine della Corona d'Italia\nCommendatore dell'Ordine dei Santi Maurizio e Lazzaro\nOrdine dell'aquila tedesca\nCavaliere della Legion d'onore\nUfficiale della Legion d'onore\nMedaglia d'oro ai benemeriti della scuola della cultura e dell'arte\nSovrano militare nobiliare ospedaliero ordine dei cavalieri del tempio, Milite templare"}
{"id": "2928274", "revid": "339392", "url": "https://it.wikipedia.org/wiki?curid=2928274", "title": "Tracidi", "text": ""}
{"id": "2928278", "revid": "117311750", "url": "https://it.wikipedia.org/wiki?curid=2928278", "title": "Louis-Auguste-Philippe d'Affry", "text": "Biografia.\nIn servizio nell'esercito francese, comand\u00f2 l'armata del Reno fino al 1791; dopo il congedo dei reggimenti svizzeri da parte dell'Assemblea legislativa, si ritir\u00f2 nella sua patria, dove gli venne affidato il comando di tutte le forze armate svizzere. Nel 1802 fece parte della deputazione inviata dalla Svizzera presso Napoleone Bonaparte, che lo mise a capo dell'intero territorio svizzero col titolo di Landamano, fino alla riunione della dieta.\nEra figlio di Louis-Auguste-Augustin d'Affry (1713-1793) e di Marie-Elisabeth, baronessa d'Alt, spos\u00f2 Marie-Anne-Constantine de Diesbach-Steinbrugg (1721-1794), dalla quale ebbe due figli: Charles (1772-1818) e Guillaume (1779-1860) e tre figlie: Julie (1774-1864), Elisabeth (1775-1831) e Marie, detta \"Ninette\" (1781-1849)."}
{"id": "2928280", "revid": "453182", "url": "https://it.wikipedia.org/wiki?curid=2928280", "title": "Biblioteche Nazionali Centrali", "text": ""}
{"id": "2928282", "revid": "31743938", "url": "https://it.wikipedia.org/wiki?curid=2928282", "title": "Louis Auguste Philippe Fr\u00e9d\u00e9ric Fran\u00e7ois d'Affry", "text": ""}
{"id": "2928284", "revid": "453182", "url": "https://it.wikipedia.org/wiki?curid=2928284", "title": "Biblioteca Nazionale Centrale", "text": ""}
{"id": "2928285", "revid": "453182", "url": "https://it.wikipedia.org/wiki?curid=2928285", "title": "Scuole private", "text": ""}
{"id": "2928290", "revid": "352448", "url": "https://it.wikipedia.org/wiki?curid=2928290", "title": "Antibarione", "text": ""}
{"id": "2928292", "revid": "827882", "url": "https://it.wikipedia.org/wiki?curid=2928292", "title": "Goria", "text": ""}
{"id": "2928298", "revid": "179980", "url": "https://it.wikipedia.org/wiki?curid=2928298", "title": "Carlos Miguel da Silva J\u00fanior", "text": ""}
{"id": "2928300", "revid": "31744125", "url": "https://it.wikipedia.org/wiki?curid=2928300", "title": "Vescarna", "text": ""}
{"id": "2928302", "revid": "446353", "url": "https://it.wikipedia.org/wiki?curid=2928302", "title": "Amodio", "text": ""}
{"id": "2928304", "revid": "1632387", "url": "https://it.wikipedia.org/wiki?curid=2928304", "title": "Sybreed", "text": "I Sybreed sono un gruppo industrial metal svizzero formato nel 2003 a Ginevra, emerso dalle ceneri dei Rain, gruppo death metal svizzero. Drop, il chitarrista fece una leggera svolta verso la musica elettronica, in particolare, al fine di proporre una forma pi\u00f9 originale e particolare del death metal inteso nel senso pi\u00f9 canonico del termine, incorporando in esso sonorit\u00e0 elettroniche, mantenendo un approccio melodico influenzato da gruppi come In Flames e Dark Tranquillity, tali da definire il proprio stile \"death wave\". Il loro stile musicale pu\u00f2 essere descritto come una miscela di pi\u00f9 componenti e influenze provenienti da vari generi, fra cui su tutti spiccano death metal e groove metal, insieme a sonorit\u00e0 industrial, facendo un largo impiego di tecniche strumentali eclettiche quali poliritmia, blast beat, tempi complessi ed effetti ottenuti tramite l'utilizzo di campionamenti e tastiere.\nIl loro esordio, \"Slave Design\", uscito nel 2004, incominci\u00f2 a ricevere consensi al di fuori dei circoli underground, soprattutto grazie a un'intensa attivit\u00e0 live che la band intraprese tra gli Stati Uniti, il Canada e l'Europa continentale tra il 2004 e il 2005.\nIl loro secondo album di studio, \"Antares\", uscito in Europa il primo ottobre del 2007 presso la nuova casa discografica della band, la Listenable Records. Dirk Verbeuren, batterista dei Soilwork e dei Scarve si \u00e8 occupato della parte ritmica di questo disco.\nNell'autunno 2013, con l'uscita dal gruppo del vocalist Benjamin Nominet, il gruppo si \u00e8 sciolto."}
{"id": "2928308", "revid": "21880", "url": "https://it.wikipedia.org/wiki?curid=2928308", "title": "Ophrys iricolor lojaconoi", "text": ""}
{"id": "2928314", "revid": "104458", "url": "https://it.wikipedia.org/wiki?curid=2928314", "title": "Mondiali di biathlon 1958", "text": ""}
{"id": "2928316", "revid": "1123126", "url": "https://it.wikipedia.org/wiki?curid=2928316", "title": "Galimberti", "text": "Galimberti \u00e8 un cognome che pu\u00f2 indicare:\nPu\u00f2 anche significare:"}
{"id": "2928318", "revid": "110157", "url": "https://it.wikipedia.org/wiki?curid=2928318", "title": "Raw Footage", "text": "Raw Footage \u00e8 il penultimo album solista di Ice Cube e il secondo prodotto nella sua casa discografica, la Lench Mob Records."}
{"id": "2928321", "revid": "104458", "url": "https://it.wikipedia.org/wiki?curid=2928321", "title": "Mondiali di biathlon 1959", "text": ""}
{"id": "2928328", "revid": "31744434", "url": "https://it.wikipedia.org/wiki?curid=2928328", "title": "L\u00e9gami", "text": ""}
{"id": "2928329", "revid": "104458", "url": "https://it.wikipedia.org/wiki?curid=2928329", "title": "Mondiali di biathlon 1961", "text": ""}
{"id": "2928331", "revid": "287204", "url": "https://it.wikipedia.org/wiki?curid=2928331", "title": "Atame!", "text": ""}
{"id": "2928332", "revid": "31744454", "url": "https://it.wikipedia.org/wiki?curid=2928332", "title": "Atame", "text": ""}
{"id": "2928333", "revid": "104458", "url": "https://it.wikipedia.org/wiki?curid=2928333", "title": "Mondiali di biathlon 1962", "text": ""}
{"id": "2928335", "revid": "104458", "url": "https://it.wikipedia.org/wiki?curid=2928335", "title": "Mondiali di biathlon 1963", "text": ""}
{"id": "2928337", "revid": "104458", "url": "https://it.wikipedia.org/wiki?curid=2928337", "title": "Mondiali di biathlon 1965", "text": ""}
{"id": "2928339", "revid": "104458", "url": "https://it.wikipedia.org/wiki?curid=2928339", "title": "Mondiali di biathlon 1966", "text": ""}
{"id": "2928343", "revid": "767487", "url": "https://it.wikipedia.org/wiki?curid=2928343", "title": "Aleksandr Nikolaevi\u010d Afinogenov", "text": "Biografia.\nNei suoi drammi ha cercato di rappresentare drammaticamente i problemi culturali e politici della Russia sovietica, dapprima dedicandosi a tematiche legate al comunismo di guerra, poi aderendo al NEP (Nuova politica economica) ed infine al corso stalinista.\nLe sue opere risultarono vicine al realismo psicologico cecoviano e furono rappresentate con successo al Teatro statale accademico del dramma di San Pietroburgo.\nTra le sue opere menzioniamo: \"La marmellata di lamponi\" (\"Malinovoe varene\", 1927); \"Compagno Jansin\" (\"Tovarisc Jan\u010din\", 1927); \"Il sentiero del lupo\" (\"Vol\u010dia tropa\", 1927); \"Lo stravagante\" (\"\u010cudak\", 1928), nella quale il drammaturgo sfidando l'accusa di apolicit\u00e0 affront\u00f2 il tema dell'amicizia nella Russia del suo tempo; \"La paura\" (\"Strach\", 1930), la sua opera pi\u00f9 famosa, incentrata sulle idee reazionarie di uno scienziato, che vengono corrette da una focosa compagna comunista; \"Salve, Spagna!\" (\"Saljut, Ispanija!\", 1936), incentrata sulla guerra civile spagnola; \"Alla vigilia\" (\"Nakanune\", 1941), basata sulla invasioni tedesche del 1941.\nMor\u00ec a Mosca a causa di un bombardamento tedesco. La sua salma \u00e8 inumata nel cimitero di Novodevi\u010dij."}
{"id": "2928344", "revid": "104458", "url": "https://it.wikipedia.org/wiki?curid=2928344", "title": "Mondiali di biathlon 1967", "text": ""}
{"id": "2928345", "revid": "28406", "url": "https://it.wikipedia.org/wiki?curid=2928345", "title": "Barda II Foca", "text": ""}
{"id": "2928347", "revid": "104458", "url": "https://it.wikipedia.org/wiki?curid=2928347", "title": "Mondiali di biathlon 1969", "text": ""}
{"id": "2928348", "revid": "104458", "url": "https://it.wikipedia.org/wiki?curid=2928348", "title": "Mondiali di biathlon 1970", "text": ""}
{"id": "2928349", "revid": "104458", "url": "https://it.wikipedia.org/wiki?curid=2928349", "title": "Mondiali di biathlon 1971", "text": ""}
{"id": "2928351", "revid": "104458", "url": "https://it.wikipedia.org/wiki?curid=2928351", "title": "Mondiali di biathlon 1973", "text": ""}
{"id": "2928355", "revid": "288300", "url": "https://it.wikipedia.org/wiki?curid=2928355", "title": "Bima Sakti Tukiman", "text": ""}
{"id": "2928356", "revid": "104458", "url": "https://it.wikipedia.org/wiki?curid=2928356", "title": "Mondiali di biathlon 1974", "text": ""}
{"id": "2928357", "revid": "28406", "url": "https://it.wikipedia.org/wiki?curid=2928357", "title": "Bardas Sclero", "text": ""}
{"id": "2928359", "revid": "1543377", "url": "https://it.wikipedia.org/wiki?curid=2928359", "title": "Jason Pierre-Paul", "text": "Carriera professionistica.\nNew York Giants.\nStagione 2010.\nAl draft NFL 2010, Pierre-Paul fu selezionato come 15\u00aa scelta assoluta dai New York Giants e il 31 luglio 2010 firm\u00f2 un contratto di 5 anni per 20,05 milioni di dollari di cui 11,629 milioni garantiti. Debutt\u00f2 nella NFL il 12 settembre 2010 contro i Carolina Panthers indossando la maglia numero 90. Nella sua stagione da rookie disput\u00f2 tutte le 16 partite, nessuna delle quali da titolare, con 24 placcaggi solitari e 4,5 sack.\nStagione 2011: vittoria del Super Bowl.\nCon gli infortuni che misero fuori causa i defensive end dei Giants, Osi Umenyiora e Justin Tuck, Pierre-Paul ricevette un significativo incremento del proprio minutaggio, comprese 12 presenze da titolare, nella sua seconda stagione in carriera. JPP guid\u00f2 la squadra con 16,5 sack venendo selezionato per il suo primo Pro Bowl ed inserito nella formazione ideale della stagione. Jason si classific\u00f2 quarto nella classifica per il premio di difensore dell'anno della NFL, vinto da Terrell Suggs dei Baltimore Ravens e fu votato al 24\u00ba posto nella NFL Top 100, l'annuale classifica dei migliori cento giocatori della stagione.\nNei playoff i Giants fecero fuori rispettivamente i Falcons, i campioni uscenti e favoritissimi Packers e nella finale della NFC i 49ers giungendo cos\u00ec a disputare il Super Bowl XLVI contro i New England Patriots. In quell'occasione, il padre di JPP, cieco da quando il figlio aveva soli otto mesi, assistette per la prima volta ad una partita di football del figlio. Il 5 febbraio 2012, i Giants superarono i Patriots 21-17 e JPP si laure\u00f2 per la prima volta campione NFL.\nStagione 2012.\nIl 5 settembre 2012, nella prima gara della nuova stagione, i Dallas Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Pierre-Paul nella partita mise a segno tre tackle. Nel turno successivo, JPP guid\u00f2 la squadra con otto tackle e un sack su Josh Freeman nella vittoria in rimonta dei Giants sui Tampa Bay Buccaneers. Nel Thursday Night Football della settimana 3 vinto contro i Carolina Panthers, Pierre-Paul mise a segno tre tackle e 0,5 sack su Cam Newton.\nNella sesta settimana, i Giants ottennero una importante vittoria contro i 49ers nella rivincita della finale della NFC dell'anno precedente con JPP che mise a segno due sack su Alex Smith. Un altro lo mise a referto su Robert Griffin III e forz\u00f2 un fumble nella vittoria della settimana 7 sui Redskins.\nNella settimana 8, nella vittoria in casa dei Cowboys, JPP gioc\u00f2 una gara spettacolare mettendo a segno 4 tackle, un sack e il primo intercetto in carriera che ritorn\u00f2 per 23 yard segnando il primo touchdown della carriera.\nIl 26 dicembre, Jason fu convocato per il secondo Pro Bowl in carriera come titolare della NFC. A fine anno fu classificato al numero 55 nella classifica dei migliori cento giocatori della stagione.\nStagione 2013.\nNella settimana 1, i Giants persero per la prima volta contro i Cowboys all'AT&amp;T Stadium dalla sua inaugurazione nel 2009 con JPP che mise a referto un sack su Tony Romo. Nella settimana 11 mise a segno uno spettacolare intercetto su Scott Tolzien dei Packers ritornandolo per 24 yard in touchdown e assicurando la quarta vittoria consecutiva della sua squadra, dopo che questa aveva perso tutte le prime sei gare della stagione. Per questa prestazione fu premiato per la terza volta in carriera come miglior difensore della NFC della settimana. La stagione travagliata dagli infortuni del giocatore si concluse con tre gare di anticipo quando, all'alba della gara della settimana 15 contro i Seattle Seahawks, fu annunciato che per un infortunio alla spalla sinistra non sarebbe pi\u00f9 sceso in campo nel 2013. Chiuse con undici presenze, sei delle quali come titolare, con 27 tackle, 2,0 sack e un intercetto.\nStagione 2014.\nNella settimana 2 del 2014, Pierre-Paul fece registrare i primi 1,5 sack stagionali su Drew Stanton degli Arizona Cardinals. Altri due li mise a segno nella settimana 7 contro i Cowboys. La sua annata si chiuse disputando per la prima volta in carriera tutte le 16 gare stagionali come titolare, andando per la seconda volta in doppia cifra con i sack, 12,5, leader della squadra, oltre a 77 tackle e un primato personale di 3 fumble forzati.\nStagione 2015.\nIl 2 marzo 2015, i Giants applicarono su Pierre-Paul la franchise tag. Il 4 luglio sostenne un serio infortunio a una mano in un incidente con dei fuochi d'artificio in casa che gli caus\u00f2 l'amputazione del dito indice della mano destra. Rimase fuori dai campi di gioco per tutta la prima met\u00e0 della stagione, tornando in campo nella settimana 9 contro i Tampa Bay Buccaneers indossando un guanto speciale. Termin\u00f2 la stagione con un solo sack in otto presenze, tutte come titolare.\nStagione 2016.\nDivenuto free agent, nel marzo 2016 Pierre-Paul rinnov\u00f2 per un'altra stagione con i Giants. Nel dodicesimo turno contro i Cleveland Browns raggiunse quota 50 sack in carriera facendone registrare tre contro i Cleveland Browns, di cui uno in cui strapp\u00f2 il pallone a Josh McCown ritornandolo per 43 yard in touchdown. Per questa prestazione venne premiato come miglior difensore della NFC della settimana.\nStagione 2017.\nNella stagione 2017 i Giants persero tutte le prime cinque gare fino alla vittoria contro i Denver Broncos in cui Pierre-Paul guid\u00f2 la propria difesa con 8 tackle, 3 sack e un fumble forzato.\nTampa Bay Buccaneers.\nIl 22 marzo 2018, i Giants scambiarono Pierre-Paul con i Tampa Bay Buccaneers per una scelta del terzo giro del Draft NFL 2018 e lo scambio delle scelte del quarto giro. Nella prima stagione in Florida disput\u00f2 tutte le 16 partite come titolare con 12,5 sack, il suo massimo dal 2014.\nIl 16 marzo 2020, Pierre-Paul firm\u00f2 con i Buccaneers un rinnovo biennale del valore di 27 milioni di dollari. Nella settimana 10 fece registrare un intercetto su Teddy Bridgewater nella vittoria sui Carolina Panthers. A fine stagione fu convocato per il suo terzo Pro Bowl (non disputato a causa della pandemia di COVID-19), la sua prima selezione dal 2012, dopo avere messo a segno 9,5 sack. Altri due sack li fece registrare su Aaron Rodgers nella finale della NFC vinta contro i Green Bay Packers numero 1 del tabellone che qualific\u00f2 i Buccaneers al Super Bowl LV. Il 7 febbraio 2021, contro i Kansas City Chiefs campioni in carica, part\u00ec come titolare nella vittoria per 31-9, conquistando il suo secondo titolo. Nella finalissima fece registrare 3 placcaggi.\nStatistiche.\nStagione regolare"}
{"id": "2928360", "revid": "104458", "url": "https://it.wikipedia.org/wiki?curid=2928360", "title": "Mondiali di biathlon 1975", "text": ""}
{"id": "2928361", "revid": "104458", "url": "https://it.wikipedia.org/wiki?curid=2928361", "title": "Mondiali di biathlon 1976", "text": ""}
{"id": "2928364", "revid": "104458", "url": "https://it.wikipedia.org/wiki?curid=2928364", "title": "Mondiali di biathlon 1977", "text": ""}
{"id": "2928365", "revid": "453182", "url": "https://it.wikipedia.org/wiki?curid=2928365", "title": "Funicolari", "text": ""}
{"id": "2928367", "revid": "104458", "url": "https://it.wikipedia.org/wiki?curid=2928367", "title": "Mondiali di biathlon 1978", "text": ""}
{"id": "2928368", "revid": "104458", "url": "https://it.wikipedia.org/wiki?curid=2928368", "title": "Mondiali di biathlon 1979", "text": ""}
{"id": "2928369", "revid": "104458", "url": "https://it.wikipedia.org/wiki?curid=2928369", "title": "Mondiali di biathlon 1981", "text": ""}
{"id": "2928371", "revid": "104458", "url": "https://it.wikipedia.org/wiki?curid=2928371", "title": "Mondiali di biathlon 1982", "text": ""}
{"id": "2928372", "revid": "104458", "url": "https://it.wikipedia.org/wiki?curid=2928372", "title": "Mondiali di biathlon 1983", "text": ""}
{"id": "2928373", "revid": "686936", "url": "https://it.wikipedia.org/wiki?curid=2928373", "title": "Derrick Morgan", "text": "Carriera.\nTennessee Titans.\nAl draft NFL 2010, Morgan fu selezionato come 16\u00aa scelta assoluta dai Tennessee Titans. Il 31 luglio 2010 firm\u00f2 un contratto di 5 anni. Debutt\u00f2 nella NFL il 12 settembre 2010 contro gli Oakland Raiders indossando la maglia numero 90. Il 4 ottobre 2010 fu inserito in lista infortunati a causa della rottura del legamento crociato anteriore, concludendo la sua annata da rookie con quattro presenze, 5 tackle e 1,5 sack. Torn\u00f2 a giocare nella stagione successiva, facendo registrare 30 tackle e 2,5 sack.\nNella stagione 2012, Morgan divenne stabilmente titolare dei Titans, disputando in quel ruolo tutte le 16 partite, stabilendo i nuovi primati in carriera per tackle (59), sack (6,5), passaggi deviati (6) e fumble forzati (1).\nIl primo sack della stagione 2013, Morgan lo mise a segno nella settimana 2 contro gli Houston Texans. La sua annata si concluse con 34 tackle e 6 sack. L'anno successivo guid\u00f2 i Titans con 6,5 sack.\nMorgan si ritir\u00f2 dopo la stagione 2018 chiudendo la carriera con 44,5 sack, sesto di tutti i tempi della franchigia degli Oilers/Titans."}
{"id": "2928374", "revid": "104458", "url": "https://it.wikipedia.org/wiki?curid=2928374", "title": "Mondiali di biathlon 1984", "text": ""}
{"id": "2928375", "revid": "104458", "url": "https://it.wikipedia.org/wiki?curid=2928375", "title": "Mondiali di biathlon 1985", "text": ""}
{"id": "2928376", "revid": "104458", "url": "https://it.wikipedia.org/wiki?curid=2928376", "title": "Mondiali di biathlon 1986", "text": ""}
{"id": "2928378", "revid": "104458", "url": "https://it.wikipedia.org/wiki?curid=2928378", "title": "Mondiali di biathlon 1987", "text": ""}
{"id": "2928379", "revid": "72396", "url": "https://it.wikipedia.org/wiki?curid=2928379", "title": "Alexis Chantraine", "text": "Carriera.\nChantraine gioc\u00f2 per tutta la sua carriera per il Royal FC Liegi dove totalizz\u00f2 382 presenze e per il quale fu anche allenatore.\nCon la Nazionale belga, disput\u00f2 il Mondiale 1930 senza giocare alcuna partita."}
{"id": "2928380", "revid": "453182", "url": "https://it.wikipedia.org/wiki?curid=2928380", "title": "Riserve naturali", "text": ""}
{"id": "2928381", "revid": "104458", "url": "https://it.wikipedia.org/wiki?curid=2928381", "title": "Mondiali di biathlon 1988", "text": ""}
{"id": "2928385", "revid": "104458", "url": "https://it.wikipedia.org/wiki?curid=2928385", "title": "Mondiali di biathlon 1989", "text": ""}
{"id": "2928386", "revid": "1543377", "url": "https://it.wikipedia.org/wiki?curid=2928386", "title": "Jiroft (citt\u00e0)", "text": "J\u012broft (farsi \u062c\u06cc\u0631\u0641\u062a), in passato chiamata anche Sabzevaran, \u00e8 il capoluogo dello shahrest\u0101n di Jiroft, circoscrizione Centrale, nella provincia di Kerman. Aveva, nel 2006, una popolazione di 95.031 abitanti.\nSi trova in una vasta pianura a sud dei monti Barez sulle rive del fiume Halil; \u00e8 molto calda d'estate: nell'agosto del 1933 raggiunse la temperatura record di 57\u00a0\u00b0C.\nA est della citt\u00e0 si trova il castello di Samooran, la cui struttura risale all'era pre-islamica."}
{"id": "2928387", "revid": "104458", "url": "https://it.wikipedia.org/wiki?curid=2928387", "title": "Mondiali di biathlon 1990", "text": ""}
{"id": "2928388", "revid": "104458", "url": "https://it.wikipedia.org/wiki?curid=2928388", "title": "Mondiali di biathlon 1991", "text": ""}
{"id": "2928389", "revid": "104458", "url": "https://it.wikipedia.org/wiki?curid=2928389", "title": "Mondiali di biathlon 1992", "text": ""}
{"id": "2928390", "revid": "1318658", "url": "https://it.wikipedia.org/wiki?curid=2928390", "title": "Sogni d'oro (album)", "text": "Sogni d'oro \u00e8 il terzo album in studio del rapper italiano Rischio, pubblicato il 15 aprile 2010 dalla Relief Records.\nDescrizione.\nLe produzioni sono affidate a Shablo, J-Falla, Kennedy e a Bruttold Beatz. Per la sua realizzazione Rischio ha collaborato con diversi rapper, tra cui Gu\u00e9 Pequeno e Jake La Furia dei Club Dogo, Nt\u00f2 e Luch\u00e8 dei Co'Sang, Dargen D'Amico, DJ Lugi e Ghemon.\nPromozione.\nIl brano \"Ragazzi Fuori Pt. 2\" \u00e8 stato accompagnato dall'omonimo videoclip ispirato al cult movie di Mathieu Kassovitz \"L'odio\", dopo l'esordio alla regia di Rischio con il team Undervilla nel precedente video shock \"Come stai\" programmato da Deejay TV."}
{"id": "2928391", "revid": "104458", "url": "https://it.wikipedia.org/wiki?curid=2928391", "title": "Mondiali di biathlon 1993", "text": ""}
{"id": "2928393", "revid": "1573940", "url": "https://it.wikipedia.org/wiki?curid=2928393", "title": "Carcharhinus plumbeus", "text": "Lo squalo grigio (\"Carcharhinus plumbeus\" ()) \u00e8 una specie di squalo del genere \"Carcharhinus\" e della famiglia Carcharhinidae. Lo si trova in acque di pi\u00f9 o meno tutto il globo. Caratteristica peculiare della specie \u00e8 la prima pinna dorsale molto elevata.\nAspetto.\nSi tratta di una delle specie costiere pi\u00f9 grandi, molto vicina al \"Carcharhinus obscurus\", al \"Carcharhinus altimus\" ed al \"Carcharhinus leucas\". La prima pinna dorsale \u00e8 di forma triangolare e relativamente grande rispetto al corpo, visto che costituisce il 18% della massa di quest'ultimo. In genere il corpo \u00e8 massiccio ed il muso arrotondato, nonch\u00e9 pi\u00f9 corto di quello degli altri squali. I denti superiori sono dotati di cuspidi irregolari piuttosto appuntite. La seconda dorsale e la pinna anale sono pi\u00f9 o meno della stessa altezza. Le femmine possono crescere sino a 2.2-2.5 metri, i maschi sino ad 1.8. il colore pu\u00f2 variare da bluastro a grigio brunito sino al bronzo, con il ventre chiaro o bianco.\nComportamento.\nNuotano soli o in scuole di numero variabile suddivise per sesso. Sono attivi principalmente di notte, in modo particolare all'alba ed al tramonto.\nHabitat.\nLo si trova spesso in acque sotto costa con fondali bassi, sabbiosi o fangosi, quali baie, estuari, porti o foci fluviali. Pu\u00f2 tuttavia nuotare a profondit\u00e0 di 200 metri o pi\u00f9, come nelle zone intertidali\nAreale.\nAbita le acque temperate e tropicali di tutto il mondo: nell'Atlantico occidentale dal Massachusetts al Brasile. I giovani sono numerosi presso Chesapeake Bay, che \u00e8 probabilmente uno dei pi\u00f9 importanti vivai per la specie nella East Coast degli USA.\nDieta.\nSi nutrono di pesci, razze e granchi. Possono divenire preda dello squalo tigre e pi\u00f9 raramente anche del grande squalo bianco.\nRiproduzione.\nLa specie \u00e8 vivipara. La femmina si riproduce ogni due anni e partorisce da 8 a 10 squaletti dopo una gestazione di circa un anno."}
{"id": "2928394", "revid": "104458", "url": "https://it.wikipedia.org/wiki?curid=2928394", "title": "Mondiali di biathlon 1994", "text": ""}
{"id": "2928395", "revid": "104458", "url": "https://it.wikipedia.org/wiki?curid=2928395", "title": "Mondiali di biathlon 1995", "text": ""}
{"id": "2928403", "revid": "104458", "url": "https://it.wikipedia.org/wiki?curid=2928403", "title": "Mondiali di biathlon 1996", "text": ""}
{"id": "2928404", "revid": "453182", "url": "https://it.wikipedia.org/wiki?curid=2928404", "title": "Templi greci", "text": ""}
{"id": "2928406", "revid": "1573940", "url": "https://it.wikipedia.org/wiki?curid=2928406", "title": "Dar Behesht", "text": "Dar Behesht (farsi \u062f\u0631\u0628 \u0628\u0647\u0634\u062a) \u00e8 una citt\u00e0 dello shahrest\u0101n di Jiroft, circoscrizione di Sarduie, nella provincia di Kerman. Aveva, nel 2006, una popolazione di 3.456 abitanti. "}
{"id": "2928407", "revid": "686936", "url": "https://it.wikipedia.org/wiki?curid=2928407", "title": "Mike Iupati", "text": " Al college gioc\u00f2 a football all'universit\u00e0 dell'Idaho.\nCarriera professionistica.\nSan Francisco 49ers.\nAl draft NFL 2010 fu selezionato come 17\u00aa scelta assoluta dai San Francisco 49ers. Il 30 luglio firm\u00f2 un contratto di 5 anni per 18,25 milioni di dollari di cui 10,8 garantiti.\nDebutt\u00f2 nella NFL il 12 settembre 2010 contro i Seattle Seahawks indossando la maglia numero 77.\nIl 26 dicembre 2012, Mike fu convocato per il primo Pro Bowl in carriera come titolare della NFC e il 12 gennaio 2013 fu inserito nel First-team All-Pro. Il 3 febbraio 2013 Mike part\u00ec come titolare nel Super Bowl XLVII ma i 49ers furono sconfitti 34-31 dai Baltimore Ravens.\nIupati fu nuovamente convocato per il Pro Bowl nelle due stagioni successive.\nArizona Cardinals.\nIl 10 marzo 2015, Iupati firm\u00f2 un contratto quinquennale del valore di 40 milioni di dollari con gli Arizona Cardinals. A fine stagione, fu convocato per il quarto Pro Bowl in carriera ed inserito nel Second-team All-Pro.\nSeattle Seahawks.\nIl 14 marzo 2019, Iupati firm\u00f2 un contratto di un anno con i Seattle Seahawks."}
{"id": "2928408", "revid": "453182", "url": "https://it.wikipedia.org/wiki?curid=2928408", "title": "Cronologico", "text": ""}
{"id": "2928409", "revid": "453182", "url": "https://it.wikipedia.org/wiki?curid=2928409", "title": "Ammalati", "text": ""}
{"id": "2928411", "revid": "453182", "url": "https://it.wikipedia.org/wiki?curid=2928411", "title": "Periodo barocco", "text": ""}
{"id": "2928412", "revid": "453182", "url": "https://it.wikipedia.org/wiki?curid=2928412", "title": "Periodo romantico", "text": ""}
{"id": "2928414", "revid": "237256", "url": "https://it.wikipedia.org/wiki?curid=2928414", "title": "Vasily Safonov", "text": ""}
{"id": "2928416", "revid": "241195", "url": "https://it.wikipedia.org/wiki?curid=2928416", "title": "Essenza di rosa", "text": ""}
{"id": "2928417", "revid": "237256", "url": "https://it.wikipedia.org/wiki?curid=2928417", "title": "Vasily Ilyich Safonov", "text": ""}
{"id": "2928428", "revid": "767487", "url": "https://it.wikipedia.org/wiki?curid=2928428", "title": "Sierra Maestra (film)", "text": "Sierra Maestra \u00e8 un film del 1969 diretto da Ansano Giannarelli."}
{"id": "2928429", "revid": "104458", "url": "https://it.wikipedia.org/wiki?curid=2928429", "title": "Mondiali di biathlon 1997", "text": ""}
{"id": "2928432", "revid": "104458", "url": "https://it.wikipedia.org/wiki?curid=2928432", "title": "Mondiali di biathlon 1998", "text": ""}
{"id": "2928433", "revid": "104458", "url": "https://it.wikipedia.org/wiki?curid=2928433", "title": "Mondiali di biathlon 1999", "text": ""}
{"id": "2928434", "revid": "104458", "url": "https://it.wikipedia.org/wiki?curid=2928434", "title": "Mondiali di biathlon 2000", "text": ""}
{"id": "2928436", "revid": "104458", "url": "https://it.wikipedia.org/wiki?curid=2928436", "title": "Mondiali di biathlon 2001", "text": ""}
{"id": "2928437", "revid": "104458", "url": "https://it.wikipedia.org/wiki?curid=2928437", "title": "Mondiali di biathlon 2002", "text": ""}
{"id": "2928439", "revid": "104458", "url": "https://it.wikipedia.org/wiki?curid=2928439", "title": "Mondiali di biathlon 2003", "text": ""}
{"id": "2928442", "revid": "104458", "url": "https://it.wikipedia.org/wiki?curid=2928442", "title": "Mondiali di biathlon 2004", "text": ""}
{"id": "2928444", "revid": "104458", "url": "https://it.wikipedia.org/wiki?curid=2928444", "title": "Mondiali di biathlon 2005", "text": ""}
{"id": "2928445", "revid": "104458", "url": "https://it.wikipedia.org/wiki?curid=2928445", "title": "Mondiali di biathlon 2007", "text": ""}
{"id": "2928447", "revid": "104458", "url": "https://it.wikipedia.org/wiki?curid=2928447", "title": "Mondiali di biathlon 2008", "text": ""}
{"id": "2928449", "revid": "104458", "url": "https://it.wikipedia.org/wiki?curid=2928449", "title": "Mondiali di biathlon 2009", "text": ""}
{"id": "2928452", "revid": "104458", "url": "https://it.wikipedia.org/wiki?curid=2928452", "title": "Mondiali di biathlon 2011", "text": ""}
{"id": "2928453", "revid": "104458", "url": "https://it.wikipedia.org/wiki?curid=2928453", "title": "Mondiali di biathlon estivo 2008", "text": ""}
{"id": "2928464", "revid": "28406", "url": "https://it.wikipedia.org/wiki?curid=2928464", "title": "Philaretus Brachamius", "text": ""}
{"id": "2928467", "revid": "6923", "url": "https://it.wikipedia.org/wiki?curid=2928467", "title": "Ericameria", "text": "Ericameria \u00e8 un genere di piante angiosperme dicotiledoni della famiglia delle Asteraceae, diffuso in Nord America."}
{"id": "2928470", "revid": "729019", "url": "https://it.wikipedia.org/wiki?curid=2928470", "title": "Banca Popolare di Marostica", "text": "La Banca Popolare di Marostica \u00e8 stata un istituto di credito Veneto.\nStoria.\nLa Popolare di Marostica \u00e8 stata fondata a Marostica il 2 ottobre 1892, per volont\u00e0 dei protagonisti della societ\u00e0 civile, culturale e amministrativa per finanziare le iniziative imprenditoriali della zona.\nLa banca si rivolge principalmente alle famiglie e alle piccole e medie imprese e pu\u00f2 contare sulla sede nel centro di Marostica e di molte filiali attive nella provincia di Vicenza a cui si sono affiancate nuove aperture nelle province di Padova e di Treviso.\nNell'ottobre del 2014 i componenti dei Consigli di amministrazione di \"Banca Popolare dell'Alto Adige\" e di \"Banca Popolare di Marostica\" hanno concordato un progetto di fusione che \u00e8 stato deliberato in febbraio dai soci delle due banche ed \u00e8 in vigore dal 1\u00ba aprile del 2015."}
{"id": "2928472", "revid": "538762", "url": "https://it.wikipedia.org/wiki?curid=2928472", "title": "Renaggio", "text": "Renaggio (in corso \"U Rinaghju\") \u00e8 un sito archeologico in territorio del comune di Sartene in Corsica, dove si trova un allineamento di numerosi betili (60 pietre piccole e 70 grandi). \nNon molto distante da questo sito, sempre all'interno del parco archeologico di Cauria si trova un'altra area con betili allineati chiamata \"I Stantari\" (parola corsa con la quale si indicano i betili) e il dolmen di Funtanaccia. Questo allineamento di pietre conficate nel terreno per la prima volta \u00e8 stato censito da Prosper M\u00e9rim\u00e9e \"Notes d'un voyage en Corse\" del 1840 e nei suoi \"Appunti di viaggio (1835-1840)\" pubblicati nel 1840."}
{"id": "2928476", "revid": "104458", "url": "https://it.wikipedia.org/wiki?curid=2928476", "title": "Olga Alekseevna Zajceva", "text": ""}
{"id": "2928477", "revid": "104458", "url": "https://it.wikipedia.org/wiki?curid=2928477", "title": "Olga Valer'evna Medveceva", "text": ""}
{"id": "2928478", "revid": "4175", "url": "https://it.wikipedia.org/wiki?curid=2928478", "title": "Anastasija Vladimirovna Kuz'mina", "text": ""}
{"id": "2928479", "revid": "104458", "url": "https://it.wikipedia.org/wiki?curid=2928479", "title": "Maxim Alexandrowitsch Tchoudov", "text": ""}
{"id": "2928482", "revid": "104458", "url": "https://it.wikipedia.org/wiki?curid=2928482", "title": "Rene Laurent Vuillermoz", "text": ""}
{"id": "2928483", "revid": "599013", "url": "https://it.wikipedia.org/wiki?curid=2928483", "title": "Anastasia Kuzmina", "text": ""}
{"id": "2928485", "revid": "104458", "url": "https://it.wikipedia.org/wiki?curid=2928485", "title": "Olga Saizewa", "text": ""}
{"id": "2928487", "revid": "104458", "url": "https://it.wikipedia.org/wiki?curid=2928487", "title": "Nikolaj Nikolaevi\u010d Kruglov", "text": ""}
{"id": "2928488", "revid": "6923", "url": "https://it.wikipedia.org/wiki?curid=2928488", "title": "Aster amellus", "text": "L'Astro amello (nome scientifico Aster amellus ) \u00e8 una piccola pianta erbacea, perenne spontanea dei prati italiani appartenente alla famiglia delle Asteraceae.\nEtimologia.\nIl nome del genere (\"Aster\") deriva dal greco e significa (in senso ampio) \"fiore a stella\". Fu introdotto da Linneo nel 1735, ma sicuramente tale denominazione era conosciuta fin dall'antichit\u00e0. Dioscoride fa riferimento a un \"Astro attico\" (un fiore probabilmente dello stesso genere). Il termine specifico (\"amellus\") si trova per la prima volta nelle \"Georgiche\" (libro IV, versi 271-280) di Virgilio (70 a.C. - 19 a.C.), ma l'etimologia rimane oscura e incerta.\nIl binomio scientifico attualmente accettato (\"Aster amellus\") fu proposto da Linneo (1707 \u2013 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species plantarum\" del 1753.\nDescrizione.\n\u00c8 una pianta che pu\u00f2 arrivare fino a 2 \u2013 5 dm (massimo 7 dm) di altezza. La forma biologica \u00e8 definita come emicriptofita scaposa (H scap): ossia \u00e8 una pianta perennante per mezzo di gemme al livello del terreno e con asse fiorale di tipo cespitoso. \nRadici.\nLe radici sono secondarie da rizoma.\nFoglie.\nLe foglie sono un po' coriacee (membranose) a forma ovato-lanceolata con i bordi interi o finemente seghettati; la superficie \u00e8 pubescente. Sui peduncoli delle infiorescenze sono presenti delle brattee (quelle inferiori sono revolute verso l'esterno).\nInfiorescenza.\nL'infiorescenza \u00e8 di tipo corimboso ed \u00e8 composta da un diversi capolini (da 2 a 6 e anche di pi\u00f9 \u2013 fino a 15) con la forma di una margherita. La struttura dei capolini \u00e8 quella tipica delle Asteraceae: il peduncolo sorregge un involucro conico composto da diverse squame che fanno da protezione al ricettacolo nudo e piano nella parte terminale sul quale s'inseriscono due tipi di fiori: i fiori esterni ligulati, e i fiori centrali tubulosi. In particolare quelli periferici sono femminili, sono disposti su un'unica circonferenza (o raggio o serie) ed hanno una corolla ligulata con la ligula molto allargata; quelli interni, tubulosi, sono altrettanto numerosi e sono ermafroditi. Le squame sono delle brattee arrossate a forma ob-cuneata, rotondeggianti e patenti all'apice e disposte in modo embricato su pi\u00f9 serie. Diametro dei capolini: 2,5 \u2013 4\u00a0mm. Peduncoli di 5 \u2013 10\u00a0mm (in genere sono rivolti tutti dallo stesso lato a destra e a sinistra). Dimensione dell'involucro: larghezza 6 \u2013 7\u00a0mm; lunghezza 7 \u2013 8\u00a0mm. Dimensione delle squame: larghezza 2,5\u00a0mm; lunghezza 5\u00a0mm.\nFiore.\nI fiori sono zigomorfi (quelli periferici ligulati) e attinomorfi(quelli centrali tubolosi). Entrambi sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla sono formati da 5 elementi).\nFrutti.\nIl frutto \u00e8 un achenio ispido che matura fine estate. Si presenta sormontato da un pappo con peli biancastri disposti su due serie e con la superficie pluri-solcata longitudinalmente. Dimensione degli acheni: 2,5\u00a0mm. Lunghezza del pappo: 4\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Aster amellus\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Aster\" comprende oltre 200 specie diffuse in tutto il mondo ma in prevalenza si trovano nel vecchio mondo. Una decina di specie sono proprie del territorio italiano (va ricordato soprattutto \"Aster alpinus\" - Astro alpino).\nDa un punto di vista orticolo le specie di questo genere vengono divise in 4 gruppi esaminando il tipo di infiorescenza e la forma delle foglie. La specie \"Aster amellus\" appartiene al secondo gruppo in quanto i capolini sono sempre numerosi e le foglie basali sono del tipo cordiforme e picciolate.\nIl numero cromosomico di \"A. amellus\" \u00e8: 2n = 18\nVariet\u00e0 e forme.\nLa checklist dell'istituto americano \u201cUSDA - Germplasm Resources Information Network\u201d considera valida la seguente sottospecie di origine asiatica: \nIbridi.\nCon la specie \"Aster alpinus\" la pianta di questa voce forma il seguente ibrido interspecifico:\nSinonimi.\nQuesta entit\u00e0 ha avuto nel tempo diverse nomenclature. La tabella seguente indica alcuni tra i sinonimi pi\u00f9 frequenti:\nUsi.\nFarmacia.\nLe foglie di questa pianta hanno (secondo la medicina popolare) le seguenti propriet\u00e0:\nDa analisi fatte, le foglie, per ogni 100 grammi di sostanza secca forniscono 305 calorie e contengono tra l'altro: \nGiardinaggio.\nSono piante molto ornamentali per cui sono coltivate nei giardini. La moltiplicazione pu\u00f2 avvenire per divisione dei cespi in autunno, o per seme in primavera."}
{"id": "2928489", "revid": "1748167", "url": "https://it.wikipedia.org/wiki?curid=2928489", "title": "Lavoro salariato e capitale", "text": "Lavoro salariato e capitale (in tedesco \"Lohnarbeit und Kapital\") \u00e8 una raccolta di editoriali pubblicati da Karl Marx nella \"Neue Rheinische Zeitung\" nei giorni 5, 6, 7, 8, e 11 aprile 1849.\nQuesti articoli sono basati su alcune conferenze che Marx tenne, nel 1847, all'Associazione degli operai tedeschi di Bruxelles, e sono generalmente considerati i precursori de \"Il Capitale\".\nL'idea di Marx era di sviluppare l'opera in tre capitoli, come evidenziato nelle premesse pubblicate il 5 aprile 1849, ma, a causa della chiusura della \"Neue Rheinische Zeitung\", solo il primo capitolo vide la luce.\nNel 1891 Friedrich Engels ha realizzato una nuova edizione riveduta, della quale ha scritto l'introduzione, apportando alcune varianti ed aggiunte, che vertono in particolar modo sulla differenziazione tra \"lavoro\" e \"forza-lavoro\".\nNell'introduzione all'edizione del 1891 Engels sottolinea che \u00abil manoscritto del seguito non \u00e8 stato trovato tra le carte lasciate da Marx\u00bb.\nArticolo di gioved\u00ec 5 aprile 1849.\nDopo una premessa iniziale per inquadrare il contesto storico, politico ed economico, Marx si propone di esporre \u00abin forma semplice e popolare\u00bb:\nLa prima domanda posta da Marx \u00e8 \u00abChe cosa \u00e8 il salario? Come viene esso determinato?\u00bb. Marx, dopo aver spiegato come la forza-lavoro sia da considerarsi una merce che il suo possessore, il salariato, vende al capitalista, chiarisce le ragioni di questa transazione. \u00abPerch\u00e9 la vende? Per vivere.\u00bb Secondo Marx l'operaio non appartiene a un proprietario, ma una parte della sua vita quotidiana appartiene a colui che la compera all'asta: la vita, per l'operaio, \u00e8 quella parte di giornata durante la quale non lavora.\nArticolo di venerd\u00ec 6 aprile 1849.\nIn questo articolo la domanda posta da Marx \u00e8: \u00abda cosa \u00e8 determinato il prezzo di una merce?\u00bb Dopo aver illustrato il meccanismo della concorrenza e della domanda e offerta nella determinazione del prezzo, Marx indaga per scoprire cosa determina il rapporto tra domanda e offerta e come viene misurato il profitto.\nAlla base del calcolo del profitto stanno i costi di produzione. Se in cambio di una merce prodotta il capitalista \u00abriceve una somma di altre merci la cui produzione \u00e8 costata di meno, ha perduto\u00bb mentre, in caso contrario, ha guadagnato. In quest'ottica \u00abil prezzo di una merce esprime soltanto in denaro il rapporto in cui altre merci vengono date in cambio di essa\u00bb. Se il prezzo di un tessuto, nell'esempio di Marx, aumenta, i prezzi di tutte le altre merci che non sono aumentati cadono, e per ricevere la stessa quantit\u00e0 di tessuto bisogna dare in cambio una maggiore quantit\u00e0 di merci.\nLa conseguenza sar\u00e0 che \u00abuna massa di capitali si getter\u00e0 nel ramo di industria fiorente\u00bb fino a quando il prezzo dei suoi prodotti cadr\u00e0, per sovrapproduzione, al di sotto dei costi di produzione.\nQuando il prezzo di una merce, per eccesso di offerta, cade al di sotto dei costi di produzione i capitali si ritirano dalla produzione, facendo scendere la produzione, e quindi l'offerta, fino a quando il prezzo sia nuovamente al di sopra dei costi di produzione.\nLe stesse regole che si applicano alla merce si applicano anche al lavoro, e quindi il suo prezzo sar\u00e0 determinato \u00abdal tempo di lavoro che si richiede per produrre questa merce, il lavoro\u00bb, ed i suoi costi di produzione \u00absono i costi necessari per conservare l'operaio come operaio e per formarlo come operaio\u00bb. Se non \u00e8 richiesta alcuna specializzazione questi costi ammontano solo ai \u00abcosti di esistenza e di riproduzione dell'operaio\u00bb, che costituiscono il salario minimo. Esso, per Marx, vale non per il singolo individuo, che potrebbe non ricevere abbastanza per vivere e riprodursi, ma per l'intera classe operaia.\nArticolo di sabato 7 aprile 1849.\nIn questo articolo Marx illustra il capitale come rapporto sociale di produzione, identificandolo come \u00absomma di merci, di valori di scambio, di grandezze sociali\u00bb. Una somma di merci e valori di scambio diventa capitale quando, \u00abcome forza sociale indipendente, cio\u00e8 come forza di una parte della societ\u00e0, si conserva e si accresce attraverso lo scambio con il lavoro\u00bb.\nSecondo Marx \u00abl'esistenza di una classe che non possiede null'altro che la capacit\u00e0 di lavorare, \u00e8 una premessa necessaria del capitale\u00bb, poich\u00e9 i mezzi di sussistenza destinati al consumo immediato che l'operaio riceve dal capitalista sono irrimediabilmente perduti se non impiegati per creare nuovo lavoro, dal quale ottenere altri mezzi di sussistenza. Il capitale, quindi, si accresce soltanto se lo si scambia con lavoro salariato, mentre la forza-lavoro del salariato si scambia con capitale solo a condizione che questo venga accresciuto. Per Marx \u00abaumento del capitale \u00e8 quindi aumento del proletariato, cio\u00e8 della classe lavoratrice.\u00bb\nArticolo di domenica 8 aprile 1849.\nProseguendo la traccia dell'articolo precedente, Marx nota che, con la crescita del capitale, cresce il numero dei salariati, ed il dominio del capitale si estende su una massa pi\u00f9 grande di individui. Nello stesso tempo \u00abil rapido aumento del capitale produttivo provoca un aumento ugualmente rapido della ricchezza, del lusso, dei bisogni sociali e dei godimenti sociali.\u00bb Bisogni e godimenti, essendo di natura sociale, non devono essere misurati sulla base dei mezzi materiali per la loro soddisfazione, ma sulla base della societ\u00e0.\nMarx analizza quindi i vari rapporti socio-economici presenti nel salario. Uno di essi \u00e8 il potere d'acquisto del salario, che differenzia il salario reale, cio\u00e8 la quantit\u00e0 di merci corrispondenti al salario, dal salario nominale, cio\u00e8 \u00abla somma di denaro per la quale l'operaio si vende al capitalista\u00bb.\nUn altro rapporto \u00e8 quello con il profitto del capitalista, che Marx definisce \u201csalario proporzionale, relativo\u201d, chiarendo che \u00abIl salario reale esprime il prezzo del lavoro in rapporto col prezzo delle altre merci, il salario relativo, invece, il prezzo del lavoro immediato, in rapporto col prezzo del lavoro accumulato, il valore relativo di lavoro salariato e capitale, il valore reciproco di capitalisti e operai\u00bb. Quindi anche un aumento del salario reale, accompagnato da un pi\u00f9 grande aumento del capitale, provoca una diminuzione del salario proporzionale e una maggiore diseguaglianza della distribuzione della ricchezza sociale tra capitale e lavoro.\nPer Marx \u00abil valore di scambio del capitale, il profitto, aumenta nella stessa proporzione in cui diminuisce il valore di scambio del lavoro, il salario giornaliero, e viceversa\u00bb e quindi il capitalista che con la stessa somma di lavoro riesce a comperare una maggiore somma di valori di scambio, senza aver pagato di pi\u00f9 il lavoro, ha un maggiore profitto. Marx conclude affermando che \u00abnel quadro dei rapporti fra capitale e lavoro salariato, gli interessi del capitale e gli interessi del lavoro salariato sono diametralmente opposti \u00bb, perch\u00e9 un rapido aumento del capitale, pur aumentando le entrate dell'operaio, \u00abapprofondisce l'abisso sociale che separa l'operaio dal capitalista, aumenta il potere del capitale sul lavoro, la dipendenza del lavoro dal capitale\u00bb, migliorando la situazione materiale dell'operaio a scapito della sua situazione sociale.\nArticolo di mercoled\u00ec 11 aprile 1849.\nLa domanda posta qui da Marx \u00e8 \u00abQuale influenza esercita sul salario l'accrescimento del capitale produttivo?\u00bb. Per rispondere ad essa Marx analizza la concorrenza fra i capitalisti, che richiede una riduzione dei prezzi di vendita e, di conseguenza, un aumento della forza produttiva del lavoro. Questa viene ottenuta con una maggiore divisione del lavoro e con lo sviluppo di tecnologie pi\u00f9 perfezionate. Si innesca cos\u00ec, secondo Marx, una spirale di intensificazione della divisione del lavoro e dell'impiego di macchinari, che porta ad una semplificazione del lavoro la quale, a sua volta, riduce i salari ed aumenta la concorrenza tra gli operai per la vendita della loro forza-lavoro. I piccoli industriali non saranno in grado di reggere la concorrenza dei grandi capitalisti e si troveranno reclutati nella classe operaia. In questa situazione, secondo Marx, l'operaio \u00abfa concorrenza a se stesso, a se stesso in quanto membro della classe operaia\u00bb.\nDa queste condizioni, conclude Marx, deriver\u00e0 un aumento delle crisi economiche, che saranno pi\u00f9 frequenti e pi\u00f9 forti."}
{"id": "2928490", "revid": "339392", "url": "https://it.wikipedia.org/wiki?curid=2928490", "title": "Dar'ja Vladimirovna Domra\u010deva", "text": ""}
{"id": "2928491", "revid": "290948", "url": "https://it.wikipedia.org/wiki?curid=2928491", "title": "Clorinazione", "text": ""}
{"id": "2928495", "revid": "104458", "url": "https://it.wikipedia.org/wiki?curid=2928495", "title": "Mondiali di biathlon junior 2009", "text": ""}
{"id": "2928497", "revid": "124123", "url": "https://it.wikipedia.org/wiki?curid=2928497", "title": "Afobo", "text": "Fu nominato tutore di Demostene dal padre morente.\nDilapid\u00f2 gran parte dei beni di Demostene che nel 366 a.C., raggiunta la maggiore et\u00e0, inizi\u00f2 una serie di processi contro di lui per recuperare il patrimonio."}
{"id": "2928500", "revid": "179743", "url": "https://it.wikipedia.org/wiki?curid=2928500", "title": "Banca Popolare - Volksbank", "text": ""}
{"id": "2928502", "revid": "93556", "url": "https://it.wikipedia.org/wiki?curid=2928502", "title": "Miami Heat 2009-2010", "text": "La stagione 2009-10 dei Miami Heat \u00e8 stata la 22\u00aa nella NBA per la franchigia.\nI Miami Heat sono arrivati terzi nella \"Southeast Division\" della \"Eastern Conference\" con un record di 47-35. Nei play-off hanno perso al primo turno con i Boston Celtics (4-1)."}
{"id": "2928504", "revid": "1305772", "url": "https://it.wikipedia.org/wiki?curid=2928504", "title": "Not Afraid", "text": "Not Afraid \u00e8 una canzone del rapper Eminem, che anticipa l'uscita del settimo album in studio \"Recovery\", uscito il 22 giugno 2010. Il singolo \u00e8 stato prodotto dal produttore Boi-1da e ha debuttato il 29 aprile 2010 sulla Shade 45, la stazione radio del rapper. \"Not Afraid\" entr\u00f2 nella lista musicale della Billboard Hot 100 al numero 1 della settimana a partire dal 22 maggio, diventando cos\u00ec la sedicesima canzone nella storia di Billboard a debuttare alla prima posizione. \"Not Afraid\" fece vincere ad Eminem il Grammy Award nella categoria \"Best Rap Solo Performance\".\nDescrizione.\nIl 27 aprile 2010 Eminem lanci\u00f2 un \"freestyle\" intitolato \"Despicable\", rappato sulla base della canzone \"Over\" di Drake e \"Beamer, Benz or Bentley\" di Lloyd Banks come promozione di questo singolo. A differenza di altre canzoni di Eminem come \"My Name Is\", \"The Real Slim Shady\", \"Without Me\", \"Just Lose It\" e \"We Made You\", \"Not Afraid\" non ha una tematica umoristica. Infatti in questo brano Eminem ci parla di come ha cercato di superare tutti i suoi problemi dovuti al suo abuso di alcool e droga e alla riabilitazione. Il rapper esprime inoltre l'insoddisfazione per il precedente album \"Relapse\" e promette di non deludere pi\u00f9 i suoi fan, malgrado \"Relapse\" abbia venduto oltre 3,5 milioni di copie in tutto il mondo e abbia vinto un Grammy Award come miglior album rap ai Grammy Awards 2010.\nVideo musicale.\nIl video musicale ha debuttato il 5 giugno 2010 ed \u00e8 stato girato a Newark, nel New Jersey, con la regia di Rich Lee.\nIl video si apre con una scena in cui si vede Eminem sul tetto del Manhattan Municipal Building a New York che inizia a cantare l'intro della canzone, dopodich\u00e9 comincia a rappare in una scantinato buio senza finestre. Finito il primo verso Eminem lascia la stanza e passeggia in una strada di New York, attraversandola senza dare importanza ai veicoli che passano. In un'altra scena possiamo vedere il rapper frustrato che cerca disperatamente di uscire dalla stanza buia (la stanza buia indica il periodo buio dovuto al suo abuso di alcool e droghe).\nEminem vede riflessi distorti di s\u00e9 stesso nel vetro di una macchina ferma; continua a camminare ma si ritrova circondato da una serie di specchi. Confuso, il rapper salta attraverso uno di questi rompendolo e trovandosi, cos\u00ec, sul suolo della strada. Rialzatosi, nota che la strada di fronte a lui \u00e8 stata distrutta.\nNel verso finale il rapper si getta gi\u00f9 dal burrone creato dalla strada distrutta per poi, prima di toccare il fondo, tornare magicamente su volando. Attraversando in volo tutta la citt\u00e0, torna sul picco del grattacielo dove si trovava al principio.\nIl rapper Royce da 5'9\" appare per pochi istanti nel video.\n\u00c8 uno dei video che ha ottenuto la certificazione Vevo.\nNell'estate del 2017, dopo sette anni dalla pubblicazione, il video supera il miliardo di visualizzazioni.\nSuccesso commerciale.\n\"Not Afraid\" vendette nella sua prima settimana 380.000 download digitali, diventando la sedicesima canzone della storia di Billboard a debuttare alla posizione numero 1. Il singolo \u00e8 solamente la seconda canzone hip hop ad aver debuttato alla numero 1, preceduta da I'll Be Missing You di Puff Daddy e Faith Evans. Inoltre \u00e8 il quarto singolo che ha venduto pi\u00f9 rapidamente, dietro solo a \"Right Round\" di Flo Rida, \"Boom Boom Pow\" dei Black Eyed Peas e \"Crack a Bottle\", sempre di Eminem con la partecipazione dei rapper Dr. Dre e 50 Cent. Ha debuttato alla terza posizione della classifica dei singoli pi\u00f9 venduti in Italia e alla prima posizione dei singoli pi\u00f9 venduti negli Stati Uniti.. Questo \u00e8 il terzo singolo di Eminem che riesce a debuttare direttamente alla prima posizione dei singoli pi\u00f9 venduti negli Stati Uniti, infatti ci era gi\u00e0 riuscito con \"Lose Yourself\" e \"Crack a Bottle\"."}
{"id": "2928507", "revid": "46291", "url": "https://it.wikipedia.org/wiki?curid=2928507", "title": "Berkheya", "text": "Berkheya \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questo genere hanno un portamento erbaceo o arbustivo con organi interni contenenti quasi sempre latice.\nLe foglie lungo il caule sono disposte in modo alterno (talvolta sono decorrenti e i fusti sono alati) e sono ricoperte o di spine o di peli anche lanosi. La lamina pu\u00f2 essere intera oppure soprattutto da dentata a pennatosetta. Occasionalmente formano delle pseudo-rosette.\nLe infiorescenze sono composte da capolini, peduncolati (con peduncoli lanosi, oppure provvisti di ghiandole lunghe o corte) o sessili. I capolini possono essere solitari, racemosi o corimbosi, raramente sono ascellari o umbellati. I capolini di tipo radiato (raramente di tipo discoide), sono formati da un involucro composto da brattee (o squame) disposte su pi\u00f9 serie all'interno delle quali un ricettacolo fa da base ai fiori tubulosi (quelli centrali o del disco) e ligulati (quelli periferici e radianti). L'involucro pu\u00f2 avere varie forme: campanulato, cilindrico, urceolato o obconico. Le brattee sono connate alla base e patenti all'apice, con forme intere o lobate e con spine, la superficie pu\u00f2 essere glabra o variamente pelosa. Il ricettacolo, piatto o debolmente a cupola, \u00e8 profondamente alveolato; in alcuni casi incomincia a lignificarsi all'antesi.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori del disco sono ermafroditi e fertili; quelli del raggio sono sterili o neutri e uniseriati; possono essere presenti degli staminoidi.\nCalice: i sepali del calice sono ridotti ad una coroncina di squame.\nCorolla: le corolle dei fiori del raggio hanno delle ligule raggianti che terminano con 5 denti o lobi e 5 - 10 venature longitudinali; i lobi in genere sono sclerificati sui margini o lungo le venature; il colore \u00e8 giallo o bianco. I fiori del disco sono tubulosi con cinque lobi ispessiti. Tutti i fiori hanno dei peli multicellulari ialini.\nAndroceo: gli stami sono 5 con filamenti liberi e distinti, mentre le antere, sagittate, sono saldate in un manicotto (o tubo) circondante lo stilo. L'appendice apicale delle antere \u00e8 da corta a lunga, normalmente acuta e ben fissata; le teche sono speronate con o senza coda. L'endotecio normalmente \u00e8 privo di pareti laterali ispessite, possono essere presenti alcune cellule polarizzate. Il polline pu\u00f2 avere varie forme ma generalmente \u00e8 sferico.\nGineceo: lo stilo \u00e8 filiforme, mentre gli stigmi dello stilo sono due divergenti. L'ovario \u00e8 infero uniloculare formato da 2 carpelli. Gli stili sono claviformi e alla base della biforcazione stigmatica \u00e8 presente un anello peloso (gli stili dei fiori sterili sono indivisi); nella parte superiore possono essere leggermente ispessiti. Inoltre i peli dello stilo sono mammillati.\nIl frutto \u00e8 un achenio con pappo. Gli acheni, con forme obovoidi o pi\u00f9 spesso a spirale, sono costoluti e dorsoventralmente asimmetrici; la superficie si presenta da densamente a sparsamente sericea o glabra; il pericarpo si presenta con una subepidermide sclerificata su 1 - 2 strati di cellule rotondeggianti. Il pappo, persistente, \u00e8 costituito da una o due serie di squame da piccole a grandi connate alla base a consistenza scabra e bordi da dentati a erosi (raramente il pappo \u00e8 assente).\nDistribuzione e habitat.\nLa distribuzione delle piante di questa specie \u00e8 relativa all'Africa meridionale e tropicale, Nigeria ed Etiopia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questa voce appartengono alla sottotrib\u00f9 Gorteriinae (trib\u00f9 Arctotideae) della sottofamiglia Vernonioideae. Questa assegnazione \u00e8 stata fatta solo ultimamente in base ad analisi di tipo filogenetico sul DNA delle piante. Precedenti classificazioni descrivevano queste piante nella sottofamiglia Cichorioideae.\nDa un punto di vista filogenetico il genere \"Berkheya\" \u00e8 parafiletico ed \u00e8 incorporato all'interno di un ampio clade, chiamato \"clade Berkheya\", insieme ai generi correlati \"Cullumia\", \"Cuspidia\", \"Didelta\" e \"Heterorhachis\". Uno dei caratteri principali di questo clade sono le foglie provviste di spine e i peli dello stilo mammillati. Anche la morfologia dell'achenio e del pappo supporta parzialmente il clade in esame.\nIl genere tradizionalmente viene suddiviso nelle seguenti serie (il numero delle specie per ogni serie pu\u00f2 essere approssimativo): \nIl numero cromosomico delle specie di questo gruppo \u00e8: 2n = 14.\nElenco delle specie.\nPer questo genere sono assegnate le seguenti 79 specie:\nA\nB\nC\nD\nE\nF\nG\nH\nI\nJ\nL\nM\nN\nO\nP\nR\nS\nT\nU\nV\nW\nZ\nSinonimi.\nSono elencati alcuni sinonimi per questa entit\u00e0:\nVoci correlate.\nGeneri di Asteraceae"}
{"id": "2928509", "revid": "785863", "url": "https://it.wikipedia.org/wiki?curid=2928509", "title": "Thirst (film 2009)", "text": "Thirst () \u00e8 un film del 2009 scritto, prodotto e diretto da Park Chan-wook, vincitore del premio della giuria al 62\u00ba Festival di Cannes. La trama \u00e8 liberamente ispirata al romanzo \"Teresa Raquin\" di \u00c9mile Zola.\nTrama.\nSang-hyun \u00e8 un prete cattolico che svolge volontariato in un ospedale. \u00c8 un uomo rispettato per la sua cieca fede e per la dedizione al lavoro, tuttavia nutre in segreto sentimenti quali dubbio e tristezza. Sang-hyun si offre volontario per partecipare ad un esperimento volto a trovare un vaccino per il virus letale Emmanuel. Nonostante l\u2019esperimento fallisca, e Sang-hyun venga infettato in maniera apparentemente fatale, ha una rapida e completa guarigione dopo aver ricevuto sangue tramite trasfusione.\nLa notizia della sua miracolosa guarigione si diffonde velocemente e le persone iniziano a credere che egli abbia ricevuto il dono di guarire il prossimo. Ben presto, migliaia di persone entrano nella cerchia di Sang-hyun per assistere alle sue funzioni, tra queste Kang-woo e famiglia, suo amico d\u2019infanzia, che lo invita ad unirsi alla serata di mahjong nella sua casa. Qui Sang-hyun si sente attratto dalla moglie dell\u2019amico, Tae-ju. Sang-hyun tuttavia ha una ricaduta e ritornano i sintomi della malattia, solo per risvegliarsi in panico, alla ricerca di un riparo a causa della luce del sole. Sang-hyun infatti si \u00e8 trasformato in un vampiro.\nInizialmente Sang-hyun sente un rinnovato vigore, ma presto si rende conto della sete e si ritrova suo malgrado a bere il sangue di un paziente in stato comatoso. Dopo aver tentato il suicidio, Sang-hyun sente l\u2019irrefrenabile desiderio di sangue umano. A peggiorare la situazione, i sintomi del virus Emmanuel ritornano e sembrano sparire solo quando la sete di sangue viene placata. Nel disperato tentativo di non commettere omicidi, Sang-hyun inizia a rubare le sacche di sangue per le trasfusioni dell\u2019ospedale.\nTae-ju, che vive col marito malato e la suocera iperprotettiva, la signora Ra, conduce una vita triste e arida. Prova attrazione e desiderio nei confronti di Sang-hyun, tanto che i due instaurano una relazione segreta, ma quando Tae-ju scopre la verit\u00e0 su Sang-hyun, lo allontana in preda al terrore. Quando Sang-hyun la prega di fuggire insieme, lei rifiuta, suggerendo piuttosto di uccidere il marito.\nQuando il superiore di Sang-hyun al monastero gli chiede di donargli il suo sangue di vampiro per guarire i suoi occhi e tornare a vedere il mondo prima di morire, Sang-hyun lo uccide per poi fuggire dal monastero. Torna alla dimora della signora Ra, in modo da giacere in segreto con Tae-ju. Sang-hyun nota dei lividi sul corpo di Tae-ju e crede che il marito ne possa essere la causa, sospetto che lei timidamente conferma. Sang-hyun decide di uccidere Kang-woo durante una battuta di pesca assieme alla coppia. Spinge Kang-woo in acqua e lo chiude in un armadio in fondo al lago con un masso per impedire che questo torni in superficie.\nNe segue un\u2019investigazione di polizia. La signora Ra inizia a bere dopo la morte del figlio, affondando sempre pi\u00f9 nella depressione e giungendo ad uno stato di apatia e paralisi fisica. Sang-hyun e Tae-ju vengono perseguitati da terrificanti visioni del cadavere putrefatto di Kang-woo. Quando Tae-ju si lascia sfuggire che Kang-woo non l\u2019ha mai picchiata, Sang-hyun \u00e8 furioso in quanto ha ucciso l\u2019amico solo per proteggerla. Con le lacrime agli occhi, Tae-ju chiede a Sang-hyun di ucciderla e farla ricongiungere al marito. L\u2019accontenta, ma dopo essersi nutrito del suo sangue, decide di non voler rimanere solo per sempre e nutre il corpo di Tae-ju col proprio sangue, trasformandola in vampiro. La signora Ra, caduta a terra in seguito ad una crisi, assiste a tutto.\nTae-ju si rivela ben presto un mostro privo di qualsiasi rimorso, uccidendo indiscriminatamente chiunque solo per nutrirsi, mentre Sang-hyun si comporta in maniera pi\u00f9 composta e compassionevole, uccidendo solo quando strettamente necessario. La loro etica conflittuale risulta in un inseguimento sui tetti e in una breve lotta. Qualche tempo dopo, la signora Ra tenta di comunicare agli amici di Kang-woo che Sang-hyun e Tae-ju sono gli assassini del figlio. Tae-ju si sbarazza velocemente di due degli amici e Sang-hyun si occupa della terza. Realizzando la gravit\u00e0 della situazione, Sang-hyun comunica a Tae-ju la necessit\u00e0 di andarsene prima di essere scoperti. Prima di andarsene insieme, Sang-hyun fa visita al campo di credenti che lo avevano creduto un miracolo vivente in quanto sopravvissuto al virus Emmanuel. Per fare in modo che questi smettano di idolatrarlo, finge di violentare una ragazza, scatenando l\u2019ira dei fedeli che lo scacciano.\nSang-hyun quindi mette la signora Ra nella sua auto e, assieme a Tae-ju, guida nella notte. Nella casa intanto, la terza degli amici scappa, in quanto Sang-hyun aveva solo finto di ucciderla per proteggerla dalla furia omicida di Tae-ju. Svegliatasi da un sonnellino in auto, Tae-ju si rende conto che Sang-hyun l\u2019ha portata in un luogo desolato senza alcun riparo dall\u2019imminente alba. Realizzando che il piano di Sang-hyun \u00e8 quello di bruciare entrambi sotto i raggi del sole, Tae-ju cerca di nascondersi, ma Sang-hyun rende vano ogni suo tentativo. Rassegnatasi al proprio destino, lo raggiunge sul cofano dell\u2019auto ed entrambi si riducono in cenere al sorgere del sole mentre la signora Ra guarda la scena dal sedile sul retro."}
{"id": "2928511", "revid": "1442080", "url": "https://it.wikipedia.org/wiki?curid=2928511", "title": "Jean De Clercq", "text": "Carriera.\nIn carriera, De Clercq gioc\u00f2 per il Beerschot VAV e il Royal Antwerp FC per il quale fu anche allenatore assieme a Richard Gedopt.\nCon la Nazionale belga, disput\u00f2 il Mondiale 1930."}
{"id": "2928513", "revid": "1632387", "url": "https://it.wikipedia.org/wiki?curid=2928513", "title": "ICub", "text": "iCub \u00e8 un robot androide costruito dall'Istituto Italiano di Tecnologia (IIT) di Genova. Alto 104 cm e pesante 22\u00a0kg, la sua estetica e funzionalit\u00e0 ricordano quelle di un bambino di circa tre anni.\niCub viene sviluppato congiuntamente al RobotCub Consortium, una societ\u00e0 mista di alcune universit\u00e0 europee. Il maggiore scopo di questa piattaforma informatica e hardware \u00e8 quella di studiare la cognizione, attraverso l'implementazione di algoritmi motivati dalla biologia.\nIl progetto \u00e8 \"open-source\" sia per il software disponibile gratis e non criptato, che per la parte hardware, approfonditamente descritta nelle sue componenti, con pezzi reperibili sul mercato.\niCub \u00e8 stato presentato dall'IIT al Festival della Scienza di Genova nel 2009, dopo una serie di prototipi di complessit\u00e0 crescente, in base a ricerche iniziate nel 2003.\nNome.\niCub viene proposto come un prototipo diretto a una comunit\u00e0 di sviluppatori software opensource, perch\u00e9 sviluppino diversi modelli comportamentali impiegabili in molteplici funzioni avanzate con varia utilit\u00e0.\nQuesto robot potrebbe essere utilizzato dai neuropsichiatri nella terapia di pazienti con autismo (utile anche come presidio di sorveglianza).\nCaratteristiche.\nLe dimensioni del robottino iCub sono simili a quelle di un bambino di 3 anni e mezzo.\nIl robot umanoide iCub versione 1 \u00e8 alto 104\u00a0cm e pesa 22\u00a0kg. Possiede 53 motori e pu\u00f2 muovere testa, arti superiori e vita. Possiede inoltre un elevato senso di propriocezione. Le sue mani, dotate di tatto, hanno nove snodi. Pu\u00f2 manipolare oggetti con grande facilit\u00e0. ICub vanta una serie crescente di abilit\u00e0: pu\u00f2 muovere le palpebre e le labbra. Sa anche simulare emozioni (sorpresa, gioia...) grazie a luci ed espressioni del viso. Il sistema Open Source crea software e hardware modificabili da chiunque ne sia in grado.\n53 gradi libert\u00e0 di movimento.\nSi stima che iCub, nella sua versione finale, avr\u00e0 53 gradi di libert\u00e0 di movimento, organizzati nel seguente modo:"}
{"id": "2928517", "revid": "486946", "url": "https://it.wikipedia.org/wiki?curid=2928517", "title": "Retroingegneria", "text": ""}
{"id": "2928518", "revid": "287204", "url": "https://it.wikipedia.org/wiki?curid=2928518", "title": "Chicago Bulls 2009-2010", "text": "La stagione 2009-10 dei Chicago Bulls fu la 44\u00aa nella NBA per la franchigia.\nI Chicago Bulls arrivarono terzi nella \"Central Division\" della \"Eastern Conference\" con un record di 41-41. Nei play-off persero al primo turno con i Cleveland Cavaliers (4-1)."}
{"id": "2928522", "revid": "640277", "url": "https://it.wikipedia.org/wiki?curid=2928522", "title": "Gola (ingordigia)", "text": "Il peccato di gola nella teologia cristiana \u00e8 uno dei sette Vizi capitali e si ha quando l'essere umano \"eccede la giusta misura nel dedicarsi ai piaceri del cibo e delle bevande\". L'ingordigia di cibi e bevande \u00e8 condannata sia in quanto esempio di sfrenatezza e di lascivia al posto della modestia e del controllo di s\u00e9, sia come ingiustizia sociale in contrapposizione ai poveri che soffrono la fame e la povert\u00e0. In particolare nel Medioevo era particolarmente malvista in quanto la miseria e la fame erano molto diffuse, tanto che per la Chiesa cattolica \u00e8 uno dei sette peccati capitali.\nI simboli che rappresentano la gola sono il maiale e il colore arancione."}
{"id": "2928533", "revid": "686936", "url": "https://it.wikipedia.org/wiki?curid=2928533", "title": "Maurkice Pouncey", "text": "Carriera professionistica.\nPittsburgh Steelers.\nAl draft NFL 2010 Pouncey fu selezionato come 18\u00aa scelta assoluta dai Pittsburgh Steelers. Debutt\u00f2 nella NFL il 12 settembre 2010 contro gli Atlanta Falcons indossando la maglia numero 53. Disput\u00f2 una stagione di alto livello fino ad arrivare al Super Bowl, non potendo per\u00f2 prendervi parte per\u00f2 a causa di un infortunio alla caviglia. A fine anno giunse terzo nella votazione di rookie offensivo dell'anno della NFL ottenendo 2 voti sui 50 disponibili del premio attribuito dall'Associated Press.\nNell'anno successivo disput\u00f2 14 partite tutte da titolare ed \u00e8 stato convocato per la seconda volta al Pro Bowl. A fine stagione fu votato al 49\u00ba posto nella NFL Top 100, l'annuale classifica dei migliori cento giocatori della stagione.\nIl 26 dicembre 2012, Maurkice fu convocato per il terzo Pro Bowl in carriera. Nel gennaio 2013 l'Associated Press lo ha inser\u00ec nel Second-team All-Pro mentre The Sporting News lo vot\u00f2 nel First-team.\nNella prima gara della stagione 2013 contro i Tennessee Titans, Pouncey si ruppe il legamento anteriore e il legamento mediale del ginocchio destro, infortunio che lo costrinse a saltare il resto della stagione. Tornato in campo l'anno successivo, a fine stagione fu convocato per il quarto Pro Bowl in carriera e inserito nel First-team All-Pro. Fu inoltre inserito all'83\u00ba posto nella NFL Top 100, la classifica dei migliori cento giocatori della stagione\nNel 2016, Pouncey fu convocato per il quinto Pro Bowl in carriera.\nIl 7 marzo 2019, Pouncey firm\u00f2 un'estensione triennale del valore di 33 milioni di dollari con gli Steelers fino al, rendendolo il centro pi\u00f9 pagato della NFL. Il 14 novembre 2019, durante la gara del gioved\u00ec contro i Cleveland Browns nella settimana 11, Pouncey fu coinvolto in una rissa dopo che Myles Garrett colp\u00ec Mason Rudolph alla testa con un casco. Pouncey rispose tirando pugni e calci a Garrett, venendo espulsi entrambi. Il giorno successivo fu sospeso dalla lega per tre partite. A fine stagione fu convocato per il suo ottavo Pro Bowl.\nIl 12 febbraio 2021 Pouncey annunci\u00f2 il ritiro assieme al fratello."}
{"id": "2928534", "revid": "1494169", "url": "https://it.wikipedia.org/wiki?curid=2928534", "title": "Muntari", "text": ""}
{"id": "2928537", "revid": "767487", "url": "https://it.wikipedia.org/wiki?curid=2928537", "title": "Sean Weatherspoon", "text": "Carriera professionistica.\nAtlanta Falcons.\nAl draft NFL 2010, Weatherspoon fu selezionato come 19 scelta assoluta dagli Atlanta Falcons. Il 29 luglio 2010 firm\u00f2 un contratto di 5 anni del valore di 17,5 milioni di dollari. Debutt\u00f2 come professionista il 12 settembre 2010 contro i Pittsburgh Steelers indossando la maglia numero 56. Nella sua stagione da rookie mise a segno 42 tackle e un sack. Nel 2011 divenne stabilmente titolare nel ruolo di outside linebacker, terminando con 115 tackle, 4,0 sack 8 passaggi deviati e un fumble recuperato. Nella gara del primo turno di playoff contro i New York Giants mise a segno 12 tackle ma i Falcons furono eliminati dai futuri vincitori del Super Bowl.\nNel 2012, Weatherspoon fu nominato capitando della difesa dei Falcons, occupandosi anche di chiamare gli schemi difensivi. La sua stagione regolare termin\u00f2 con 95 tackle, 3 sack e il primo intercetto in carriera nella gara del 25 novembre contro i Tampa Bay Buccaneers. Nel divisional round dei playoff mise a segno 8 tackle e forz\u00f2 un fumble nella vittoria della sua squadra. I Falcons furono eliminati la settimana successiva contro i San Francisco 49ers nella finale della NFC, in cui Sean fece registrare 5 tackle.\nNel 2013, Weatherspoon perse 10 partite per infortunio, terminando con 38 tackle e il primo touchdown in carriera nella gara contro i Green Bay Packers su ritorno da intercetto. Il 10 giugno 2014 durante un allenamento si ruppe il tendine d'Achille, venendo costretto a perdere l'intera annata.\nArizona Cardinals.\nL'11 marzo 2015, Weatherspoon firm\u00f2 un contratto annuale da 4 milioni di dollari con gli Arizona Cardinals."}
{"id": "2928553", "revid": "277947", "url": "https://it.wikipedia.org/wiki?curid=2928553", "title": "Wilhelm M\u00fcller", "text": "Biografia.\nWilhelm M\u00fcller nacque in una famiglia di artigiani: suo padre Christian Leopold (1752-1820) era un calzolaio. Dopo gli studi superiori completati nel ginnasio della citt\u00e0 natale, nel 1812 si iscrisse all'Universit\u00e0 di Berlino dove si dedic\u00f2 soprattutto a studi di storiografia e filologia. A Berlino frequent\u00f2 giovani intellettuali romantici quali Gustav Schwab, Achim von Arnim, Clemens Brentano e Ludwig Tieck. Nel febbraio 1813 interruppe gli studi per arruolarsi volontario nell'esercito prussiano; prender\u00e0 parte alle battaglie di L\u00fctzen, di Bautzen, di Hanau e di Kulm nell'ambito della guerra contro Napoleone. Dopo essere stato di stanza a Praga e a Bruxelles, nel 1814 venne congedato dall'esercito e torn\u00f2 a Dessau: riprese gli studi universitari nel 1815 e consegu\u00ec la laurea a Berlino nel 1817.\nLe prime composizioni in versi di M\u00fcller apparvero nel 1816 nell'antologia di canti patriottici tedeschi \"Bundesbl\u00fcten\", assieme a quelli di altri suoi amici reduci dalla lotta della nazione tedesca contro l'invasione francese. L'anno della laurea venne ammesso all'Accademia delle Scienze di Berlino e accompagn\u00f2 il barone Albert von Sack in un viaggio di studio che avrebbe dovuto svolgersi in Egitto e in Italia. A causa di una epidemia, la spedizione tedesca si rec\u00f2 dapprima in Italia. Raggiunta Roma nel gennaio 1818, M\u00fcller si separ\u00f2 da Sack; visit\u00f2 Napoli, trascorse l'estate a Roma e dintorni, e torn\u00f2 in patria nell'autunno del 1818. Le sue impressioni di viaggio furono pubblicate nel 1820 in \"Rom, R\u00f6mer und R\u00f6merinnen\".\nNel 1819 fu nominato professore di latino e greco nel ginnasio di Dessau, e nel 1820 bibliotecario alla \"Biblioteca ducale\". Nel maggio 1821 spos\u00f2 Adelaide Basedow, nipote del pedagogista Johann Bernhard Basedow; dal matrimonio nacquero due figli: Auguste, nata il 20 aprile 1822, e Friedrich Max, nato il 6 dicembre 1823, che diverr\u00e0 un importante storico e filologo.\nM\u00fcller si dedic\u00f2 intensamente allo studio e nel breve spazio di tempo in cui visse, oltre a scrivere versi, cur\u00f2 un testo scolastico sulla poesia omerica, una traduzione del\"la tragica storia del Dottor Faust\" di Marlowe, un'antologia della poesia tedesca del XVII secolo in dieci volumi, in collaborazione con Karl August F\u00f6rster, e aveva iniziato una raccolta di canti popolari italiani portata poi a termine da Oskar Ludwig Bernhard Wolff. Mor\u00ec improvvisamente per un attacco cardiaco, a soli 32 anni di et\u00e0, dopo essere ritornato da un viaggio di studio nella Germania sud-occidentale (\"S\u00fcdwestdeutschland\").\nA torto o a ragione, M\u00fcller non \u00e8 pi\u00f9 considerato una figura importante della letteratura tedesca, e il suo nome sarebbe probabilmente gi\u00e0 caduto nell'oblio se il compositore Franz Schubert, suo contemporaneo, non avesse messo in musica un gran numero di suoi componimenti poetici; secondo il giudizio di Italo Alighiero Chiusano, \u00abse oggi possediamo quelle collane di gioielli musicali che sono il \"Viaggio d'inverno\" e \"La bella mugnaia\" (o molinara, come traducono altri), lo dobbiamo all'umile ma tutt'altro che spregevole musa di Muller\u00bb.\nM\u00fcller va in ogni caso ricordato come l\u2019autore della prima riflessione critica sulla letteratura di viaggio in Italia, genere al quale egli stesso aveva contribuito con la sua opera dedicata a Roma. In un corposo articolo uscito in 4 parti tra il 1820 e il 1821 sulle pagine della rivista \"Hermes oder kritisches Jahrbuch der Literatur\", col titolo \"Reisebeschreibungen \u00fcber Italien\" (Descrizioni di viaggio in Italia) egli prendeva infatti in esame la produzione inglese, francese e tedesca sull\u2019argomento nota a quell\u2019epoca, recensendola e valutandola con acuto senso critico e ponendo in tal modo le basi dell\u2019odeporica italiana quale genere letterario autonomo. Nell\u2019ultima parte di questo suo lavoro, inoltre, commentando le opere di alcuni storici tedeschi dell\u2019arte italiana, egli fu tra i primi a cogliere l\u2019importanza degli artisti italiani medievali, fino ad allora largamente sottovalutati."}
{"id": "2928559", "revid": "92723", "url": "https://it.wikipedia.org/wiki?curid=2928559", "title": "Simmetria (matematica)", "text": "In matematica, una simmetria \u00e8 un'operazione che muove o trasforma un oggetto lasciandone inalterato l'aspetto. L'oggetto pu\u00f2 essere, ad esempio, una figura geometrica o un'equazione. Generalmente, le simmetrie di un oggetto formano un gruppo, detto gruppo delle simmetrie.\nEsempi di trasformazioni sono le isometrie di figure geometriche come i poligoni o i poliedri (come le riflessioni o rotazioni) oppure le permutazioni delle variabili in una formula o equazione.\nSimmetria in geometria.\nUna simmetria di una figura geometrica \u00e8 una trasformazione che lascia la figura invariata. Una tale definizione dipende da cosa si intende per \"figura geometrica\" e \"trasformazione\".\nIn ogni caso, le \"trasformazioni\" formano un gruppo con l'operazione di composizione, e le simmetrie formano un sottogruppo, detto gruppo delle simmetrie della figura. In altre parole, si verificano i fatti seguenti:\nPunti fissi.\nI punti fissi sono i punti della figura geometrica che restano fermi in una simmetria. Se esiste un solo punto fisso (come accade, ad esempio, in una rotazione nel piano), questo \u00e8 detto centro della simmetria, mentre se i punti fissi formano una retta (come in una riflessione nel piano, o una rotazione nello spazio) questa \u00e8 l'asse della simmetria. Alcune trasformazioni (ad esempio le traslazioni) non hanno punti fissi.\nTutto ci\u00f2 vale nella geometria euclidea. Se, invece, si considera la geometria proiettiva, nella quale lo spazio euclideo viene ampliato con gli enti geometrici impropri (cio\u00e8 posti all'infinito), allora la traslazione, ad esempio, \u00e8 una rotazione nel piano intorno a un punto posto all'infinito in direzione ortogonale alla direzione di traslazione.\nUna figura piana pu\u00f2 avere pi\u00f9 assi di simmetria: in questo caso, questi si intersecano tutti in un punto. Ad esempio, un quadrato ha 4 assi di simmetria, che si intersecano nel centro.\nUna figura solida, come un poliedro, pu\u00f2 avere degli assi di simmetria (in presenza di rotazioni) o dei piani di simmetria (in presenza di riflessioni). Ad esempio, un parallelepipedo ha almeno 3 assi di simmetria e 3 piani di simmetria.\nGeometria euclidea.\nNella geometria euclidea, una figura geometrica \u00e8 un qualsiasi sottoinsieme dello spazio euclideo (ad esempio, del piano o dello spazio tridimensionale). Sono quindi figure geometriche ad esempio i poligoni o le coniche nel piano, o i poliedri nello spazio.\nLe trasformazioni della geometria euclidea sono le isometrie: ovvero traslazioni, riflessioni, rotazioni, e composizioni di queste. Ciascuna di queste trasformazioni sposta tutti i punti dello spazio, ed in particolare muove la figura geometrica che vi \u00e8 contenuta.\nAd esempio, fra le simmetrie di un quadrato troviamo la rotazione oraria di 90\u00b0 intorno al centro, e la riflessione intorno ad un suo asse. Componendo queste due operazioni si ottengono altre simmetrie del quadrato.\nIl gruppo delle simmetrie di un poligono regolare con formula_1 lati \u00e8 un gruppo molto studiato in algebra, detto gruppo diedrale. Ha due generatori: la riflessione formula_2 rispetto ad un asse, e la rotazione oraria formula_3 di formula_4 gradi. Componendo le simmetrie formula_2 e formula_3 si ottengono tutte le altre simmetrie, che sono di due tipi:\nIl gruppo diedrale, di solito indicato con formula_12, \u00e8 quindi un gruppo finito di formula_13 elementi. Non \u00e8 un gruppo abeliano: infatti gli elementi formula_14 e formula_15 sono simmetrie differenti (entrambe riflessioni, ma con assi diversi).\nPoliedri.\nCiascuno dei cinque solidi platonici ha un gruppo di simmetrie: questi gruppi di simmetrie sono degli oggetti di importanza fondamentale nell'algebra e nella geometria moderne, e si ritrovano in molti contesti differenti. Due solidi platonici duali hanno lo stesso gruppo di simmetrie.\nTutti questi gruppi di simmetrie sono finiti e non abeliani.\nIl gruppo di simmetrie del tetraedro \u00e8 il pi\u00f9 piccolo fra questi. Ogni permutazione dei vertici del tetraedro \u00e8 realizzata esattamente da una simmetria, quindi il gruppo \u00e8 isomorfo al gruppo simmetrico formula_16, che ha formula_17 elementi. Fra questi, 12 sono realizzabili tramite rotazioni, e corrispondono al sottogruppo alternante formula_18, formato dalle permutazioni pari.\nConiche.\nUna circonferenza ha una quantit\u00e0 infinita di simmetrie: le rotazioni di un angolo qualsiasi intorno all'origine, e le riflessioni rispetto a una retta arbitraria, passante per l'origine. Il gruppo di simmetrie di una circonferenza \u00e8 quindi infinito, ed \u00e8 isomorfo al gruppo ortogonale formula_19.\nUn'ellisse (che non sia una circonferenza) ha invece molte meno simmetrie: le simmetrie formula_2 e formula_21 rispetto agli assi, e la loro composizione formula_22. Il gruppo di simmetrie consta quindi di 4 elementi formula_23, \u00e8 abeliano ed isomorfo al prodotto diretto formula_24 di due gruppi ciclici di ordine formula_25.\nUn'iperbole ha lo stesso gruppo di simmetrie, generato dalle riflessioni sui suoi due assi.\nUna parabola ha ancora meno simmetrie: oltre all'identit\u00e0, una riflessione rispetto al suo asse. Quindi il gruppo di simmetrie \u00e8 isomorfo a formula_26.\nDimensione arbitraria.\nIl gruppo di simmetrie di una sfera formula_27 di dimensione formula_1 \u00e8 il gruppo speciale ortogonale formula_29.\nSimmetria in algebra.\nUna simmetria in un'espressione matematica (ad esempio una formula o un'equazione) contenente delle variabili \u00e8 una permutazione di queste che lascia invariata l'espressione. Ad esempio, nel polinomio formula_30 ogni permutazione delle variabili \u00e8 una simmetria, mentre nell'equazione formula_31 solo la permutazione delle variabili formula_32 e formula_33 \u00e8 una simmetria.\nAnche in questo contesto le simmetrie formano un gruppo, che \u00e8 sottogruppo del gruppo simmetrico di tutte le permutazioni delle variabili. Se l'espressione ha un numero finito di variabili, tale gruppo \u00e8 finito. Un\"espressione\" qui \u00e8 un qualsiasi oggetto matematico formale che dipenda da alcune variabili: ad esempio, anche una relazione binaria o una matrice.\nEsempi.\nIl termine \"simmetrico\" \u00e8 usato in matematica in vari contesti, e denota sempre la presenza di una particolare simmetria.\nSimmetrie e grafico delle funzioni.\nDato il grafico della funzione formula_34, si possono ottenere le seguenti simmetrie:"}
{"id": "2928562", "revid": "367788", "url": "https://it.wikipedia.org/wiki?curid=2928562", "title": "Comuni della provincia di C\u00e1ceres", "text": "Quello che segue \u00e8 l'elenco dei comuni spagnoli della provincia di C\u00e1ceres, nella comunit\u00e0 autonoma di Estremadura. I dati sono aggiornati al 2002."}
{"id": "2928563", "revid": "15756", "url": "https://it.wikipedia.org/wiki?curid=2928563", "title": "Castello ducale di Bisaccia", "text": "Il Castello ducale di Bisaccia \u00e8 il castello federiciano di Bisaccia, paesino in provincia di Avellino, vicino alla cattedrale. Fu costruito dai Longobardi intorno alla seconda met\u00e0 dell'VIII secolo. Distrutto dal sisma del 1198 il maniero fu ricostruito verso la fine del XIII secolo da Federico II di Svevia. Ai tempi di Federico II il feudo apparteneva a Riccardo di Bisaccia. Nel XVI secolo fu trasformato in residenza signorile.\nArchitettura.\nLa struttura muraria \u00e8 costituita da grossi ciottoli fluviali misti a blocchi di calcare squadrati e malta durissima. Nel castello sono presenti una cisterna con depuratore e tubi fittili, per il deflusso delle acque, una torre alta 12 metri e larga 8 metri e le rovine di una piccola chiesa absidata. Le stanze del castello sono 42.\nSul portone c'\u00e8 lo stemma della famiglia Pignatelli d'Egmont che tenne il castello dalla fine del XVI agli inizi del XIX secolo.\nLa zona residenziale, dove soggiornava il feudatario, si trovava nell'ala Sud.\nStoricamente era uno strategicamente importante bastione di controllo, che faceva parte di una linea difensiva che aveva la funzione di proteggere i territori della Puglia occidentale e settentrionale. Questa linea di difesa, che correva lungo la via Appia e la via Traiana e di cui facevano parte, oltre alla fortezza di Bisaccia, quella di Sant'Agata di Puglia e il castello di Ariano Irpino, fu opera del catapano bizantino Basilio Boioanne, che la realizz\u00f2 nel corso della sua riorganizzazione amministrativa della \"Capitanata occidentale\". Il castello di Bisaccia in quell'epoca si chiamava \"castrum Byzacium\" o \"Byzantii\" ed era un avamposto difensivo bizantino.\nStoria.\nI Normanni.\nI primi documenti che attestano l'esistenza del castello sono di epoca normanna, anche se gi\u00e0 i Longobardi intorno alla seconda met\u00e0 dell'VIII secolo avevano costruito una primitiva fortezza.\nSotto i Normanni Bisaccia divenne un feudo governato da un feudatario. I feudatari vincolavano al feudo i contadini, che venivano venduti insieme al feudo (i cosiddetti servi della gleba). Vi erano due tipi di patti agrari tra feudatario e contadino:\nA Bisaccia veniva praticato il pastinato, che diede tra l'altro il nome a una frazione di Bisaccia, \"Pastina\". Il pastinato fece s\u00ec che il castello di Bisaccia divenisse un centro di popolamento intorno al quale sorgevano nuove abitazioni, favorendo tra l'altro la diffusione della piccola propriet\u00e0 contadina.\n In seguito al matrimonio tra la regina dei normanni Costanza d'Altavilla e l'imperatore Enrico VI, le corone di Sicilia e del Sacro Romano Impero vennero unificate nelle mani di Federico II, re di Sicilia e imperatore.\nRicostruzione del castello ad opera di Federico II.\nDal 1230 al 1246 il feudo di Bisaccia appartenne al feudatario di Bisaccia e di Lavello Riccardo I di Bisaccia, il cui figlio, Ruggero di Bisaccia, aveva sposato Mabilia De Amicis, parente stretta del poeta della scuola siciliana Ruggero De Amicis; dal matrimonio nacque Riccardo II di Bisaccia. Nel 1246, tuttavia, il Signore di Bisaccia Riccardo I venne privato del suo feudo dall'Imperatore Federico II e successivamente giustiziato insieme al figlio, a causa del suo coinvolgimento nella congiura di Capaccio. Federico II ricostru\u00ec quasi interamente il castello di Bisaccia, quasi interamente distrutto dal terremoto del 1198, e ne us\u00f2 i sotterranei come prigione. La torre quadrata del castello, tipicamente sveva, \u00e8 riconducibile all'epoca di Federico II e fu sicuramente elevata \u00abin modo che la sua parte pi\u00f9 alta potesse essere collegata visivamente con la rete dei castelli federiciani circostanti fino a quelli della contigua Basilicata\u00bb. Federico II, inoltre, visit\u00f2 Bisaccia nel 1250, come risulta dalla \"Historia Diplomatica Friderica II\", che riporta che il 28 giugno 1250 l'Imperatore eman\u00f2 \u00abnel campo nelle vicinanze di Bisaccia\u00bb il seguente mandato:\nNelle vicinanze di Bisaccia, si trovava il Formicoso, colle ribattezzato da Federico II \"Monte Sano\" (\"Mons Sanum\"), a conferma dell'apprezzamento dell'Imperatore per il luogo. Secondo l'edizione del 1980 dell'archivio storico per le province napoletane, infatti, \u00abFederico II [...] volentieri, \u00e8 dato supporre, si recava [...] a cacciare [...] nella localit\u00e0 detta, ancora oggi, Formicoso\u00bb, e ci\u00f2 spiegherebbe anche perch\u00e9 l'Imperatore ribattezz\u00f2 il Formicoso \"Monte Sano\". Secondo il sito dei beni culturali, \u00e8 verosimile che Federico II avesse usato il castello di Bisaccia come residenza di caccia, considerata la passione dell'Imperatore per la caccia col falcone e la vicinanza del borgo con il Formicoso, dove la selvaggina abbondava. Non \u00e8 da escludere, inoltre, che il castello fosse stato sede saltuaria della scuola poetica siciliana.\nNel 1254 il castello di Bisaccia fu proprio il luogo dove l'Imperatore Manfredi, figlio di Federico II e braccato dall'esercito del Papa, si rifugi\u00f2 e si salv\u00f2: \nManfredi successivamente don\u00f2 il feudo di Bisaccia dapprima al conte di Acerra e poi a Matteo di Monticchio. Morto Manfredi nella battaglia di Benevento (1266), in seguito alla quale gli Angioini conquistarono il Regno di Sicilia, nel 1267 Corradino, nipote di Manfredi, discese in Italia per tentare di riconquistare il regno, ma fu sconfitto. Nel frattempo, all'epoca del tentativo di riconquista di Corradino, Riccardo II di Bisaccia, avolo del barone di Bisaccia Riccardo I, organizz\u00f2 il matrimonio combinato tra la sorella e Matteo di Monticchio, pur senza l'autorizzazione del re angioino; la sorella gli port\u00f2 cos\u00ec in dote met\u00e0 del feudo di Bisaccia. Sconfitto Corradino e fatto giustiziare Matteo di Monticchio per tradimento, nel 1268 Carlo I d'Angi\u00f2 assegn\u00f2 il feudo di Bisaccia ad Anselme de Chevreuse. Riccardo II fece appello e nel 1271 ritorn\u00f2 in possesso del feudo di Bisaccia, nonostante fosse il cognato di Matteo di Monticchio, traditore del re:\nNel 1274 il feudo di Bisaccia fu assegnato a Guillaume de Cotigny.\nIl castello di Bisaccia sotto gli Angioini e gli Aragonesi (1266-1503).\nIl feudo pass\u00f2 a Guglielmo di Cotign\u00ec, alla morte del quale il figlio Ruggiero eredit\u00f2 il feudo ma, essendo ancora minorenne, venne affidato a vari tutori: Pietro de Narra (marito della sorella), Francesco di Montefusco, Nicola di Gesualdo. Diventato maggiorenne (1294) Ruggiero ottenne pieno potere.\nNel frattempo nel 1282 la Sicilia si era rivoltata (vespri siciliani) e si liber\u00f2 dal giogo angioino passando agli Aragonesi. Gli Aragonesi si impadronirono in seguito anche del regno di Napoli, Bisaccia compresa. Nel 1419 il castello apparteneva ad Albanese Picciolo. Il suo successore, Giacomo Della Marra, si ribell\u00f2 alla corona: fall\u00ec e venne punito con la perdita del feudo. Il feudo e il castello vennero assegnati dai sovrani aragonesi al capitano di ventura Giacomo Piccinino. L'8 settembre 1462 il re Ferrante I d'Aragona, saputo che Giacomo Piccinino era passato dalla parte del nemico (il duca Giovanni d'Angi\u00f2) don\u00f2 il feudo di Bisaccia a Pirro del Balzo, duca di Venosa.\nPeriodo spagnolo (1503-1707).\nNel 1503 Bisaccia divenne dominio spagnolo. Il 6 giugno 1504 Bisaccia, che era di propriet\u00e0 reale (Federico d'Aragona aveva infatti sposato la proprietaria del feudo, Isabella del Balzo), venne venduta a Niccol\u00f2 Maria De Somma. Nel 1518, morto De Somma senza eredi, il castello e il feudo di Bisaccia pass\u00f2 alla regia corte che assegn\u00f2 il feudo al milite Giuliano Buccino. Il 29 luglio 1532 il feudo venne ceduto, per i servigi resi alla corona, ad Alfonso d'Avalos d'Aquino, marchese del Vasto.\nNel 1533 il castello venne venduto per 3500 ducati a Giovan Battista Manso. Nel 1567 il feudo pass\u00f2 a Giulio Manso che mor\u00ec nel 1571, lasciando il feudo al figlio minorenne Giovanni Battista Manso II sotto la tutela dell'ava Laura Manso. Quest'ultima, trovatesi in difficolt\u00e0 economiche per i debiti accumulati dal nipote, fu costretta a vendere all'asta (1571) il feudo di Cuculo (Cuccari). A Gian Battista rimase comunque il castello, nel quale ospit\u00f2 nel 1588 l'amico Torquato Tasso; come il Tasso, anche Gian Battista era un letterato, anche se di minor successo.\nTorquato Tasso a Bisaccia.\nVerso la fine del 500' il castello di Bisaccia apparteneva a Giovan Battista Manso, amico del celebre poeta Torquato Tasso. Quest'ultimo, giunto a Napoli, si lasci\u00f2 prendere dalla malinconia per le sue precarie condizioni di salute e per le ristretezze economiche a cui si aggiunsero le polemiche letterarie religiose sulla \"Gerusalemme liberata\" da parte dei pedanti. Fu cos\u00ec che accett\u00f2 l'invito dell'amico G.B. Manso di accompagnarlo nel suo feudo di Bisaccia, dove poteva acchetarvi alcune discordie sorte tra quei suoi vassalli (cap. IV della Vita). A Bisaccia, dove si trattenne per il mese di ottobre e novembre 1588 il Tasso trov\u00f2 grandissimo sollievo e, come si apprende da una lettera di Manso al principe di Conca, si diede alla caccia, mentre, quando le condizioni del tempo erano cattive, passava lunghe ore udendo suonare e cantare.\nE poich\u00e9 il Tasso credeva nell'esistenza degli spiriti, il conte di Bisaccia lo persuase di averne a familiare uno; questo spirito amoroso come racconta il Tasso nel dialogo Il messaggero, che lo visitava nei suoi sogni, gli appariva sotto la figura di un giovanetto dagli occhi azzurri, simili a quelli che Omero alla dea d'Atene attribuisce.\nLa permanenza del Tasso a Bisaccia \u00e8 ricordata in un dipinto di Bernardo Celentano e nei versi di una poesia di Luigi Conforti; e Armando Ciollaro, in un articolo pubblicato sul \"Roma\", propose che i gi\u00e0 citati versi venissero scritti sulla facciata del castello. Il famoso critico letterario Francesco De Sanctis, che aveva visitato il castello di Bisaccia e ammirato il panorama da una finestra, scrisse:\nDucato di Bisaccia.\nNel 1600 il re Filippo II di Spagna elev\u00f2 a ducato Bisaccia per i meriti di Ascanio Pignatelli (primo duca di Bisaccia) e i servigi resi alla corona da suo padre Scipione, marchese di Lauro.\nElenco dei duchi di Bisaccia nel periodo spagnolo\nI Pignatelli soggiornavano nel castello di Bisaccia, la loro residenza signorile. Il terremoto del 1694 semidistrusse il castello, ma i danni vennero riparati.\nPeriodo austriaco e borbonico (1707-1805).\nCon la pace di Utrecht, il regno di Napoli pass\u00f2 agli austriaci.\nSotto la dominazione austriaca, furono duchi di Bisaccia (oltre a Francesco):\nTra il 1731 e il 1739 l'Austria fu coinvolta nella guerra di successione polacca. Nel 1734, con la battaglia di Bitonto, i Regni di Napoli e Sicilia ritornano formalmente indipendenti, dopo oltre due secoli di dominazione politica prima spagnola e poi austriaca. Sul trono di Napoli e Sicilia si insediarono i Borboni.\nIn questo periodo furono duchi:\nNel 1769, dopo un terribile incendio, il castello venne via via abbandonato dai nobili feudatari. Molte stanze danneggiate dall'incendio non vennero riparate. Verso la fine del XVIII secolo il duca di Bisaccia concesse ai cittadini del luogo di costruire nuove abitazioni nel terreno occupato dal fossato.\nL'eversione del feudalesimo.\nDopo la vittoria di Austerlitz del 2 dicembre 1805, l'imperatore francese Napoleone Bonaparte promosse l'occupazione del napoletano, condotta con successo dal Gouvion-Saint Cyr e dal Reynier, e dichiar\u00f2 quindi decaduta la dinastia borbonica. L'imperatore dei francesi nomin\u00f2 quindi il fratello Giuseppe Re di Napoli. Sotto un'amministrazione prevalentemente straniera, composta dal c\u00f2rso Cristoforo Saliceti, Andrea Miot e Pier Luigi Roederer, furono tentate e attuate, riforme radicali quali l'abolizione del feudalesimo.\nCon questa legge, secondo il prof Bevilacqua, \u00abd'un colpo, l'intera giurisdizione che per secoli aveva attribuito ai baroni un potere quasi assoluto su uomini, terre, castelli, citt\u00e0, fiumi, strade, mulini venne cancellata. In virt\u00f9 di essa i feudatari, privati degli antichi diritti speciali sulle popolazioni, furono trasformati in semplici proprietari dei loro possedimenti, mentre tutte le altre realt\u00e0 territoriali, non pi\u00f9 sottoposte a usi o a prerogative particolari, vennero a cadere sotto la legge comune del nuovo stato.\u00bb\nL'8 marzo 1809, l'ottavo duca di Bisaccia Giovanni Armando Pignatelli mor\u00ec senza lasciare eredi; il feudo e il titolo di duca di Bisaccia vennero quindi devoluti alla corte regia.\nI La Rochefoucauld.\nNel 1815, con la sconfitta di Napoleone e di Gioacchino Murat, i Borbone tornarono sul trono di Napoli. Il titolo di duca di Bisaccia, rimasto vacante per circa un quarantennio, venne assegnato, il 16 maggio 1851, a un lontano parente del re di Napoli Ferdinando II: Carlo Maria Sosth\u00e8nes de la Rochefoucauld-Doudeauville.\nNel 1860 il generale sabaudo Giuseppe Garibaldi conquist\u00f2 il Regno delle due Sicilie, e dunque Bisaccia, che fu annesso al Regno di Sardegna, che poi nel 1861 cambi\u00f2 nome in Regno d'Italia.\nIl terremoto del 1910 danneggi\u00f2 il castello:\nL'13\u00ba duca di Bisaccia Edouard Fran\u00e7ois Marie de La Rochefoucauld (Parigi, 4 febbraio 1874 - 8 febbraio 1968) vendette il castello nel 1956.\nDal 1977 il castello ducale \u00e8 di propriet\u00e0 del comune che lo utilizza per varie mostre ed eventi; \u00e8 stato inaugurato al suo interno il museo civico archeologico di Bisaccia che mostra vari reperti archeologici tra cui quelli della \"tomba della principessa\"."}
{"id": "2928572", "revid": "701660", "url": "https://it.wikipedia.org/wiki?curid=2928572", "title": "Acquedotto romano di Caldaccoli", "text": "L'acquedotto romano di Caldaccoli \u00e8 un acquedotto di epoca romana risalente al I secolo d.C. che portava l'acqua dalla sorgente termale della localit\u00e0 di Caldaccoli, conosciuta col nome di \"calidae aquae\", nei pressi di San Giuliano Terme, alle terme di Pisa, conosciute in et\u00e0 medioevale col nome di Bagni di Nerone.\nStoria e descrizione.\nLa composizione dell'acquedotto era di tre strati, uno strato di due filari di laterizi, uno di tufo e l'altro di pietrame. Purtroppo dell'acquedotto, sono rimasti solo 8 archi e un angolo retto alto 5 metri. Altri resti tra cui pilastri e tubi in terracotta, sono disseminati lungo il percorso dai Monti Pisani fino alle terme di Pisa coprendo quasi 6 chilometri.\nL'acqua scorreva sia in superficie, sul dosso degli archi, che in condutture sotterranee. Questo perch\u00e9 era necessario differenziare i due tipi di acqua da trasportare: in superficie l'acqua fredda mentre nel sottosuolo l'acqua calda della sorgente termale.Il percorso doveva partire nei dintorni di Corliano (Conserva di Corliano), dove fu trovata un'iscrizione su una \"fistula\" (CIL XI 1433) la quale riporta la data di costruzione dell'acquedotto nel 92 d.C. da \"L.Venuleius Montanus\", patrono della Colonia Pisana e console di Attidium (citt\u00e0 romana nei pressi di Fabriano). La condotta interrata, costituita da fistulae aquariae in terracotta smaltata e sostenuta da una base in muratura, scendeva dal monte costeggiandolo fino a Caldaccoli, qui l'acqua doveva essere convogliata in una grande vasca per poi essere incanalata sugli archi. Del primo tratto dell'acquedotto si nota ancora il resto di un pilastro con due archi mozzi disposti esattamente ad angolo retto, mentre continuando lungo il percorso in direzione sud si passa agli otto archi ancora in piedi. Successivamente, come descritto da Giovanni Targioni Tozzetti a met\u00e0 XVIII secolo, erano presenti alcuni resti dei pilastri nel terreno fino al Fosso del Mulino (allora conosciuto come Fosso di Ripafratta), dopodich\u00e9 altri pilastri continuavano in linea retta per poi perderne le tracce. L'acquedotto quindi, seguendo comunque gli assi dell'antica centuriazione nord-est/sud-ovest del contado, potrebbe aver curvato verso Pisa passando per Gello, dove infatti nel XVIII secolo furono ritrovati altri resti dei pilastri in localit\u00e0 Campolungo, per poi terminare alle porte di Pisa poco prima di Porta a Lucca, dove potrebbe essere stata presente una costruzione adibita al controllo delle acque per la citt\u00e0, di cui gran parte sarebbe andata alle terme romane.\nNon sono pervenute notizie riguardo alla sua dismissione, ma potrebbe essere stata causata dalle invasioni barbariche del V secolo e dal successivo crollo dell'Impero romano d'Occidente.\nGli unici resti pi\u00f9 rilevanti sono tuttora in una propriet\u00e0 privata."}
{"id": "2928579", "revid": "287204", "url": "https://it.wikipedia.org/wiki?curid=2928579", "title": "Kirby e il labirinto degli specchi", "text": "Kirby e il labirinto degli specchi, conosciuto in Giappone come \u00e8 un videogioco a piattaforme del 2004, sviluppato da HAL Laboratory e pubblicato da Nintendo, per la console Game Boy Advance. Il gioco \u00e8 il sequel diretto di \"\". \u00c8 il primo gioco a non essere ambientato a Dream Land, bens\u00ec in un nuovo mondo: Mirror World. Il gioco \u00e8 caratterizzato da una grafica simile al predecessore, da un sonoro ampliato e migliorato ed una suggestiva modalit\u00e0 free roaming.\n\u00c8 il primo (e ad oggi unico) gioco della serie di \"Kirby\" dove non compare assolutamente King Dedede, la storica nemesi di Kirby.\nTrama.\nOltre i cieli di Dream Land c'\u00e8 un mondo chiamato Mondo degli Specchi, da cui giunge una richiesta di aiuto. Una creatura oscura sta lentamente conquistando questa pacifica landa. Meta Knight si reca subito nel Mondo degli Specchi per proteggere Dream Land. Tuttavia una mattina, Kirby si scontra con un cavaliere oscuro apparso all'improvviso, il quale riesce a dividere l'eroe paffuto in quattro Kirby dai colori differenti. I quattro inseguono il cavaliere e raggiungono il Mondo degli Specchi. Qui Meta Knight viene sconfitto dal cavaliere e rimane prigioniero nel Grande Specchio. Il cavaliere distrugge lo specchio ed i nove frammenti si disperdono ai quattro venti. Verranno aiutati da Kirby Ombra, la variante di Kirby del Mondo degli Specchi.\nI quattro Kirby quindi si imbarcano in una grande odissea per recuperare i frammenti dello specchio e salvare Meta Knight e il Mondo degli Specchi. L'impresa riesce e lo specchio torna normale. Lo scontro finale vede i quattro Kirby e Meta Knight contro Meta Knight Nero, tuttavia una volta sconfitto il cavaliere, i quattro Kirby vengono risucchiati da un vortice e si ritrovano faccia a faccia con Dark Mind, un essere fatto di malvagit\u00e0 ed oscurit\u00e0 dotato di poteri sovrumani. Kirby acquisisce i poteri della spada di Meta Knight e grazie al suo potere distrugge l'essere oscuro. Il Mondo degli Specchi \u00e8 finalmente tornato un posto sicuro.\nModalit\u00e0 di gioco.\nA differenza di tutti gli altri giochi, il gioco non \u00e8 a livelli, ma ad aree che possono essere completate in qualunque ordine. Per il resto gli elementi del gameplay sono rimasti invariati: Kirby \u00e8 capace di correre, fluttuare e copiare le abilit\u00e0 dei nemici. In questo gioco sono state introdotte diverse abilit\u00e0 tra cui l'abilit\u00e0 Cupido che permette a Kirby di rimanere in aria senza gonfiarsi e di lanciare frecce; l'abilit\u00e0 Missile trasforma Kirby in un missile che vola e pu\u00f2 cambiare direzione in qualunque momento finch\u00e9 non sbatte contro un muro o contro un nemico; l'abilit\u00e0 Smash permette invece di usare le abilit\u00e0 che Kirby usa in \"Super Smash Bros. Melee\". Nel gioco \u00e8 presente anche il multiplayer che permette fino a quattro giocatori di collegarsi tra loro e di giocare contemporaneamente. Se si gioca da soli invece i Kirby colorati sono controllati dalla CPU e possono essere chiamati con il cellulare. Il cellulare pu\u00f2 anche essere utilizzato per tornare all'atrio degli specchi principale.\nAccoglienza.\nNegli Stati Uniti, \"Kirby e il labirinto degli specchi\" ha venduto e guadagnato 19 milioni di dollari entro agosto 2006. Durante il periodo tra gennaio 2000 e agosto 2006, \u00e8 stato il 43\u00b0 gioco pi\u00f9 venduto per Game Boy Advance, Nintendo DS o PlayStation Portable in quel paese.\n\"Kirby e il labirinto degli specchi\" ha ricevuto recensioni \"favorevoli\" secondo il sito web di aggregazione di recensioni Metacritic. Ha ricevuto un secondo posto nella classifica 2004 di GameSpot come \"Miglior gioco per Game Boy Advance\" e \"Miglior Platformer\", perdendo rispettivamente contro ' e '.\n\"IGN\" ha affermato \"La vera sfida \u00e8 scoprire i percorsi nascosti\". \"GameSpot\" ha definito il layout \"scoraggiante\", ma ha apprezzato la funzionalit\u00e0 della mappa. La grafica e il comparto sonoro sono stati definiti carini, anche se non sorprendenti."}
{"id": "2928580", "revid": "125667151", "url": "https://it.wikipedia.org/wiki?curid=2928580", "title": "Greta (film 2009)", "text": "According To Greta \u00e8 un film drammatico indipendente del 2009, distribuito dalla casa cinematografica \"White Water Films\", diretto da Nancy Bardawil, con Hilary Duff, il premio Oscar Ellen Burstyn, Michael Murphy, Evan Ross e Melissa Leo.\nTrama.\nGreta (Hilary Duff) \u00e8 una diciassettenne, bella e solare, ma anche piuttosto ribelle a causa della sua vita familiare turbolenta. Dopo che la madre Karen (Melissa Leo) si \u00e8 risposata per la terza volta, Greta viene spedita a casa dei suoi nonni, per tutta l'estate. Lei non ne \u00e8 felice e nemmeno i suoi nonni. La ragazza gli comunica che prima della fine dell'estate ha intenzione di suicidarsi e cos\u00ec inizia a scrivere, su un quaderno, una lista di possibili modi per suicidarsi.\nDistribuzione.\nNel Regno Unito, il titolo della pellicola \u00e8 Surviving Summer (\"Estate di sopravvivenza\"), mentre in Australia \u00e8 semplicemente Greta.\nIl film \u00e8 stato proiettato l'11 dicembre 2009 soltanto nei cinema statunitensi, essendo distribuito da un marchio indipendente. Negli Stati Uniti d'America, il DVD \u00e8 uscito il 19 gennaio 2010. In Australia, il film \u00e8 uscito direttamente in DVD il 25 novembre 2009. Per quanto riguarda l'Europa, in Germania il DVD fu pubblicato il 12 marzo 2010 e nel Regno Unito \u00e8 uscito il 21 giugno 2010 con un altro titolo: \"Surviving Summer\". In Italia il film \u00e8 stato trasmesso in prima visione TV il 15 febbraio 2011 su Mya."}
{"id": "2928583", "revid": "88740", "url": "https://it.wikipedia.org/wiki?curid=2928583", "title": "Comuni della provincia di Badajoz", "text": "Quello che segue \u00e8 l'elenco dei comuni spagnoli della provincia di Badajoz, nella comunit\u00e0 autonoma di Estremadura. I dati sono aggiornati al 2002."}
{"id": "2928593", "revid": "453182", "url": "https://it.wikipedia.org/wiki?curid=2928593", "title": "Olimpici", "text": ""}
{"id": "2928595", "revid": "453182", "url": "https://it.wikipedia.org/wiki?curid=2928595", "title": "Fondisti", "text": ""}
{"id": "2928597", "revid": "149727", "url": "https://it.wikipedia.org/wiki?curid=2928597", "title": "Gash (fiume)", "text": ""}
{"id": "2928598", "revid": "453182", "url": "https://it.wikipedia.org/wiki?curid=2928598", "title": "Prodotti DOC", "text": ""}
{"id": "2928607", "revid": "1529788", "url": "https://it.wikipedia.org/wiki?curid=2928607", "title": "Cottus gobio", "text": "Lo scazzone (Cottus gobio Linnaeus, 1758) \u00e8 un pesce d'acqua dolce appartenente alla famiglia Cottidae.\nDescrizione.\nHa un aspetto cos\u00ec caratteristico da essere inconfondibile, infatti ha una testa enorme, appiattita con due occhi anch'essi molto grandi e ravvicinati, inoltre la testa appare \"spinosa\" dato che \u00e8 ricoperta di piastre ossee. Una grande spina appuntita \u00e8 posta sull'opercolo branchiale, un'altra sul preopercolo.\nLe pinne pettorali sono molto grandi e tenute sempre aperte, le dorsali sono due di cui la prima molto bassa, spinosa e molto pi\u00f9 breve della seconda.\nLa colorazione \u00e8 sui toni del marrone o del verdastro con macchie e marezzature pi\u00f9 scure. Le pinne hanno fasce concentriche pi\u00f9 scure.\nNon supera i 15\u00a0cm di lunghezza.\nBiologia.\nComportamento.\nHa abitudini notturne, di giorno si rintana sotto i sassi o tra le piante acquatiche. \u00c8 considerato un utile indicatore della qualit\u00e0 dell'acqua, infatti non tollera acque inquinate, nemmeno parzialmente.\nRiproduzione.\nAvviene in primavera. Le uova, di colore arancione giallastro, sono deposte sulla volta di cavit\u00e0 rocciose e vengono difese con coraggio dal maschio.\nAlimentazione.\nInvertebrati bentonici come larve, insetti, crostacei.\nDistribuzione e habitat.\n\u00c8 diffuso in tutta Europa con l'eccezione delle regioni mediterranee (centro e sud Italia, Spagna, Grecia e Balcani meridionali), di Scozia, Irlanda, Islanda, della Norvegia e di una vasta area in Ucraina e Russia.\nIn Italia \u00e8 diffuso nel nord e in alcune aree dell'Appennino settentrionale in Toscana, Umbria, Marche e Romagna.\nIl suo habitat si trova nella Zona dei Salmonidi, in acque fredde, ossigenate, con forte corrente e fondi di ciottoli. Nella zona del Mar Baltico si pu\u00f2 ritrovare in acque salmastre.\nConservazione.\nLa specie, in Italia, \u00e8 minacciata soprattutto dalle opere di regimazione dei corsi d'acqua, dalle continue immissioni di trote per la pesca sportiva, dagli inquinamenti e dall'abbassamento del livello delle acque nei torrenti.\nPesca.\nViene catturato solo occasionalmente con lenze per la pesca della trota. Viene utilizzato come esca viva per la pesca dei Salmonidi. Alcune legislazioni regionali (come quella dell'Emilia-Romagna, delle Marche, della Toscana e del Trentino-Alto Adige) vietano la pesca di questa specie."}
{"id": "2928608", "revid": "149727", "url": "https://it.wikipedia.org/wiki?curid=2928608", "title": "Dekamer\u00e8", "text": ""}
{"id": "2928609", "revid": "1543377", "url": "https://it.wikipedia.org/wiki?curid=2928609", "title": "Leone Casagranda", "text": "Per il suo ruolo durante la ritirata dal Fronte russo nell'ambito della seconda guerra mondiale, \u00e8 stato decorato con due Medaglie di bronzo al Valor Militare italiane e con una croce di ferro di seconda classe tedesca. Il 2 maggio 2010 gli viene intitolato il Centro Culturale del Comune di Bedollo in Provincia di Trento. Caratteristica peculiare di questo cappellano militare \u00e8 l'essere stato citato su tratti consistenti di romanzi sulla ritirata dalla Russia quali \"Noi soli vivi\" di Carlo Vicentini e \"Centomila gavette di ghiaccio\" di Giulio Bedeschi.\nBiografia.\nAttilio Casagranda, entrato in seminario nel 1924, vest\u00ec l'abito Cappuccino nel noviziato di Arco nell'autunno del 1928. Ordinato sacerdote il 28 giugno 1936, negli anni successivi fu designato all'insegnamento delle lettere presso il liceo dei Cappuccini di Rovereto. Dopo quattro anni di insegnamento, fu richiamato a Trento e nominato Direttore del Terzo Ordine Regolare di San Francesco. La sua aspirazione pi\u00f9 grande, secondo la testimonianza della sorella Giuseppina Casagranda, era di prestare servizio presso la missione di Gkuraghe, in Abissinia, dove i suoi confratelli lo aspettavano quale prezioso collaboratore, ma altri compiti lo attendevano. Il 16 dicembre 1941, dopo neppure un anno da quando era divenuto Direttore del Terzo Ordine Francescano, fu richiamato come Cappellano Militare. Si diresse quindi ad Aosta, per iniziare il nuovo apostolato tra gli Alpini del Battaglione Sciatori Monte Cervino, e depose l'abito francescano, come scrisse lui stesso, con \"un bacio e due lacrime\".\n\"Alto e robusto, di carattere gioviale ed esuberante, sembrava fatto apposta per essere Cappellano degli Alpini\" testimonia la sorella. Quando il sacerdote lo raggiunse, il battaglione era ormai prossimo alla partenza per il fronte Est. Nel marzo del 1942, Padre Leone si prodig\u00f2 eroicamente per soccorrere i feriti nel primo aspro combattimento della campagna di Russia. Nell'aprile scriveva cos\u00ec ai suoi confratelli: \nNel maggio del 1942, durante un secondo combattimento, duro e selvaggio, con la baionetta e le bombe a mano, Padre Leone merit\u00f2 una prima medaglia di bronzo. Fu l'allora Cappellano Militare Don Arrigo Pintonello, poi Ordinario Militare, a darne la notizia ai confratelli in data 15 giugno 1942.\nNell'agosto dello stesso anno, vi fu un nuovo duro combattimento, nel quale Padre Leone si offr\u00ec di sostituire un altro Cappellano assente. Merit\u00f2 in quest'occasione una seconda medaglia di bronzo e una Croce di Ferro di seconda classe dai Tedeschi. Tra il 15 ed il 18 gennaio 1943, combatt\u00e9 nella battaglia tra Kharkov e il fiume Don. Rimase circondato insieme ai suoi, ma si impose di continuare la resistenza. Fatto prigioniero dai Russi, cammin\u00f2 per quattro giorni nelle nevi e viaggi\u00f2 per quaranta giorni su una carro bestiame prima di arrivare al campo di prigionia. Vi arriv\u00f2 stremato, con un piede congelato. Mor\u00ec di inedia, come l'80% dei prigionieri, il 16 marzo 1943 nel campo di prigionia numero 56 di Uciostoje, vicino a Tambov.\n\"Noi soli vivi\".\nLa notizia della morte fu riferita alla famiglia solo due anni pi\u00f9 tardi, da Carlo Vicentini, tenente del battaglione Cervino. Fraterno amico di Vicentini, Padre Leone verr\u00e0 citato da quest'ultimo nel suo \"Noi soli vivi\". \nDopo che alla coppia di ufficiali venne risparmiata la fucilazione dai russi, Vicentini suggerisce all'amico:\nInfine, dopo che i due vengono fatti prigionieri assieme agli altri superstiti del battaglione, vengono descritti gli ultimi giorni e la morte di Padre Leone:\n\"Centomila gavette di ghiaccio\".\nUn passo sar\u00e0 dedicato al cappellano trentino anche da Giulio Bedeschi nel celebre \"Centomila gavette di ghiaccio\". Padre Leone viene presentato cos\u00ec:\nAncora una volta viene descritto il suo modo di professare la fede vicino al cuore dei soldati pi\u00f9 che alla dottrina ed ai dogmi, nel corso di un momento di stanca durante una violenta battaglia precedente la ritirata. Passa poi a descrivere in modo drammatico e toccante le ultime ore del cappellano."}
{"id": "2928611", "revid": "254059", "url": "https://it.wikipedia.org/wiki?curid=2928611", "title": "Margherita Gonzaga (1562-1618)", "text": "Biografia.\nEra la figlia primogenita di Cesare I Gonzaga e Camilla Borromeo.\nNel 1581 venne siglato il contratto matrimoniale tra Camilla Borromeo e i funzionari del duca di Sabbioneta Vespasiano Gonzaga per il matrimonio di Margherita, che assent\u00ec per verba. La nuova duchessa entr\u00f2 in Sabbioneta il 6 maggio 1582 nottetempo in una citt\u00e0 illuminata e parata a festa portando in dote 50.000 ducati d'oro e i gioielli della madre. Tuttavia l'unione con il duca di Sabbioneta, funzionario fedelissimo del re di Spagna Filippo II e feudatario dell'imperatore Rodolfo II, non port\u00f2 il tanto atteso erede, poich\u00e9 il duca era affetto da sifilide.\nIl 27 febbraio 1591, dopo giorni di agonia, Vespasiano si spense nella sua camera del palazzo grande in Sabbioneta, lasciando vedova Margherita poco pi\u00f9 che trentenne ed erede universale la figlia di secondo letto Isabella Gonzaga, principessa di Stigliano. Margherita sciolse i sigilli al testamento il 5 marzo 1591 nella sala degli Imperatori a palazzo Ducale leggendolo ad alta voce al cospetto dei funzionari ivi riuniti.\nLe fu restituita la dote, donati in gioielli che in nove anni di matrimonio aveva ricevuto dal consorte ed assegnato un vitalizio annuo di 2.000 ducati, che la figliastra ed il genero si impegnavano annualmente a versarle. Tuttavia, i due colpi di stato orditi dalla Comunit\u00e0 di Sabbioneta ai danni dei nuovi signori fece prudentemente scegliere alla duchessa di riparare a Guastalla presso la corte del fratello Ferrante II Gonzaga e della cognata Vittoria Doria. A Guastalla Margherita si dedic\u00f2 alle opere pie fondando il convento dei Cappuccini all'esterno della cinta muraria della citt\u00e0 e scegliendo la chiesa quale luogo della sua sepoltura. Margherita conserv\u00f2 il titolo di duchessa di Sabbioneta associando lo stemma ducale di Sabbioneta a quello di Guastalla.\nMor\u00ec a Guastalla, o forse a Viadana dove si trasfer\u00ec dopo la morte del marito e dove abit\u00f2 per alcuni anni nel palazzo da lei fatto edificare. Fu sepolta nella cripta sotto l'altare di San Francesco della chiesa dei Cappuccini, sul quale fu posta la tela con la \"Stigmatizzazione di San Francesco\" del pittore Giovanni Bresciani di Sabbioneta, ora collocato nella cattedrale di San Pietro a Guastalla. La cripta fu violata durante l'assedio di Guastalla del 1707."}
{"id": "2928617", "revid": "1226", "url": "https://it.wikipedia.org/wiki?curid=2928617", "title": "Padre Leone Casagranda", "text": ""}
{"id": "2928619", "revid": "729019", "url": "https://it.wikipedia.org/wiki?curid=2928619", "title": "Forte Ceraino", "text": "Il forte di Ceraino, inizialmente chiamato forte Hlawaty, \u00e8 una fortezza edificata dagli austriaci che sorge nel territorio del comune di Dolc\u00e8 sulla riva sinistra del fiume Adige.\nPassato nel 1866 in mano italiana, ha assunto il nome di forte Ceraino (dal nome della frazione del comune ove si trova). Attualmente dismesso dall'esercito, versa in uno stato di abbandono.\nStoria.\nIl forte fu costruito dagli austriaci tra il 1850 e il 1851 e intitolato al luogotenente feldmaresciallo Johann von Hlawaty come riconoscimento per le sue opere di architettura militare. La costruzione, voluta dal feldmaresciallo Radetzky, serviva per creare uno sbarramento, insieme ai forti di Wohlgemuth (Rivoli), Mollinary (Monte) e Chiusa, verso la strada del Brennero e lo sbocco della Vallagarina. Il forte di Ceraino, come gli altri, fu progettato dall'Imperiale Regio Ufficio delle Fortificazioni di Verona e i lavori furono diretti dal Maggiore del Genio Felix von Swiatkiewich.\nAl termine della Terza guerra d'indipendenza nel 1866, con l'annessione del Veneto al Regno d'Italia, il forte pass\u00f2 di mano al Regio Esercito, che lo ammodern\u00f2 nel 1884 e si adoper\u00f2 per invertire il tiro dell'artiglieria. Da questo momento assunse il nome di Forte di Ceraino.\nVenne poi utilizzato come deposito di munizioni ed in seguito dismesso. Utilizzato negli ultimi anni dal corpo forestale, oggi versa in uno stato di abbandono che minaccia il suo discreto stato di conservazione.\nStruttura e caratteristiche.\nIl forte si trova ad un'altezza di 236 m s.l.m. ed \u00e8 posto su un pianoro a dominio della valle dell'Adige, sul fianco del Monte Pastello. Era ed \u00e8 tuttora raggiungibile, in circa 30 minuti, mediante una stretta strada militare che parte dalla frazione di Ceraino e che lo collega poi al Forte di Monte.\nLa sua costruzione \u00e8 stata vincolata dalle asperit\u00e0 rocciose, che lo hanno portato ad avere una pianta irregolare.\nL'edificio \u00e8 stato costruito interamente in pietra di rosso ammonitico locale. La parte principale consiste in una batteria centrale costituita da una casamatta diretta verso la valle dell'Adige, con 8 feritoie per l'artiglieria. Al fianco troviamo un muro che collega due parti distinte, provvisto di feritoie. Le due parti sono costituite da due casematte, una a nord che punta la zona nord-ovest (con cinque feritoie) e una a sud che presenta due feritoie rivolte verso ovest.\nAll'esterno \u00e8 dotato di una recinzione che protegge le cannoniere, con uno strato di terra spesso oltre due metri. Inoltre il forte \u00e8 circondato da un fossato, largo circa tre metri e profondo altrettanti, che si stringe verso la parte della roccia. All'entrata \u00e8 presente un ponte levatoio.\nAll'interno troviamo un cortile con grandi cisterne per l'acqua piovana con ingegnosi sistemi di canalizzazione. Gli interni sono ben progettati e presentano varie stanze di diverso utilizzo: cannoniere, scale interne e corridoi, magazzini, stanze per gli ufficiali, ecc.\nPresidio di guerra e armamento.\nDurante i periodi di guerra il forte poteva ospitare una guarnigione variabile tra i 1/2 e 3/4 di compagnia di fanteria e da 100 a 115 artiglieri."}
{"id": "2928620", "revid": "121664194", "url": "https://it.wikipedia.org/wiki?curid=2928620", "title": "John Richardson (attore)", "text": "Biografia.\nCominci\u00f2 la carriera d'attore in patria alla fine degli anni cinquanta, riscuotendo un certo successo col film \"Un milione di anni fa\" (1966) di Don Chaffey e grazie ad altre pellicole dalla celebre casa di produzione inglese Hammer, tra cui \"La dea della citt\u00e0 perduta\" (1969) di Robert Day.\nNel contempo inizi\u00f2 ad apparire anche in film italiani, tra cui l'horror \"La maschera del demonio\" (1960) di Mario Bava, a cui seguirono, tra gli altri, \"Anna, quel particolare piacere\" (1973) di Giuliano Carnimeo, \"I corpi presentano tracce di violenza carnale\" (1973) di Sergio Martino, \"L'anatra all'arancia\" (1975) di Luciano Salce, fino al pi\u00f9 recente \"La chiesa\" (1989) di Michele Soavi.\nQuale collezionista di automobili, si racconta che non di rado ne pretendeva una per partecipare ad un film.\nAbbandonate definitivamente le scene all'inizio degli anni novanta, si dedic\u00f2 ad un'altra passione, la fotografia.\nFu sposato con l'attrice giamaicana Martine Beswick.\n\u00c8 morto il 5 gennaio 2021 dopo aver contratto il COVID-19."}
{"id": "2928621", "revid": "297059", "url": "https://it.wikipedia.org/wiki?curid=2928621", "title": "Forte Hlawaty", "text": ""}
{"id": "2928625", "revid": "599013", "url": "https://it.wikipedia.org/wiki?curid=2928625", "title": "Bill Wyatt", "text": "Carriera.\nCon l' ha disputato le Olimpiadi del 1964 e quelle Olimpiadi del 1972, segnando 190 punti in 18 partite."}
{"id": "2928626", "revid": "729019", "url": "https://it.wikipedia.org/wiki?curid=2928626", "title": "Battaglia di Forino", "text": "La battaglia di Forino fu combattuta nel 663 a Forino tra l'esercito bizantino comandato dal generale Saburro e l'esercito del ducato longobardo di Benevento comandato dal duca Romualdo, figlio del re longobardo Grimoaldo. La vittoria longobarda segn\u00f2 la fine del tentativo di riconquista dell'Italia meridionale da parte dell'imperatore Costante II.\nContesto storico.\nL'imperatore bizantino Costante II, forse perch\u00e9 odiato dalla popolazione di Costantinopoli per aver ucciso il fratello Teodosio (la popolazione cominci\u00f2 a chiamarlo \"caino\"), decise di lasciare la capitale per stabilire la propria residenza in Italia, desideroso di strapparla ai Longobardi.\nSbarcato a Taranto, nonostante la predizione avversa di un indovino tarantino, Costante II decise di aggredire il ducato di Benevento. L'assedio a Benevento tuttavia fall\u00ec per l'arrivo del re dei Longobardi Grimoaldo, accorso in soccorso del figlio e duca di Benevento Romualdo. Dopo aver subito un'altra sconfitta presso Pugna per opera del conte di Capua Mitola, Costante arriv\u00f2 a Napoli.\nCasus belli.\nL'iniziativa della battaglia fu presa da Saburro, \"ottimate\" del seguito di Costante II, che chiese ventimila uomini all'imperatore con la promessa di affrontare e sconfiggere Romualdo. A Benevento era gi\u00e0 giunto re Grimoaldo il quale, non appena saputo che Saburro aveva posto l'accampamento a Forino, s'accinse a muovere contro di lui; il giovane duca suo figlio, tuttavia, chiese e ottenne di poter scendere in battaglia personalmente, con una parte dell'esercito regio.\nLa posizione di Forino, tuttavia, ha indotto alcuni storici a interpretare diversamente il significato della battaglia: trattandosi di una localit\u00e0 posta sui confini del ducato beneventano, sulla via Napoli-Nola-Avellino, avrebbe pi\u00f9 verosimilmente ospitato uno scontro di frontiera o di contenimento di una puntata offensiva da parte beneventana.\nForze in campo.\nPaolo Diacono riporta in forma dubitativa la consistenza dell'esercito di Saburro, richiamando una tradizione (\u00ab\"ut fertur\"\u00bb, \"a quanto si dice\") che la faceva ammontare a ventimila uomini; si trattava comunque soltanto di una parte dell'esercito imperiale. Non fornisce invece indicazioni precise sul contingente longobardo, salvo precisare anche in questo caso che si trattava di una parte dell'esercito di Grimoaldo.\nFasi del conflitto.\nL'unica descrizione del conflitto \u00e8 quella offerta da Paolo Diacono nella sua \"Historia Langobardorum\":\nIl nome di Amalongo appare di origine gotica, mentre il \"contus\" era un'arma di origine sarmatica: una lancia pesante fatta per essere maneggiata a due mani, da cavallo. Presso i popoli germanici, e i Longobardi in particolare, era un simbolo regio; la sua presenza sul campo fa, nonostante l'assenza del sovrano, della battaglia di Forino una battaglia regale e non una semplice scaramuccia.\nConseguenze.\nSvanita ogni possibile speranza di riconquista dell'Italia, Costante si rec\u00f2 prima a Roma e poi a Siracusa, dove pose la residenza imperiale. Per il mantenimento della corte alz\u00f2 di molto le tasse esasperando gli abitanti del luogo, molti dei quali preferirono trasferirsi a Damasco, nonostante fosse una citt\u00e0 musulmana, piuttosto che pagare cos\u00ec tante tasse. Alla fine Costante II venne ucciso a Siracusa nel 668 mentre faceva il bagno.\nRomualdo dopo la battaglia di Forino strapp\u00f2 ai Bizantini vari territori tra cui Taranto riducendo i possedimenti imperiali in Puglia."}
{"id": "2928628", "revid": "599013", "url": "https://it.wikipedia.org/wiki?curid=2928628", "title": "Eusebio Bejarano", "text": "Carriera.\nLa sua carriera si svolse prevalentemente nell', in cui disput\u00f2 undici stagioni totalizzando 223 presenze senza mai segnare una rete in campionato. Nel suo palmar\u00e8s figurano sei trofei, tra cui tre campionati (1969-1970, 1972-1973, 1976-1977) e la Coppa Intercontinentale 1974, durante la quale scese in campo come titolare. \nTerminata l'avventura con i \"Colchoneros\" si trasfer\u00ec allo dove un brutto infortunio non gli fece disputare nessuna partita in campionato. Termino la sua carriera l'anno seguente al , club che lo aveva lanciato.\nFu convocato in nazionale in una sola occasione, durante un incontro della sezione Under-23 disputato nel 1971."}
{"id": "2928629", "revid": "767487", "url": "https://it.wikipedia.org/wiki?curid=2928629", "title": "Perry Crosswhite", "text": "Carriera.\nCon l' ha disputato tre edizioni e Giochi olimpici (1972, 1976, 1980) e i Campionati del mondo del 1974."}
{"id": "2928637", "revid": "76963", "url": "https://it.wikipedia.org/wiki?curid=2928637", "title": "Suzanne Shepherd", "text": "Biografia.\nRegista teatrale ed insegnante di recitazione, \u00e8 un volto noto del grande schermo per aver interpretato la madre di Karen in \"Quei bravi ragazzi\" (\"Goodfellas\"), regia di Martin Scorsese (1990) e in tv per il ruolo ricorrente di Mary De Angelis, madre di Carmela ne \"I Soprano\" (\"The Sopranos\") (2000-2007).\nHa studiato recitazione con Sandy Meisner e in seguito ha iniziato l'insegnamento col metodo di Meisner (prima donna a farlo). Membro fondatore dei Compass Players nei primi anni sessanta insieme ad Alan Alda e Alan Arkin. Ha lavorato intensamente a teatro, sia come regista che come attrice, interpretando in modo particolare opere di Athol Fugard."}
{"id": "2928641", "revid": "300067", "url": "https://it.wikipedia.org/wiki?curid=2928641", "title": "Toli Koltuniewicz", "text": "Carriera.\nCon l' ha disputato i Giochi olimpici del 1972 e i Campionati del mondo del 1974."}
{"id": "2928647", "revid": "494555", "url": "https://it.wikipedia.org/wiki?curid=2928647", "title": "Ronzio di Taos", "text": ""}
{"id": "2928651", "revid": "287204", "url": "https://it.wikipedia.org/wiki?curid=2928651", "title": "Nadir Afonso", "text": "Ha studiato a Oporto e a Parigi, \u00e8 stato collaboratore di Le Corbusier dal 1946 al 1951 e in Brasile di Oscar Niemeyer. Tornato a Parigi nel 1954, prese parte a numerose esposizioni con dipinti di impostazione astratto-geometrica alla galleria Denise Ren\u00e9 (nota perle esposizioni di arte astratta). In Portogallo dal 1960 vi ha esplicato la sua attivit\u00e0 di architetto e urbanista per poi dedicarsi, dal 1965, esclusivamente alla pittura, impostando la sua ricerca su rigorose costruzioni geometriche che tuttavia non limitano l'invenzione."}
{"id": "2928654", "revid": "599013", "url": "https://it.wikipedia.org/wiki?curid=2928654", "title": "Ignacio Salcedo", "text": "Carriera.\nSvolse la propria carriera nell'Atl\u00e9tico Madrid, disputando otto stagioni tra il 1969 e il 1977 totalizzando 167 presenze e segnando 19 gol. Durante la sua carriera vinse sei trofei, tra cui tre trofei (il primo nell'anno del suo esordio professionistico, il terzo nella stagione del suo ritiro) e un'edizione della Coppa Intercontinentale, di cui disput\u00f2 uno spezzone della gara di ritorno."}
{"id": "2928658", "revid": "169529", "url": "https://it.wikipedia.org/wiki?curid=2928658", "title": "Soluch", "text": "Soluch () \u00e8 un centro abitato della Libia, nella regione della Cirenaica. \nStoria.\nDurante l'occupazione coloniale italiana vi sorse un campo di concentramento per civili libici. \nNel campo di Soluch fu recluso ed impiccato il capo dei rivoltosi libici \u02bfOmar al-Mukht\u0101r, eroe della resistenza all'occupante italiano."}
{"id": "2928662", "revid": "36426", "url": "https://it.wikipedia.org/wiki?curid=2928662", "title": "Galleria d'Arte Contemporanea - Pro Civitate Christiana", "text": ""}
{"id": "2928663", "revid": "36426", "url": "https://it.wikipedia.org/wiki?curid=2928663", "title": "Pinacoteca Comunale di Citt\u00e0 di Castello", "text": ""}
{"id": "2928669", "revid": "36426", "url": "https://it.wikipedia.org/wiki?curid=2928669", "title": "Museo civico di scienze naturali e archeologia", "text": ""}
{"id": "2928670", "revid": "1793900", "url": "https://it.wikipedia.org/wiki?curid=2928670", "title": "Sorman", "text": "Sorman o Surman (ar. \u0635\u0631\u0645\u0627\u0646) \u00e8 una citt\u00e0 sulla costa mediterranea della Libia, nella regione della Tripolitania.\nIl 10 giugno 1940 era sede del 50\u00ba Stormo."}
{"id": "2928674", "revid": "287204", "url": "https://it.wikipedia.org/wiki?curid=2928674", "title": "60000 Miminko", "text": "60000 Miminko \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1324904\u00a0UA e da un'eccentricit\u00e0 di 0,0286574, inclinata di 9,32131\u00b0 rispetto all'eclittica.\nL'asteroide prende il nome dal vezzeggiativo del termine \"mimino\" che in ceco indica gli infanti di ambo i sessi."}
{"id": "2928675", "revid": "36426", "url": "https://it.wikipedia.org/wiki?curid=2928675", "title": "Museo speleo paleontologico ed archeologico di Genga", "text": ""}
{"id": "2928677", "revid": "984922", "url": "https://it.wikipedia.org/wiki?curid=2928677", "title": "Lo Bosworth", "text": "La prima apparizione televisiva di Lauren \u00e8 stata nel reality show trasmesso su mtv MTV \"Laguna Beach\", assieme alla sua migliore amica Lauren Conrad e ai suoi ex compagni di classe Stephen Coletti e Kristin Cavallari. La registrazione del programma comprendeva la sua vita e quella dei suoi amici nel suo ultimo anno delle high school e nell'estate prima. Lauren \u00e8 stata un personaggio principale nella prima stagione ed \u00e8 apparsa molte volte nella seconda stagione della trasmissione.\nQuando Lauren Conrad lasci\u00f2 Laguna Beach per effettuare le riprese di \"The Hills\", rimase amica della Bosworth. Pertanto, divenne anche lei un personaggio del programma a partire dalla sua seconda stagione. Anche se la Conrad lasci\u00f2 il programma durante la prima parte della quinta stagione, Lauren Bosworth continu\u00f2 a farne parte. Divenne pertanto amica di Kristin Cavallari, la nuova protagonista del programma. Nonostante si diceva che la Bosworth avrebbe abbandonato il programma, ella ha confermato che avrebbe continuato a lavorarvi."}
{"id": "2928678", "revid": "465169", "url": "https://it.wikipedia.org/wiki?curid=2928678", "title": "Lauren Bosworth", "text": ""}
{"id": "2928679", "revid": "287204", "url": "https://it.wikipedia.org/wiki?curid=2928679", "title": "60001 Ad\u00e9lka", "text": "60001 Ad\u00e9lka \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1112727\u00a0UA e da un'eccentricit\u00e0 di 0,1557872, inclinata di 1,66175\u00b0 rispetto all'eclittica."}
{"id": "2928680", "revid": "1714743", "url": "https://it.wikipedia.org/wiki?curid=2928680", "title": "Luisa Carlotta di Brandeburgo", "text": "Biografia.\nEra la primogenita del duca di Prussia Giorgio Guglielmo di Brandeburgo e di Elisabetta Carlotta del Palatinato-Simmern.\nVenne data in moglie al duca di Curlandia e Livonia Giacomo Kettler che spos\u00f2 a K\u00f6nigsberg il 9 ottobre 1645. In occasione delle nozze venne composto un poema da parte di Simon Dach. Questo matrimonio venne organizzato per unire le dinastie protestanti dei Kettler e degli Hohenzollern. In questo modo Giacomo Kettler divenne cognato del grande elettore, e pot\u00e9 coordinare con lui la propria politica polacca.\n che Luisa Carlotta abbia esercitato una notevole influenza sugli affari di stato, durante il regno del consorte: lavor\u00f2 attivamente con il fratello nel promuovere gli interessi del Brandeburgo, ma contribu\u00ec anche alla grandezza della Curlandia.\nDurante la sua attivit\u00e0 politica, Mitau divenne il centro dei negoziati tra Polonia, Russia, Inghilterra e Svezia.\nDiscendenza.\nEbbe dal marito nove figli:"}
{"id": "2928682", "revid": "287204", "url": "https://it.wikipedia.org/wiki?curid=2928682", "title": "60001 Adelka", "text": ""}
{"id": "2928687", "revid": "125381491", "url": "https://it.wikipedia.org/wiki?curid=2928687", "title": "Whitney Port", "text": "Whitney \u00e8 nata e cresciuta a Los Angeles, California, figlia di Jeffery e Vicki Lyn Port (nata Woskoff). Lei \u00e8 la pi\u00f9 giovane di tre sorelle e un fratello. Suo padre, Jeff, \u00e8 il proprietario di un'azienda di moda chiamata \"Swarm\". Whitney Port ha frequentato la Warner Avenue Elementary School e la Crossroads School per le Arti e le Scienze. Nel 2007 si \u00e8 infine laureata alla University of Southern California (USC), con una laurea in studi di genere.\nCarriera.\nAttrice.\nLa carriera di Whitney Port \u00e8 descritta nei due reality show \"The Hills\" e \"The City\", dove lei \u00e8 protagonista. Prima di lavorare a \"Teen Vogue\", Whitney ha fatto uno stage per la rivista \"Women's Wear Daily\" per due estati. Ha anche fatto un internato per la rivista \"W\" per tre estati. Dal 2005 al 2007, Whitney \u00e8 stata una stagista con l'amica Lauren Conrad. L'episodio finale della seconda stagione di \"The Hills\" mostra il colloquio a Whitney presso la sede di \"Vogue\" a New York per la posizione di \"Collaboratore Moda\" a \"Teen Vogue\". L'episodio drammatizza la competizione tra la Port e un'altra giovane ragazza, Emily Weiss, che era gi\u00e0 apparsa nella seconda stagione come stagista in visita da New York. \u00c8 stato rivelato nella terza stagione che a Whitney \u00e8 stato assegnato il posto di lavoro, ed \u00e8 stata assunta da \"Teen Vogue\" a Los Angeles. La Port lascia \"Teen Vogue\" nel 2007 per la \"People's revolution\", una societ\u00e0 di PR appartenente al mondo della moda.\nDi propriet\u00e0 di Kelly Cutrone, \"People's Revolution\" ha uffici a New York, Los Angeles e Parigi. Lauren torna a lavorare con l'amica Whitney a \"People's Revolution\". Nel 2008, Whitney ha avuto un colloquio con l'etichetta di moda Diane von F\u00fcrstenberg. \u00c8 stata accettata per il lavoro e si \u00e8 trasferita a New York. Il suo lavoro con Diane von Furstenberg \u00e8 stato descritto ampiamente nel suo nuovo reality show \"The City\". Nel 2011 ha presentato lo show \"Genuine Ken\". Nel 2012 \u00e8 giudice nel programma \"Britain's Next Top Model\" e lavora come stilista nel programma \"America's Next Top Model\".\nModella.\nIn sei episodi della prima stagione di \"The Hills\", Whitney dimostra la sua prima esperienza come modella di pista. Camminava in un DKNY Jeans mostra alla settimana della moda di Los Angeles. Port svolge ancora il ruolo di modella in undici episodi, quando appare su un segmento di \"Good Morning America\" con Andr\u00e9 Leon Talley, l'editor-at-large della rivista \"Vogue\". \u00c8 comparsa sulle copertine di riviste come \"Teen Vogue\", \"Rolling Stone\", \"Seventeen\" e \"Cosmopolitan\".\nStilista.\nNel marzo 2008, Whitney ha debuttato con la sua linea di abbigliamento di cocktail e partywear chiamato \"Whitney Eve\". La linea di abbigliamento \u00e8 stata presentata al New York Fashion Week di settembre 2009, nella primavera/estate 2010. Alla fine della prima stagione di \"The Hills\", \"Teen Vogue\" offre l'opportunit\u00e0 a Lauren Conrad di trascorrere l'estate del 2006 a Parigi. Quando Lauren ha deciso di non accettare l'incarico, la Port si rec\u00f2 a Parigi al suo posto. Nell'ottavo episodio della stagione viene offerto alla sorella minore di Whitney, Jade, un lavoro come una modella in un servizio di moda fotografia di \"Teen Vogue\".\nVita privata.\nDopo quasi due anni di fidanzamento, il 7 novembre 2015 sposa Tim Rosenman a Palm Springs, in California.\nIl 27 luglio 2017 \u00e8 nato il primo figlio della coppia, chiamato: Sonny Sanford Rosenman."}
{"id": "2928688", "revid": "339392", "url": "https://it.wikipedia.org/wiki?curid=2928688", "title": "HTC corporation", "text": ""}
{"id": "2928689", "revid": "36426", "url": "https://it.wikipedia.org/wiki?curid=2928689", "title": "Museo della Civilt\u00e0 Castellana", "text": ""}
{"id": "2928690", "revid": "31748629", "url": "https://it.wikipedia.org/wiki?curid=2928690", "title": "Giorno del No a Berlusconi", "text": ""}
{"id": "2928695", "revid": "36426", "url": "https://it.wikipedia.org/wiki?curid=2928695", "title": "Sistema della Civilt\u00e0 Castellana", "text": ""}
{"id": "2928696", "revid": "36426", "url": "https://it.wikipedia.org/wiki?curid=2928696", "title": "Museo Leonardiano di Vinci", "text": ""}
{"id": "2928698", "revid": "36426", "url": "https://it.wikipedia.org/wiki?curid=2928698", "title": "Museo d'Arte di Chianciano", "text": ""}
{"id": "2928700", "revid": "36426", "url": "https://it.wikipedia.org/wiki?curid=2928700", "title": "Museo della Satira e della Caricatura", "text": ""}
{"id": "2928702", "revid": "36426", "url": "https://it.wikipedia.org/wiki?curid=2928702", "title": "Museo di Storia Naturale della Maremma", "text": ""}
{"id": "2928703", "revid": "1573940", "url": "https://it.wikipedia.org/wiki?curid=2928703", "title": "Sinagoga Ben Ezra", "text": "La sinagoga Ben Ezra (; ), talvolta chiamata sinagoga al-Geniza (ebraico \u05d1\u05d9\u05ea \u05db\u05e0\u05e1\u05ea \u05d0\u05dc \u05d2\u05e0\u05d9\u05d6\u05d4), \u00e8 situata nella Cairo copta (Egitto).\nSecondo la tradizione locale, essa sorge sul sito dove il piccolo Mos\u00e8 fu ritrovato.\nNel 1115, il rabbino Abraham ibn \u201bEzra venne da Gerusalemme in Egitto e si rec\u00f2 suoi luoghi dove la tradizione diceva che Mos\u00e8 e Geremia prima di lui, avessero pregato. Chiese allora al patriarca copto Alessandro 56\u00b0 che la sinagoga locale fosse restituita alla comunit\u00e0 ebraica e il patriarca lo inform\u00f2 che le autorit\u00e0 fatimidi pretendevano la cospicua cifra di 20 000 \"dinar\" annui L'accordo, malgrado una cifra oggettivamente esagerata, fu raggiunto.\nSi tratta della sinagoga nella cui geniza \u00e8 stato trovato nel XIX secolo un tesoro documentario di 200.000 fogli, foglietti e frammenti di manoscritti in caratteri ebraici, arabi e in lingua giudeo-araba, per lo pi\u00f9 cartacei, dimenticati e sfuggiti al rituale interramento. Tale tesoro \u00e8 stato a suo tempo portato a Cambridge per iniziativa di Solomon Schechter (andando a costituire la Taylor-Schechter Collection), ma una parte dei documenti \u00e8 stato poi accolto anche nella Universit\u00e0 di Princeton. Su di essi ha compiuto i suoi fondamentali studi, tutt'altro che esaustivi vista la mole immensa della documentazione, il grande orientalista Shlomo Dov Goitein, affiancato da Jacob Lassner, a lui legato scientificamente, per quanto sia improprio definirlo un suo discepolo \"stricto sensu\"."}
{"id": "2928704", "revid": "599013", "url": "https://it.wikipedia.org/wiki?curid=2928704", "title": "Aleksandr Petrenko", "text": ""}
{"id": "2928705", "revid": "300067", "url": "https://it.wikipedia.org/wiki?curid=2928705", "title": "Alexander Petrenko", "text": ""}
{"id": "2928706", "revid": "36426", "url": "https://it.wikipedia.org/wiki?curid=2928706", "title": "MUBA - Museo della Battaglia di Ortona", "text": ""}
{"id": "2928707", "revid": "1728", "url": "https://it.wikipedia.org/wiki?curid=2928707", "title": "Museo Civico d'Arte Contemporanea - Pinacoteca Cascella", "text": ""}
{"id": "2928708", "revid": "757396", "url": "https://it.wikipedia.org/wiki?curid=2928708", "title": "Michel Gomez", "text": ""}
{"id": "2928710", "revid": "36426", "url": "https://it.wikipedia.org/wiki?curid=2928710", "title": "Museo Geopaleontologico Alto Aventino", "text": ""}
{"id": "2928712", "revid": "339392", "url": "https://it.wikipedia.org/wiki?curid=2928712", "title": "Museo Musicale d'Abruzzo - Archivio &quot;Francesco Paolo Tosti&quot;", "text": ""}
{"id": "2928714", "revid": "36426", "url": "https://it.wikipedia.org/wiki?curid=2928714", "title": "Museo Naturalistico Archeologico Maurizio Locati", "text": ""}
{"id": "2928715", "revid": "36426", "url": "https://it.wikipedia.org/wiki?curid=2928715", "title": "Museo del Maiale", "text": ""}
{"id": "2928716", "revid": "36426", "url": "https://it.wikipedia.org/wiki?curid=2928716", "title": "Museo dell'Abruzzo Bizantino ed Altomedievale", "text": ""}
{"id": "2928717", "revid": "36426", "url": "https://it.wikipedia.org/wiki?curid=2928717", "title": "Museo dell'Artigianato Artistico Abruzzese", "text": ""}
{"id": "2928719", "revid": "122175399", "url": "https://it.wikipedia.org/wiki?curid=2928719", "title": "Parco nazionale del Gargano", "text": "Il parco nazionale del Gargano \u00e8 un parco nazionale istituito dalla legge n. 394 del 6 dicembre 1991. Il territorio (118.144 ha) si trova in Puglia e precisamente nell'estrema parte nord-orientale, spesso definita \"Sperone d'Italia\", interamente in Provincia di Foggia, con l'Ente Parco che ha sede a Monte Sant'Angelo.\nGeografia.\nTerritorio.\nSi estende per 118.144 ettari (\u00e8 una delle aree protette italiane pi\u00f9 estese).\nFanno parte del parco le quattro isole Tremiti (riserva marina). All'interno del parco si trova la Foresta Umbra.\nIl Gargano \u00e8 costituito in prevalenza da rocce sedimentarie, calcari e dolomie, risalenti al Cretacico e al Giurassico, per lo pi\u00f9 stratificate e interessate dal fenomeno di dissoluzione carsica. Fa eccezione la Punta Pietre Nere, massa di scure rocce vulcaniche risalenti al Triassico, affioranti sulla spiaggia di Lesina. Il fenomeno carsico, prodotto dall'azione dell'acqua e dell'anidride carbonica sulle rocce calcaree ha \"scolpito\" in vari modi il paesaggio.\nLungo tutto il margine del blocco calcareo sono presenti grandi solchi erosivi che, con andamento radiale, si dirigono verso il mare o la Capitanata. Si tratta di forre rocciose (ricollegabili al fenomeno delle \"valli secche\" o \"valloni\"), provocate dall'erosione meccanica e carsica.\nCarsismo.\nTra le innumerevoli manifestazioni del carsismo ci sono le oltre 4000 doline che costellano il territorio garganico, conche chiuse prodotte dal crollo della volta di grotte sotterranee e dall'azione d'erosione delle acque che comunicano con la falda idrica sottostante.\nLa dolina Pozzatina, profonda pi\u00f9 di 100 metri e con un diametro di circa 500, \u00e8 la pi\u00f9 grande d'Europa (la dolina fa parte del Comune di San Nicandro Garganico).\nAl processo di carsificazione superficiale sono riconducibili gli innumerevoli campi solcati, rocce affioranti segnate dal ruscellamento delle acque piovane. Al processo di carsificazione profonda \u00e8 invece riconducibile l'esistenza di pi\u00f9 di 600 grotte molte delle quali d'interesse archeologico (abitate dal Paleolitico all'Et\u00e0 del Bronzo). A queste si aggiungono le 128 grotte marine, originate dapprima come fenomeni sotterranei e successivamente messe a nudo per effetto della demolizione del calcare per opera del moto ondoso. Fino al Settecento era presente anche un lago carsico, ma poi gli ostacoli al deflusso furono fatti saltare con esplosivo e l'alveo si \u00e8 completamente prosciugato.\nPer quanto riguarda la permeabilit\u00e0 si distinguono:\nI terreni del Gargano, originatisi dalla degradazione di rocce calcaree, sono:\nIdrografia.\nSul promontorio garganico \u00e8 del tutto assente l'ambiente fluviale e non esiste un vero e proprio reticolo idrografico superficiale. Fa eccezione una piccola area a Nord, dove si concentrano i pochi corsi d'acqua di limitata lunghezza e portata, per lo pi\u00f9 immissari delle lagune di Lesina e Varano, due specchi d'acqua salmastra con una superficie totale di circa 11.000 ha.\nL'idrografia sotterranea, invece, \u00e8 molto ricca: la grande diffusione di fenomeni carsici provoca l'infiltrazione immediata dei 3/4 delle precipitazioni. La distribuzione di rocce a diverso grado e tipo di permeabilit\u00e0, determina la presenza di due ben distinti sistemi acquiferi dei quali l'uno (falda principale) occupa l'intero promontorio e l'altro (falda secondaria) \u00e8 circoscritto alla zona di Vico e Ischitella.\nFanno parte del Parco due lagune situate nella parte nord-occidentale e un piccolo lago nel settore sud:\nComuni.\nIl Parco interessa 18 comuni distribuiti nella provincia di Foggia:\nFlora.\nNel parco nazionale del Gargano si ritrovano svariati habitat: faggete all'interno e sul versante nord, pinete di Pino d'Aleppo lungo le coste, grandi estensioni di macchia mediterranea, senza contare i querceti dove abbondano cerri e lecci, i boschi misti ricchi di ornelli, frassini, olmi, agrifogli, castagni, aceri, querce, faggi, ecc.\nIl sottobosco \u00e8 popolato da numerose essenze: felci, rovi, rose canine, ciclamini, funghi eduli e velenosi, ecc.\nSui pendii esposti al sole crescono i perastri, i melastri, i biancospini attorniati da cespugli di lentisco, ginepro, timo, rovi, fichi d'India ed il particolare \"albero dei diavolo\" (carrubo).\nNella zona pedemontana la vegetazione cambia radicalmente e predomina la steppa, ricca di fichi d'India, asfodeli, ferule, euforbie, iris; in cui cresce un fungo molto particolare il Pleurotus eryngii. Il tutto \u00e8 interrotto qua e l\u00e0 da oliveti, mandorleti, vigneti e campi di grano.\nAltri ambienti particolari del Gargano sono:\nNelle aree pi\u00f9 interne del promontorio (foreste di Ischitella, Manatecco, Ginestra, Sfilzi, Umbra, Bosco Quarto, Umereta delle Ripe) sono distribuiti grandi boschi di faggi, lecci, cerri e, a volte associati a farnetti, olmi, frassini.\nAltri boschi d'interesse naturalistico sono anche quelli di Monte Sant'Angelo, di Monte Sacro (Mattinata), di Spina Pulci (tra San Nicandro Garganico e Cagnano Varano.\nSulla costa dominano invece le pinete di pino d'Aleppo, circa 7.000 ettari che si alternano alla macchia mediterranea, ricca di formazioni a lentisco, fillirea, erica multiflora e corbezzolo.\nIl Gargano pu\u00f2 essere considerato un'isola biologica. La parte pi\u00f9 alta del promontorio, infatti, \u00e8 stata isolata per un lunghissimo periodo preistorico, causa, questa, di fenomeni come:\nOrchidee.\nIl promontorio del Gargano, geograficamente separato dagli Appennini e proteso verso l'Europa orientale, rappresenta un \"hot spot\" di biodiversit\u00e0 per la presenza di orchidee selvatiche, di cui sono state censite oltre 80 specie differenti appartenenti a 17 generi, alcune delle quali endemiche o subendemiche del Gargano come \"Ophrys promontorii\", \"Ophrys sipontensis\", \"Ophrys argolica\" subsp. \"biscutella\", \"Ophrys bertolonii\" subsp. \"bertoloniiformis\", \"Ophrys holosericea\" subsp. \"apulica\", \"Ophrys holosericea\" subsp. \"parvimaculata\", \"Ophrys exaltata\" subsp. \"archipelagi\", \"Ophrys scolopax\" subsp. \"cornuta\", \"Ophrys iricolor\" subsp. \"lojaconoi\", \"Orchis quadripunctata\" e \"Serapias orientalis\" subsp. \"apulica\".\nFauna.\nIl parco nazionale del Gargano racchiude in poca estensione una vasta biodiversit\u00e0 spaziando tra i diversi habitat che compongono la natura del Mediterraneo. Queste caratteristiche delineano una considerevole diversit\u00e0 di fauna.\nUccelli.\nNidificano nel Gargano circa 170 specie di uccelli (su 237 nidificanti in Italia).\nNelle foreste pi\u00f9 interne vivono 5 specie di picchi: verde, rosso maggiore, minore, mezzano e dorso bianco.\nAltri uccelli che nidificano sulla \"Montagna del Sole\" sono: la poiana, l'albanella minore, il gheppio, il falco pellegrino, lo sparviero, il lanario, il falco di palude e il biancone.\nSono presenti, durante il periodo migratorio, anche falchi pescatori e aquile anatraie minori. Tra i rapaci notturni invece: il gufo reale, il gufo comune, il barbagianni, l'allocco e l'assiolo.\nNell'habitat garganico ritroviamo anche varie specie di fringillidi, le cince, il tordo, il merlo, la cesena e colombacci, oltre a colonie di corvidi: cornacchie grigie, ghiandaie, taccole e alcune coppie di corvi imperiali.\nNelle zone umide nidificano circa 46 specie legate all'ambiente acquatico, tra cui la garzetta, l'airone rosso e cinerino, il basettino, il tarabuso, sgarza ciuffetto e la nitticora, il germano reale, l'alzavola, la marzaiola, la moretta tabaccata, il mestolone, il corriere piccolo, il fratino, il cavaliere d'Italia, la gallinella d'acqua, la folaga, lo svasso maggiore ecc.\nLa consistenza di queste specie aumenta considerevolmente raggiungendo consistenze numeriche di 15000 - 30000 unit\u00e0 con specie come le oche selvatiche, granaiole, lombardelle, cigni, fenicotteri, mignattai, avocette, volpoche, canapiglie e morette, cormorani, varie specie di gabbiani e di mignattini, gruccioni e ghiandaie marine, ecc.\nNei canneti, si trovano invece cannereccioni, cannaiole pendolini e durante l'autunno una numerosa colonia di storni.\nNegli acquitrini della zona di Frattarolo in autunno e primavera \u00e8 possibile osservare, pittime reale, pettegole pantane, piovanelli e piro piro di diverse specie, pernici di mare, pavoncelle, pivieri, chiurli, beccaccini, frullini, senza contare l'appena reintrodotto (sotto l'egida della L.I.P.U. e il finanziamento dell'Ente Parco) del gobbo rugginoso\nNei pascoli steppici della fascia pedegarganica, tra innumerevoli difficolt\u00e0, sopravvivono all'estinzione la gallina prataiola e l'occhione, allodole, calandre, cappellacce e succiacapre.\nNegli oliveti, oltre a numerosi passeriformi, in primavera, nidificano numerose tortore e rigogoli, mentre nei pascoli e nelle steppe pedegarganiche \u00e8 possibile ascoltare il canto dello strillozzo.\nLungo le coste e nelle parti antiche dei paesi del Gargano i cieli sono solcati dai voli di rondoni, rare rondini rossicce, balestrucci, topini, rondone pallido e rondini alpini.\nAlcune specie sono oggetto di specifici progetti di conservazione finanziati dall'Unione Europea come il progetto LIFE \"Rapaci del Gargano\" che ha tra gli obiettivi la tutela delle ultime coppie del lanario (\"Falco biarmicus\"), il pi\u00f9 raro falcone presente sul Gargano, nonch\u00e9 di promuovere la costituzione di colonie di grillaio (\"Falco naumanni\"), capovaccaio (\"Neophron percnopterus\") e gufo reale (\"Bubo bubo\").\nMammiferi.\nTra i mammiferi noto \u00e8 il capriolo italico (\"Capreolus capreolus italicus\"), sottospecie subendemica del Gargano. Vive in questo territorio anche il cervo ed i pi\u00f9 comuni cinghiali, daini, donnole, faine, gatti selvatici (nel folto della boscaglia della Foresta Umbra), lepri, ricci, talpe, tassi, volpi, ghiri, moscardini, istrici, scoiattoli e diverse specie di topi ed arvicole.\nDa non molto tempo \u00e8 tornato sul promontorio, dopo una lunga assenza, il lupo. Gi\u00e0 da alcuni anni risultavano sporadici avvistamenti ed attacchi al bestiame, ma le prove definitive sono state fornite nel 2011 da una ricerca effettuata dal dipartimento di Biologia dell'Universit\u00e0 degli Studi di Bari che mediante alcune fototrappole piazzate nelle faggete della foresta Umbra ha confermato la presenza di almeno un nucleo familiare.\nRisulta invece estinta la foca monaca, sicuramente presente in alcune grotte delle isole Tremiti fino ad alcuni decenni fa.\nNelle grotte vivono colonie di pipistrelli delle specie nottola (\"Nyctalus noctula\"), ferro di cavallo (\"Rhinolophus ferrumequinum\") ecc.\nRettili e Anfibi.\nTra i rettili e gli anfibi, molto presenti, importanti sono la tartaruga terrestre e palustre, l'orbettino, il colubro di Esculapio e il colubro liscio, la luscegnola, il geco verrucoso, la vipera comune, il cervone, la natrice dal collare, il ramarro, la lucertola campestre, ecc.\nGli anfibi sono presenti con la raganella, la rana verde e dalmatina, il rospo comune e smeraldino e il tritone italico e crestato. Questi animali occupano le zone acquitrinose, i canali, le sponde delle lagune ed i cutini in varie zone boscose del Parco.\nTurismo e itinerari.\nPer organizzare le presenze turistiche e le ricerche scientifiche l'Ente Parco ha istituito una serie di centri di visita e sentieri attrezzati, parzialmente accessibili anche ai disabili.\nVisita ai laboratori e passeggiate per il riconoscimento delle orchidee.\nStrutture ricettive.\nIl parco ha attivato alcuni centri visita in cui i visitatori possono ricevere informazioni sul parco:"}
{"id": "2928720", "revid": "36426", "url": "https://it.wikipedia.org/wiki?curid=2928720", "title": "Museo dell'Orso Marsicano", "text": ""}
{"id": "2928721", "revid": "36426", "url": "https://it.wikipedia.org/wiki?curid=2928721", "title": "Museo delle Tradizioni Familiari", "text": ""}
{"id": "2928722", "revid": "36426", "url": "https://it.wikipedia.org/wiki?curid=2928722", "title": "Museo di Storia delle Scienze Biomediche", "text": ""}
{"id": "2928724", "revid": "36426", "url": "https://it.wikipedia.org/wiki?curid=2928724", "title": "Parco Archeologico del Quadrilatero", "text": ""}
{"id": "2928725", "revid": "36426", "url": "https://it.wikipedia.org/wiki?curid=2928725", "title": "Museo delle tradizioni ed arti contadine", "text": ""}
{"id": "2928726", "revid": "36426", "url": "https://it.wikipedia.org/wiki?curid=2928726", "title": "Museo Storico Militare", "text": ""}
{"id": "2928727", "revid": "767487", "url": "https://it.wikipedia.org/wiki?curid=2928727", "title": "Afranio degli Albonesi", "text": "Invent\u00f2 il phagotus, strumento musicale che, sulla base di alcune descrizioni che ci sono giunte, pu\u00f2 essere considerato un tipo perfezionato di zampogna, con qualche somiglianza all'attuale fagotto. Lo perfezion\u00f2 con l'aiuto di un artefice ferrarese, Giambattista Ravilio, e vi si dedic\u00f2 per tutto il resto della vita."}
{"id": "2928728", "revid": "36426", "url": "https://it.wikipedia.org/wiki?curid=2928728", "title": "Pinacoteca Civica di Reggio Calabria", "text": ""}
{"id": "2928729", "revid": "57342", "url": "https://it.wikipedia.org/wiki?curid=2928729", "title": "Momo alla conquista del tempo", "text": "Momo alla conquista del tempo \u00e8 un film d'animazione diretto dal regista Enzo D'Al\u00f2, basato su un adattamento del romanzo \"Momo\" di Michael Ende. Nel 2003, ne \u00e8 stata tratta una serie animata tedesca di 24 episodi intitolata \"Momo\", tuttora inedita in Italia.\nTrama.\nMomo \u00e8 una bambina orfana che si ritrova in una cittadina, dove fa amicizia con un anziano signore, Beppo, che le vuole bene come se fosse una dolce nipotina, e con Gigi, un bambino che si innamora subito di lei. Momo conosce anche altri compagni di gioco: Enzo, Bruno, Livia e il piccolo Chicco, che le creano una casa in un antico anfiteatro, e la tartaruga Cassiopea che ha raccolto per strada. Finch\u00e9 un giorno arrivano in citt\u00e0 i misteriosi Signori Grigi che convincono le persone, come ad esempio l'ingenuo barbiere Osvaldo Fusi, che non gli rimane molto tempo da vivere. I Signori Grigi sono in realt\u00e0 esseri sovrannaturali, che rubano il tempo dedicato allo svago immagazzinandolo quindi nella loro speciale \"Banca del tempo\", unico modo che essi hanno per poter sopravvivere.\nUn Signore Grigio cerca di corrompere la piccola Momo con una bambola molto bella, chiedendole per essa sempre di pi\u00f9, ma la bambina riesce ad intenerire il cuore di lui, umanizzandolo; questi, in un pianto disperato, rivela il vero intento dei Signori Grigi, aggiungendo che sentono sempre freddo e che non sanno cosa sia il calore del cuore. Momo allora decide di contattare subito i suoi amici, che a loro volta tentano di avvisare i genitori di stare alla larga dai Signori Grigi, ma ormai \u00e8 troppo tardi. Una volta riuniti in assemblea, il capo dei Signori Grigi d\u00e0 l'ordine di catturare Momo, la quale riesce per\u00f2 a fuggire dalle loro grinfie grazie alla sua tartaruga, che la conduce in un posto magico. Momo viene accolta nella dimora di Mastro Hora, colui che gestisce il tempo assistito dai suoi due fedeli aiutanti, Tempo di giorno e Tempo di Notte, sotto le sembianze di un gallo e una civetta.\nMastro Hora svela a Momo la vera natura dei Signori Grigi e il luogo segreto dove vive il tempo. Qui la bimba ascolta la Musica della Luce, una canzone che pu\u00f2 rompere l'incantesimo dei Signori Grigi e liberare cos\u00ec tutti quanti, ma il saggio Mastro Hora dice alla piccola che ci vuole tempo affinch\u00e9 lei interiorizzi la musica, deve dormirci su, come i semi che aspettano un anno prima di germogliare. Momo si mette quindi a dormire, ma intanto sulla Terra la tranquilla cittadina si \u00e8 trasformata in una metropoli frenetica e senz'anima. Il povero Beppo, distrutto per la scomparsa della bambina, \u00e8 stato arrestato e ricoverato in un manicomio, e Gigi, che \u00e8 stato assunto alla televisione, viene minacciato di licenziamento nel caso in cui continuasse a cercare Momo.\nMastro Hora sveglia la piccina, ormai la cittadina sembra perduta ma c'\u00e8 un modo per salvarla: fermare il tempo. Egli pu\u00f2 farlo addormentandosi, ma solo per un'ora. I Signori Grigi infatti rubano le ore agli uomini e le tramutano in sigari che devono fumare continuamente, per evitare di scomparire; se si ferma il tempo non possono pi\u00f9 rubare ore e finiranno per dissolversi tutti. Purtroppo i diabolici esseri hanno una riserva di sigari nella loro sede per sopravvivere durante il sonno di Hora; Momo dovrebbe quindi riuscire a tenerli lontani dal deposito il tempo necessario. La piccola affronta la difficile sfida, affiancata dalla tartaruga Cassiopea, e riesce con la purezza d'animo e la gentilezza a sconfiggere i ladri di tempo. La cittadina ritorna a essere quella di un tempo e la dolce Momo pu\u00f2 finalmente riabbracciare Beppo, Gigi e tutti i suoi amici. Per festeggiare, Gigi e Momo ballano nell'anfiteatro davanti alla gente della citt\u00e0.\nColonna sonora.\nLa colonna sonora, che comprende tredici tracce, \u00e8 scritta e interpretata da Gianna Nannini, autrice anche dei testi insieme a Isabella Santacroce."}
{"id": "2928732", "revid": "339392", "url": "https://it.wikipedia.org/wiki?curid=2928732", "title": "Centro Musei Scienze Naturali", "text": ""}
{"id": "2928733", "revid": "36426", "url": "https://it.wikipedia.org/wiki?curid=2928733", "title": "Citt\u00e0 della Scienza", "text": ""}
{"id": "2928735", "revid": "36426", "url": "https://it.wikipedia.org/wiki?curid=2928735", "title": "Museo Civico Gaetano Filangieri", "text": ""}
{"id": "2928737", "revid": "256896", "url": "https://it.wikipedia.org/wiki?curid=2928737", "title": "Museo di mineralogia di Napoli", "text": ""}
{"id": "2928739", "revid": "599013", "url": "https://it.wikipedia.org/wiki?curid=2928739", "title": "Gi\u014drgos Gaspar\u012bs", "text": ""}
{"id": "2928740", "revid": "36426", "url": "https://it.wikipedia.org/wiki?curid=2928740", "title": "Chiesa ed ex Convento Domenicano di San Bartolomeo", "text": ""}
{"id": "2928741", "revid": "36426", "url": "https://it.wikipedia.org/wiki?curid=2928741", "title": "Museo Nazionale Giuseppe Verdi", "text": ""}
{"id": "2928743", "revid": "36426", "url": "https://it.wikipedia.org/wiki?curid=2928743", "title": "Sistema Museale della Provincia di Ravenna", "text": ""}
{"id": "2928744", "revid": "36426", "url": "https://it.wikipedia.org/wiki?curid=2928744", "title": "Erbario e Museo Botanico dell'Universit\u00e0 di Bologna", "text": ""}
{"id": "2928746", "revid": "599013", "url": "https://it.wikipedia.org/wiki?curid=2928746", "title": "Gi\u014drgos Papadakos", "text": ""}
{"id": "2928747", "revid": "1442080", "url": "https://it.wikipedia.org/wiki?curid=2928747", "title": "Young, Fresh n' New", "text": "Young, Fresh n' New \u00e8 un brano musicale della cantante R&amp;B statunitense Kelis, pubblicato come primo ed unico singolo estratto dall'album \"Wanderland\" del 2001.\nScritta da Kelis, Pharrell Williams e Chad Hugo, questi ultimi due anche produttori, il brano \u00e8 stato un successo minore nel Regno Unito, riuscendo ad arrivare al massimo alla posizione trentadue della Official Singles Chart. Negli Stati Uniti, dove l'album \"Wanderland\" non \u00e8 stato pubblicato, il singolo non \u00e8 entrato nella \"Billboard\" Hot 100, bench\u00e9 un remix realizzato da Timo Maas \u00e8 arrivato alla quindicesima posizione della \"Billboard\"'s Hot Dance Club Play nel gennaio 2002."}
{"id": "2928750", "revid": "36426", "url": "https://it.wikipedia.org/wiki?curid=2928750", "title": "Galleria d'Arte Niccoli", "text": ""}
{"id": "2928751", "revid": "36426", "url": "https://it.wikipedia.org/wiki?curid=2928751", "title": "Casa Museo Vincenzo Monti", "text": ""}
{"id": "2928753", "revid": "36426", "url": "https://it.wikipedia.org/wiki?curid=2928753", "title": "Museo del Tricolore", "text": ""}
{"id": "2928754", "revid": "300067", "url": "https://it.wikipedia.org/wiki?curid=2928754", "title": "D\u012bm\u012btr\u012bs Papadopoulos", "text": ""}
{"id": "2928755", "revid": "36426", "url": "https://it.wikipedia.org/wiki?curid=2928755", "title": "Museo Nazionale dell'Antartide Felice Ippolito", "text": ""}
{"id": "2928756", "revid": "36426", "url": "https://it.wikipedia.org/wiki?curid=2928756", "title": "Civico Acquario Marino di Trieste", "text": ""}
{"id": "2928758", "revid": "339392", "url": "https://it.wikipedia.org/wiki?curid=2928758", "title": "Museo del Mare", "text": ""}
{"id": "2928771", "revid": "124956733", "url": "https://it.wikipedia.org/wiki?curid=2928771", "title": "Faenza Calcio", "text": "Il Faenza Calcio, meglio noto come Faenza, \u00e8 la principale societ\u00e0 calcistica di Faenza, in provincia di Ravenna.\nColori e simboli.\nI colori sociali sono il bianco e l'azzurro.\nStrutture.\nStadio.\nIl Faenza gioca le proprie partite interne allo stadio \"Bruno Neri\", che ha una capienza di 3.250 posti a sedere.\nSociet\u00e0.\nSettore giovanile.\nLa Juniores biancoazzurra nell'annata \"2009-2010\" ha vinto il titolo regionale contro la Reno Centese vincendo 2-0, accedendo cos\u00ec alle fasi finali nazionali, dove ha battuto lo Sporting Pisa, il Cannara e perdendo poi in semifinale, contro il Bressanone 2-0 in trasferta e 2-1 in casa. Dalla stagione 2012-2013, il Faenza ha stretto un accordo con la Polisportiva San Rocco Calcio di Faenza creando il settore giovanile."}
{"id": "2928772", "revid": "486946", "url": "https://it.wikipedia.org/wiki?curid=2928772", "title": "Museo Teatrale Carlo Schmidl", "text": ""}
{"id": "2928774", "revid": "84184", "url": "https://it.wikipedia.org/wiki?curid=2928774", "title": "Fehr", "text": ""}
{"id": "2928775", "revid": "310175", "url": "https://it.wikipedia.org/wiki?curid=2928775", "title": "Galleria d'Arte Moderna di Udine", "text": ""}
{"id": "2928780", "revid": "36426", "url": "https://it.wikipedia.org/wiki?curid=2928780", "title": "Museo Civico (Norma)", "text": ""}
{"id": "2928783", "revid": "486946", "url": "https://it.wikipedia.org/wiki?curid=2928783", "title": "Locomotiva Gruppo R440", "text": ""}
{"id": "2928785", "revid": "357738", "url": "https://it.wikipedia.org/wiki?curid=2928785", "title": "Zebrafish", "text": ""}
{"id": "2928787", "revid": "767487", "url": "https://it.wikipedia.org/wiki?curid=2928787", "title": "Il mondo le condanna", "text": "Il mondo le condanna \u00e8 un film del 1953 diretto da Gianni Franciolini.\nTrama.\nUna giovane fiorentina di nome Renata fa la prostituta a Parigi. Espulsa dalla polizia francese con un foglio di via, torna in Italia ma, presa dallo sconforto, tenta di gettarsi dal treno. Un uomo la salva trattenendola appena in tempo: \u00e8 l'industriale Martelli che, grazie anche all'interessamento di sua moglie, procura alla ragazza un posto di lavoro in una sartoria. Tra Renata e Martelli comincia a nascere un sentimento e, per evitare conseguenze, Renata si sottrae al corteggiamento e abbandona la sartoria.\nCostretta dalle circostanze a chiedere aiuto, Renata si rivolge ad Andr\u00e9, suo antico amante e sfruttatore, e progettano di fuggire insieme all'estero. Nello stesso tempo Andr\u00e9 ricatta Martelli, che \u00e8 sul punto di decidere di abbandonare la famiglia per fuggire a sua volta con Renata. Martelli sarebbe disposto a pagare, ma un giovane amico del fratello di Renata, innamoratosi pazzamente di lei, uccide Andr\u00e9.\nResasi conto della tragedia che ha provocato, Renata decide di ritirarsi per sempre in un istituto di suore, dove di dedicher\u00e0 all'assistenza dei bambini bisognosi."}
{"id": "2928788", "revid": "36426", "url": "https://it.wikipedia.org/wiki?curid=2928788", "title": "Museo Civico Naturalistico Severo Sini", "text": ""}
{"id": "2928790", "revid": "36426", "url": "https://it.wikipedia.org/wiki?curid=2928790", "title": "Museo di Fotografia Ken Damy", "text": ""}
{"id": "2928791", "revid": "339392", "url": "https://it.wikipedia.org/wiki?curid=2928791", "title": "Museo dell'Industria e del Lavoro", "text": ""}
{"id": "2928793", "revid": "486946", "url": "https://it.wikipedia.org/wiki?curid=2928793", "title": "Locomotiva Gruppo 440", "text": ""}
{"id": "2928794", "revid": "36426", "url": "https://it.wikipedia.org/wiki?curid=2928794", "title": "Collezione anatomica &quot;Paolo Gorini&quot;", "text": ""}
{"id": "2928795", "revid": "36426", "url": "https://it.wikipedia.org/wiki?curid=2928795", "title": "Archivio fotografico &quot;Gianni Saracchi&quot;", "text": ""}
{"id": "2928796", "revid": "36426", "url": "https://it.wikipedia.org/wiki?curid=2928796", "title": "Museo agricolo &quot;Angelo Masperi&quot;", "text": ""}
{"id": "2928797", "revid": "36426", "url": "https://it.wikipedia.org/wiki?curid=2928797", "title": "Case Museo di Milano", "text": ""}
{"id": "2928798", "revid": "36426", "url": "https://it.wikipedia.org/wiki?curid=2928798", "title": "Museo Internazionale della Calzatura", "text": ""}
{"id": "2928799", "revid": "287204", "url": "https://it.wikipedia.org/wiki?curid=2928799", "title": "David Butler", "text": ""}
{"id": "2928800", "revid": "1543377", "url": "https://it.wikipedia.org/wiki?curid=2928800", "title": "Karel Dujardin", "text": "Biografia.\nDopo un addestramento svolto sotto la guida di Nicolaes Berchem, si trasfer\u00ec in Italia nel 1642, dove seppur giovanissimo entr\u00f2 a far parte del gruppo di pittori Bentvueghels in Roma, presso i quali assunse il soprannome di \"Barba di Becco\" o \"Bokkebaart\".\nIndebitatosi, si spos\u00f2 con una ricca signora pi\u00f9 anziana di lui e dal 1650 al 1674 soggiorn\u00f2 in Francia ed nei Paesi Bassi, mentre invece ritorn\u00f2 a Roma nel 1675 su invito del suo grande amico Joan Renst, che lo invit\u00f2 in un grande tour attraverso la penisola.Risiedette a Venezia fino alla morte.\nIl Dujardin \u00e8 noto soprattutto come bambocciante, come pittore di tematiche naturali e animali, ma \u00e8 stimato per lo pi\u00f9 come paesaggista, genere nel quale si ispir\u00f2 dapprima al Berchem e poi al Paulus Potter.\nFu apprezzato anche come ritrattista di singole persone o di gruppi e svolse l'attivit\u00e0 di incisore.\nDi un certo spessore i suoi ritratti di argomento religioso, soprattutto quelli riguardanti la vita di san Paolo.\nIn tutte queste attivit\u00e0 emerse come un maestro minore e ancora oggi un buon numero di sue opere \u00e8 esposto presso il Rijksmuseum di Amsterdam e alla National Gallery londinese."}
{"id": "2928802", "revid": "1305772", "url": "https://it.wikipedia.org/wiki?curid=2928802", "title": "Surman", "text": ""}
{"id": "2928805", "revid": "36426", "url": "https://it.wikipedia.org/wiki?curid=2928805", "title": "Museo dei Campionissimi", "text": ""}
{"id": "2928807", "revid": "36426", "url": "https://it.wikipedia.org/wiki?curid=2928807", "title": "Museo della Resistenza e della Vita Sociale", "text": ""}
{"id": "2928808", "revid": "36426", "url": "https://it.wikipedia.org/wiki?curid=2928808", "title": "Museo Etnografico della Gambarina &quot;C'era una volta&quot;", "text": ""}
{"id": "2928810", "revid": "36426", "url": "https://it.wikipedia.org/wiki?curid=2928810", "title": "Museo d'Arte Contemporanea del castello di Rivoli", "text": ""}
{"id": "2928811", "revid": "36426", "url": "https://it.wikipedia.org/wiki?curid=2928811", "title": "Ecomuseo Urbano di Torino", "text": ""}
{"id": "2928814", "revid": "36426", "url": "https://it.wikipedia.org/wiki?curid=2928814", "title": "Museo dell'Astronomia e Planetario di Torino", "text": ""}
{"id": "2928817", "revid": "36426", "url": "https://it.wikipedia.org/wiki?curid=2928817", "title": "Museo Civico di Troia", "text": ""}
{"id": "2928818", "revid": "36426", "url": "https://it.wikipedia.org/wiki?curid=2928818", "title": "Galleria Nazionale della Puglia", "text": ""}
{"id": "2928821", "revid": "196390", "url": "https://it.wikipedia.org/wiki?curid=2928821", "title": "Museo Diocesano di Troia", "text": ""}
{"id": "2928823", "revid": "36426", "url": "https://it.wikipedia.org/wiki?curid=2928823", "title": "Museo Provinciale delle Tradizioni Popolari &quot;Abbazia di Cerrate&quot;", "text": ""}
{"id": "2928825", "revid": "22416", "url": "https://it.wikipedia.org/wiki?curid=2928825", "title": "Museo delle Ferrovie della Sardegna", "text": ""}
{"id": "2928829", "revid": "36426", "url": "https://it.wikipedia.org/wiki?curid=2928829", "title": "Museo nazionale archeologico ed etnografico &quot;G. A. Sanna&quot;", "text": ""}
{"id": "2928830", "revid": "2036605", "url": "https://it.wikipedia.org/wiki?curid=2928830", "title": "Vita Martini", "text": "La Vita Martini (in italiano \"Vita di Martino\") \u00e8 un'opera, terminata probabilmente nel 397, scritta da Sulpicio Severo, storico romano. Si tratta di una agiografia su san Martino, monaco e vescovo di Tours, maestro dello stesso Sulpicio. L'opera \u00e8 paragonabile alla \"Vita Antonii\" scritta da Atanasio d'Alessandria. "}
{"id": "2928831", "revid": "36426", "url": "https://it.wikipedia.org/wiki?curid=2928831", "title": "Compendio Garibaldino", "text": ""}
{"id": "2928832", "revid": "36426", "url": "https://it.wikipedia.org/wiki?curid=2928832", "title": "Antiquarium Regionale del Teatro Romano", "text": ""}
{"id": "2928834", "revid": "36426", "url": "https://it.wikipedia.org/wiki?curid=2928834", "title": "Museo del Bosco", "text": ""}
{"id": "2928835", "revid": "481666", "url": "https://it.wikipedia.org/wiki?curid=2928835", "title": "David Butler (regista)", "text": "Biografia.\nNato a San Francisco nel 1894, figlio di un'attrice e di un impresario teatrale, inizi\u00f2 a lavorare come attore. Nel 1910 debutt\u00f2 in un film diretto da David Wark Griffith. Tra gli altri registi con cui lavor\u00f2 vanno ricordati - oltre a Griffith per cui gir\u00f2 numerosi film - John Ford, King Vidor, Tod Browning, Frank Borzage e Michael Curtiz.\nProsegu\u00ec la carriera di attore per tutto il periodo del muto, apparendo in sessantasette pellicole (in alcune non accreditato) fino al 1929. Dal 1927 aveva cominciato una nuova carriera nella regia, a cui si dedic\u00f2 fino al 1967, l'anno in cui si ritir\u00f2. Regista di genere, diresse numerose commedie, tra cui alcuni dei film della piccola Shirley Temple e alcuni dei successi interpretati da Doris Day.\nButler mor\u00ec ad Arcadia, in California, il 14 giugno 1979, all'et\u00e0 di 84 anni.\nRiconoscimenti.\nStella alla Hollywood Walk of Fame (Cinema), 6561 Hollywood Blvd.\nSceneggiatore.\n\"Follie del giorno\" (\"Fox Movietone Follies of 1929\") regia di David Butler"}
{"id": "2928837", "revid": "36426", "url": "https://it.wikipedia.org/wiki?curid=2928837", "title": "Museo d'Arte Islamica", "text": ""}
{"id": "2928838", "revid": "228587", "url": "https://it.wikipedia.org/wiki?curid=2928838", "title": "Georg Balthasar Schott", "text": "Biografia.\nDopo aver frequentato il ginnasio a Gotha, Georg Balthasar Schott studi\u00f2 presso le universit\u00e0 di Jena e di Lipsia. Fu organista della Neukirche di Lipsia dal 1\u00ba agosto 1720. In seguito divenne compositore municipale di Gotha nel 1729. Fino al 1729 fu inoltre direttore del \"Collegium Musicum\" di Lipsia, una societ\u00e0 di studi musicali fondata da Georg Philipp Telemann nel 1703 e presieduta, dopo di lui, da Johann Sebastian Bach."}
{"id": "2928841", "revid": "36426", "url": "https://it.wikipedia.org/wiki?curid=2928841", "title": "RISO Museo d'Arte Contemporanea della Sicilia", "text": ""}
{"id": "2928842", "revid": "36426", "url": "https://it.wikipedia.org/wiki?curid=2928842", "title": "Villa Cattolica (Bagheria)", "text": ""}
{"id": "2928843", "revid": "1718925", "url": "https://it.wikipedia.org/wiki?curid=2928843", "title": "Museo archeologico regionale di Kamarina", "text": "Il museo archeologico regionale di Kamarina \u00e8 ubicato nelle vicinanze di Scoglitti in provincia di Ragusa (Sicilia) ed \u00e8 costituito da tre padiglioni e sette sale espositive.\nPadiglione subacqueo.\nLa prima sala subito dopo l'ingresso \u00e8 dedicata all'archeologia subacquea. Qui sono esposte ricche collezioni di reperti, portati alla luce grazie alle ricerche effettuate negli anni novanta del XX secolo nel mare antistante Kamarina. Dal \"relitto dell'Elmo corinzio\", di et\u00e0 arcaica (VI secolo a.C.) sono esposti alcuni resti di grandi anfore da trasporto, piccole kylik\u00e8s ioniche, lucerne e un magnifico e raro elmo corinzio con calotta emisferica e paragnatidi incluse. Seguono un elmo attico-etrusco in bronzo, a paragnatidi mobili, con umbone a pigna e alcune anfore di tipo greco-italiche. Sono esposti pure una statuetta in bronzo del dio Arpocrate dal \"relitto mamertino\", monete, pesi, un gruppo di lucerne, uno scalpellino, uno stilo ecc. Dal \"relitto delle colonne\" III secolo d.C. provengono invece molti oggetti di pregevole fattura in bronzo: un vaso porta profumi, un thermos, una bottiglia in vetro con cestino in fibre vegetali, tre strigili e varie monete. Segue l'esposizione di oggetti provenienti dal \"relitto di Afrodite\" (III secolo d.C.) con una bellissima statuetta in bronzo di Afrodite, vasi da portata, e alcuni sostegni di un triclinio. Dal \"relitto dei Sei Imperatori\" sono esposte ben 5.000 monete in bronzo (antoniniani), una stadera, pesi, scandagli e vari oggetti ornamentali. Infine dal \"relitto medioevale\" sono stati esposti alcuni attrezzi da maniscalco.\nPadiglione est.\nSala della preistoria.\nUscendo dal Padiglione subacqueo, verso l'esterno del cortile, si accede immediatamente al padiglione est. La prima sala \u00e8 dedicata ai vari insediamenti nel territorio in et\u00e0 preistorica, in particolare nell'et\u00e0 del bronzo XIX secolo a.C.-XV secolo a.C. In questa sala sono esposti alcuni strumenti litici (lame, punteruoli, punte di freccia, battitoi), tipici della faci\u00e8s castellucciana dell'et\u00e0 del bronzo. Questi reperti provengono da scavi eseguiti lungo la costa Passo Marinaro, Piano Resti, Macchia Tonda e Branco Grande e verso l'interno nei pressi di Santa Croce Camerina (Contrada Forche).\nSala Camarina arcaica.\nDall'arcaica necropoli di Rifriscolaro, sono esposti innumerevoli reperti che corredavano le sepolture. Sono esposti un Lekythos con raffigurante Enea ed Anchise, vari Skyphoi e aryballoi corinzi, vasi porta unguenti, e una bellissima anfora biansata della met\u00e0 fine VI secolo a.C. con scene figurate di cavalieri armati e menadi danzanti. Seguono una sepoltura ad enchytrismos (inumazione), una sepoltura a cappuccina, un kantharos, un'oinochoe in bucchero eolico, un aryballos, con due leoni ruggenti, un bellissimo cratere ed altri corredi funerari finemente decorati.\nSala Persefone.\nQuesta sala \u00e8 dedicata ai culti noti a Kamarina. In particolare qui viene documentato il santuario di Demetra e Kore, portato alla luce da Paolo Orsi nel 1896. Si possono ammirare varie protomi e torsi di statuette sedute sul trono, del \"periodo ippocrateo\" 491 a.C., con il polos, sul tipo dell'Athena Lindia e altre statuette in terracotta che raffigurano il tipo stante con porcellino al petto. In questa sala \u00e8 esposta pure un'arula in terracotta decorata con la raffigurazione a rilievo di una Gorgone VI-V secolo a.C. e alcuni elementi decorativi del tempio di Atena.\nSala del Tempio di Athena.\nSala dedicata al tempio di Athena. Qui \u00e8 visibile una parte del terrapieno di colmata IV secolo a.C. ), la rampa di acceso al pronao e le massicce strutture di fondazione del tempio. L'edificio templare \u00e8 una cella in antis costruita in blocchi di calcarenite su un crepidoma a tre gradini. Il tempio era diviso in tre spazi corrispondenti al pronao, alla cella e all'opistodomo.\nPadiglione ovest.\nSala di Camarina classica.\nQui viene rappresentata la storia urbanistica della nuova Kamarina, quella di et\u00e0 classica, dagli inizi del V secolo a.C., dove viene evidenziato l'importante spazio pubblico dell'Agor\u00e0 e alcuni quartieri urbanistici con le varie \"plateie\" e \"stenopoi\". Sono esposti alcune documentazioni fotografiche della coniazione camarinese raffiguranti Athena, Demetra e Kore, la ninfa Camarina, Zeus e il Dio Hipparis.\nInfine sono documentati le varie ricerche nella chora di Kamarina.\nSala necropoli di Passo Marinaro.\nIn questa ampia sala sono esposti vari corredi funerari risalenti al V-IV secolo a.C. provenienti dagli scavi eseguiti presso la necropoli classica di Passo Marinaro. Crateri a campana a fondo rosso con figure nere, lucerne, coppe, ciotole, olpai a vernice nera e altri pregevoli corredi ceramici attici. In questa sala sono esposte anche una sepoltura a cappuccina con corredo, un'epigrafe funeraria di Hippo e tegole con timbri, un'ara ed alcuni plastici ricostruttivi di una fattoria greca e di tutto il sito archeologico."}
{"id": "2928844", "revid": "256896", "url": "https://it.wikipedia.org/wiki?curid=2928844", "title": "Museo Civico di Rovereto", "text": ""}
{"id": "2928849", "revid": "36426", "url": "https://it.wikipedia.org/wiki?curid=2928849", "title": "Museo dell'Occhiale", "text": ""}
{"id": "2928852", "revid": "36426", "url": "https://it.wikipedia.org/wiki?curid=2928852", "title": "Museo naturalistico entomologico &quot;nel Regno delle Farfalle&quot;", "text": ""}
{"id": "2928853", "revid": "1543377", "url": "https://it.wikipedia.org/wiki?curid=2928853", "title": "Pernette du Guillet", "text": "Biografia.\nNacque in una nobile famiglia e quindi ricevette un'educazione culturale accurata, che le consent\u00ec di conoscere i classici ed anche i grandi poeti italiani.\nUn matrimonio parzialmente fallito, ma senza conseguenze drammatiche non pregiudic\u00f2 l'incontro della poetessa con\nl'anima gemella della sua vita, il poeta Maurice Sc\u00e8ve, di cui divenne allieva, discepola fedele ed amante virtuosa, oltre che musa ispiratrice; Sc\u00e8ve l'omagger\u00e0 assegnandole il ruolo di protagonista del suo poema \"D\u00e9lie\". La morte precoce dell'artista ha purtroppo interrotto bruscamente la sua carriera, anche se i pochi componimenti rimasti, raccolti nelle \"Rymes\" del 1545, sono sufficienti per farle reggere il confronto con la conterranea Louise Lab\u00e9.\nNelle \"Rymes\", vengono evidenziate sia la grande cultura della poetessa, la sua conoscenza della tradizione cortese, sia le influenze del Marot e del Petrarca, mediato tramite la scuola degli strambottisti. Inoltre, la poetessa \u00e8 addentro alle dottrine del platonismo amoroso, approfondite da Leone Ebreo e da Marsilio Ficino, riprese in Francia gi\u00e0 da Margherita di Navarra. Per\u00f2 l'elemento che colpisce maggiormente i critici sono l'originalit\u00e0 delle liriche, le descrizioni dell'amore intellettuale, cantato in tutta la sua bellezza e liberato dalle impurit\u00e0 della passione.\nNelle \"Rymes\" emergono numerosi epigrammi e canzoni, caratterizzati da una grande forza espressiva, incentrati sull'amore per Maurice Sc\u00e8ve, un sentimento insieme gioioso ed inquieto, complesso ed intenso.\nLe sue liriche furono raccolte dal marito e pubblicate da Antoine du Moulin nel 1545, con il titolo \"Rymes de gentille et vertueuse dame D. Pernette du Guillet Lyonnoise\".\nMor\u00ec all'et\u00e0 di venticinque anni durante un'epidemia di peste."}
{"id": "2928855", "revid": "124123", "url": "https://it.wikipedia.org/wiki?curid=2928855", "title": "Gaspard Dughet", "text": "Biografia.\nFiglio di Jacques, un cuoco parigino e di Dorotea Scaruffo italiana nata a Roma, originaria di Paliano.\nLa sua inclinazione verso l'arte fu affermata quando la sorella maggiore, Anna, si spos\u00f2 con il celebre pittore Nicolas Poussin, ed a lui venne data l'occasione di abitare per qualche anno, dal 1631 al 1635 assieme al maestro. Questo fatto, unito alla forte e decisiva influenza apportata dal maestro ha spesso indotto la critica a sottovalutare la qualit\u00e0 dell'opera artistica di Dughet e solamente studi storici avviati recentemente hanno rivalutato la carriera di Dughet cercando di recuperare, o meglio riscrivere, la cronologia delle opere, pressoch\u00e9 assente.\nIntorno agli anni 1635-1637, il giovane Dughet soggiorn\u00f2 in varie localit\u00e0 italiane, da Perugia, a Napoli e a Firenze, sviluppando un suo stile, parzialmente staccato da quello del maestro, come attestato dalla serie di dipinti denominati \"Silver Birch Master\", caratterizzati dalla presenza dell'albero di betulla.\nI molti anni trascorsi a contatto con la natura, la grande passione per la caccia lo instradarono verso la pittura paesaggistica, tramite la quale espresse, talvolta, l'emozione intima del mondo con una libert\u00e0 compositiva e di forme, che scavalc\u00f2 le tendenze, i gusti e le atmosfere del secolo, che aveva gi\u00e0 prodotto a Roma i vari capolavori di Poussin e di Claude Lorrain. I suoi dipinti si caratterizzarono sia per la formula del paesaggio asimmetrico diffuso a Roma da Paul Bril, sia per quello simmetrico derivato dal Domenichino.\nDopo il suo rientro a Roma, una delle prime opere ufficiali fu \"La predica di un eremita agli animali\", di soggetto anacoretico seguita dagli affreschi presso la chiesa di San Martino ai Monti. Intensa fu la sua attivit\u00e0 presso i palazzi delle pi\u00f9 prestigiose casate romane, come i Pamphili, i Colonna, i Borghese.\nImportanti furono i quattro paesaggi affrescati dal Dughet nel palazzo di papa Innocenzo X in piazza Navona intorno al 1650; a cui seguirono le sette immense tele, con figure dipinte da Guillaume Courtois, oggi a Palazzo Doria Pamphilj in via del Corso: sono paesaggi con \"Santa Maria Egiziaca\", \"Sant'Agostino e il mistero della Trinit\u00e0\", \"Adamo ed Eva\", \"Caino e Abele\", \"San Giovanni Battista\", \"San Eustachio\", e \"Il Buon samaritano\".\nI documenti storici attestano solamente due lavori datati: nel 1658 e nel 1662 gli affreschi di una sala del palazzo di Valmontone, per conto di Camillo Pamphili e per quelli realizzati al palazzo Borghese, assieme a Filippo Lauri nel 1672, tre anni prima della sua morte, causata da idropisia, male di cui soffriva gi\u00e0 da tempo.\nAlcuni dei suoi lavori, come \"Sacrifice of Abraham\", sono esposti alla National Gallery Londinese.\nLavor\u00f2 assieme a Pier Francesco Mola, Francesco Cozza, e Mattia Preti a Palazzo Pamphili in Valmontone.\nDughet mor\u00ec a Roma il 27 maggio 1675."}
{"id": "2928859", "revid": "2014155", "url": "https://it.wikipedia.org/wiki?curid=2928859", "title": "Edvige Sofia di Brandeburgo", "text": "Biografia.\nFiglia del duca di Prussia Giorgio Guglielmo di Brandeburgo e di Elisabetta Carlotta del Palatinato-Simmern.\nVenne data in moglie a Guglielmo VI d'Assia-Kassel che spos\u00f2 a C\u00f6lln il 19 luglio 1649.\nDopo la prematura morte del marito nel 1663, fu reggente d'Assia-Kassel, inizialmente per il suo primogenito, il langravio Guglielmo VII ed in seguito, dopo la sua morte nel 1670, per suo fratello minore, il langravio Carlo. Durante la reggenza si sforz\u00f2 di proseguire la prudente politica estera del marito, evitando di coinvolgere il langraviato in pericolosi conflitti, e riusc\u00ec per un certo tempo a mantenere neutrale il proprio stato.\nIn seguito la minaccia rappresentata dalla politica di espansionismo francese indusse la reggente a mutare politica e ottenne dagli stati d'Assia-Kassel un maggior versamento di tasse, che consent\u00ec di ricostituire l'esercito, ridotto al minimo dopo la guerra dei trent'anni. Nel 1673 strinse alleanza con il fratello, il principe elettore Federico Guglielmo I di Brandeburgo, fornendo un contingente nella lotta contro la Francia condotta dall'Impero. Inoltre, per consolidare i legami tra l'Assia-Kassel e la sua terra d'origine, fece sposare la figlia Elisabetta Enrichetta al nipote Federico.\nNell'ultimo periodo della sua reggenza, ella cerc\u00f2 di procrastinare l'effettiva presa di potere del figlio Carlo, causando per ci\u00f2 stesso notevoli tensioni. Alla fine, per\u00f2, ella annunci\u00f2 la conclusione della reggenza l'8 agosto del 1677.\nSotto il suo governo l'Assia-Kassel venne caratterizzata dalla caccia alle streghe, nel corso della quale Katharina Lips venne sottoposta a terribili torture a Marburgo, nel 1672 e nel 1673.\nDiscendenza.\nDiede al marito sette figli:"}
{"id": "2928862", "revid": "292162", "url": "https://it.wikipedia.org/wiki?curid=2928862", "title": "Vita Sancti Martini", "text": ""}
{"id": "2928863", "revid": "36426", "url": "https://it.wikipedia.org/wiki?curid=2928863", "title": "Calitea", "text": "Calitea (in greco Kallithea - \u039a\u03b1\u03bb\u03bb\u03b9\u03b8\u03ad\u03b1) \u00e8 una frazione della citt\u00e0 di Rodi, nell'omonima isola dell'Egeo Meridionale. Conta 10.251 abitanti secondo i dati del censimento 2001.\nGeografia antropica.\nUrbanistica.\nL'odierna frazione si trova nella parte nord-orientale dell'isola di Rodi, poco pi\u00f9 a sud della citt\u00e0 di Rodi.\nFanno parte della frazione di Calitea anche le localit\u00e0 di \"Coschino\" (Koskin\u00f2) e \"Psito\" (Psitos).\nAmministrazione.\nIl comune di Calitea \u00e8 stato soppresso a seguito della riforma amministrativa, detta programma Callicrate, entrata in vigore dal 1\u00ba gennaio 2011 ed \u00e8 ora frazione del comune di Rodi nell'omonima unit\u00e0 periferica della odierna Grecia.\nTerme di Calitea.\nIl luogo delle terme, nell'odierna frazione di Calitea, era conosciuto fin dall'epoca dorica (VI-V secolo a.C.), l'imperatore romano Tiberio visit\u00f2 questo luogo, quando in esilio volontario si ritir\u00f2 a Rodi (dal VI a.C. al II d.C.). Poi passando all'epoca Bizantina, quella cavalleresca richiamava persino abitanti della prospiciente costa anatolica. Era chiamato dai locali Tsifl\u00f2nero (nome derivato dalla propriet\u00e0 purgativa dell'acqua).\nIl luogo era impervio, raggiungibile solo tramite mulattiere e, sia durante le Crociate che durante l'occupazione turca, coloro che vi si recavano bivaccavano all'aperto nei pressi o venivano ospitati nei vicini monasteri, dei quali oggi non vi \u00e8 pi\u00f9 traccia.\nStoria e descrizione.\nEra proprio nella piccola baia, davanti l'odierna Terme, che il 5 maggio 1912 le truppe italiane, nel contesto della Guerra italo-turca, sbarcarono sull'isola alla conquista di Rodi dall'Impero ottomano. Durante l'occupazione italiana, vi fu edificato il complesso termale, costruito nello stile eclettico d'oriente dagli italiani. Inaugurato il 1\u00ba luglio 1929, dopo due anni di costruzione, fu visitato dal Re d'Italia Vittorio Emanuele III di Savoia durante la sua visita ufficiale sull'isola. Rimase in funzione fino alla distruzione dovuta ai bombardamenti tedeschi durante la seconda guerra mondiale.\nPer anni il sito, in stato di abbandono, era stato usato come deposito di sedie a sdraio e ombrelloni per lo stabilimento balneare che sorge nei pressi. Il complesso termale \u00e8 stato rinnovato nel corso degli anni, a partire dal 2002, e riaperto nell'estate del 2007. Da allora, il sistema dei parchi (disegnato dall'architetto italiano Pietro Lombardi) ha riacquistato il suo fascino.\nLuogo.\nIl complesso termale di Calitea si trova a sud-est della localit\u00e0 e capitale dell'isola Rodi, sulla strada Rodi (\u03a1\u03cc\u03b4\u03bf\u03c5)-Faliraki (\u03a6\u03b1\u03bb\u03b7\u03c1\u03b1\u03ba\u03af\u03bf\u03c5), prima della baia di Faliraki. Da un pezzo di sinuosa strada costiera, dove si ferma anche il bus, si scende attraverso un bosco verso il mare. A sud delle terme si trova, tra le rocce, racchiusa in una baia, la piccola spiaggia delle terme (\u03a0\u03b1\u03c1\u03b1\u03bb\u03af\u03b1 \u0398\u03ad\u03c1\u03bc\u03b7\u03c2), con un bar e caffetteria.\nCure.\nLe sorgenti sulfuree calde, attualmente in secca, erano indicate per curavare reumatismi e malattie renali, disturbi della vescica e costipazione cronica. L'acqua sulfurea della fonte aveva un effetto lassativo."}
{"id": "2928864", "revid": "767487", "url": "https://it.wikipedia.org/wiki?curid=2928864", "title": "The Cat Came Back (brano musicale)", "text": "The Cat Came Back (originariamente pubblicata col titolo The Cat Came Back: A Nigger Absurdity) \u00e8 un brano musicale scritto da Harry S. Miller nel 1893. Da allora \"The Cat Came Back\" \u00e8 entrato a far parte della tradizione folcloristica anglosassone ed \u00e8 stata registrata in varie versioni numerose volte, spesso con leggere alterazione del titolo (\"But the Cat Came Back\", \"And the Cat Came Back\" ecc.). \u00c8 anche una popolare canzone per bambini.\nIl testo.\nLa canzone \u00e8 di natura umoristica, e racconta la storia del \"vecchio signor Johnson\", il proprietario di una gatta gialla di cui per\u00f2 si vuole disfare. Ogni tentativo del signor Johnson di sbarazzarsi della gatta si rivelava vano in quanto la gatta continuava a tornare.\n&lt;poem&gt;But the cat came back, she couldn't stay no longer,\nYes the cat came back the very next day,\nThe cat came back\u2014thought she were a goner,\nBut the cat came back for it wouldn't stay away.&lt;/poem&gt;\n&lt;poem&gt;Ma la gatta torn\u00f2, non poteva stare a lungo lontano,\nS\u00ec, la gatta torn\u00f2 il giorno subito dopo,\nla gatta torn\u00f2, pensavamo che fosse \u201cfinita\u201d,\nMa la gatta torn\u00f2, non sarebbe potuta stare lontano.&lt;/poem&gt;\nNella versione originale di Miller, alla fine la gatta muore, ma ritorna dal padrone in forma di fantasma.\nCover ed utilizzo nei media.\nLa prima incisione di \"The Cat Came Back\" fu realizzata da Fiddlin' John Carson nell'aprile 1924, a cui segu\u00ec Fiddlin' Doc Roberts (\"And The Cat Came Back The Very Next Day\") il 13 novembre 1925. Fra le versioni pi\u00f9 recenti, una delle pi\u00f9 celebri \u00e8 quella del 1992 di Fred Penner, intrattenitore per bambini canadese, utilizzata in seguito per gli spot televisivi dell'Audi A3. Ne esiste anche una versione dei The Phantom Surfers, riarrangiata in stile surf (1997). Il brano compare anche nel film \"Il ladro di orchidee\".\nNel 2011, la band canadese Theory of a Deadman ha pubblicato una cover riarrangiata nelle musiche e nel testo della canzone, dal titolo \"Bitch Came Back\". La canzone \u00e8 inserita nel quarto album della band The Truth Is...\nLa canzone \u00e8 stata inoltre il punto di partenza per il cortometraggio d'animazione del 1988 \"The Cat Came Back\" di Cordell Barker, nominato all'oscar al miglior cortometraggio d'animazione.\nLa band Death metal Macabre, nel loro side-project Macabre Minstrels: Morbid Campfire Songs, ha riarrangiato la canzone come una ballata. In questa versione, una gatta malefica torna ogni volta presso il suo proprietario lasciando vittime nel suo cammino."}
{"id": "2928866", "revid": "124123", "url": "https://it.wikipedia.org/wiki?curid=2928866", "title": "Andr\u00e1s Dugonics", "text": "Biografia.\nFiglio del mercante Andr\u00e1s (1715-1780), eletto anche come consigliere comunale, Dugonics si convert\u00ec ed entr\u00f2 nell'ordine degli scolopi, intraprendendo successivamente la carriera di insegnante, dapprima presso vari licei di provincia e poi all'Universit\u00e0 di Buda.\nQuando ancora tutti davano lezioni in latino o in tedesco, Dugonics gi\u00e0 diffuse l'ungherese, divenendo un precursore della sua lingua in ambito letterario.\nNazionalista fervente, ma anche tradizionalista e conservatore e quindi difensore della nobilt\u00e0 e contrario ai principi e alle innovazioni portati dall'illuminismo, fu l'iniziatore del populismo letterario in toni patriarcali.\nUna delle opere principali che raccoglie sia il suo nazionalismo acceso, sia il suo lungo impegno nel settore etnico-linguistico, si intitola \"Magyar p\u00e9ldabesz\u00e9dek \u00e9s jeles mond\u00e1sok\" (\"Adagi e notazioni notabili ungheresi\"). \nMa grande parte della sua fama \u00e8 dovuta ai suoi romanzi pseudostorici, quali \"Etelka\" (1788) e \"Jolanka\" (1804), nei quali i protagonisti parlano un linguaggio popolaresco che tende ad esaltare le antiche virt\u00f9 della nazione, il tutto inserito in un contenitore storiografico positivista, come le edizioni delle fonti medioevali ed i trattati di Sajnovicse di Gyarmati sull'origine comune degli ungheresi e dei finlandesi. Soprattutto \"Etelka\" riscosse un enorme successo attestato dalla ristampa di ben tre edizioni nel giro di poco tempo.\nNon trascurabile la sua attivit\u00e0 drammaturgica, basti citare la tragedia \"Batori M\u00e1ria\" messa in scena, con successo, per oltre un secolo per il suo alto trasporto nazionalistico."}
{"id": "2928872", "revid": "77881926", "url": "https://it.wikipedia.org/wiki?curid=2928872", "title": "Epistulae (Sulpicio Severo)", "text": "Le Epistulae di Sulpicio Severo, storico romano, sono tre lettere che costituiscono un'appendice alla \"Vita Martini\" dello stesso autore. Le lettere sono indirizzate alla suocera di Sulpicio e ad altri due personaggi non identificati. Le \"epistulae\" contengono informazioni su San Martino, monaco e vescovo di Tours, concernenti in particolar modo la sua morte. "}
{"id": "2928879", "revid": "133248", "url": "https://it.wikipedia.org/wiki?curid=2928879", "title": "Dialogi (Sulpicio Severo)", "text": "Il Gallus di Sulpicio Severo, storico romano, \u00e8 un'opera in due dialoghi, scritti nel 404, in cui l'autore pone a confronto i miracoli e le virt\u00f9 di San Martino, monaco e vescovo di Tours, con quelli dei monaci dell'Egitto. Il \"Gallus\" completa la \"Vita Martini\" composta dallo stesso Sulpicio. "}
{"id": "2928885", "revid": "76963", "url": "https://it.wikipedia.org/wiki?curid=2928885", "title": "David Butler (sceneggiatore)", "text": ""}
{"id": "2928886", "revid": "287204", "url": "https://it.wikipedia.org/wiki?curid=2928886", "title": "Giovanni Axuch Comneno", "text": "Biografia.\nGiovanni era figlio del famoso gran domestico Alessio Axuch, quindi membro della famiglia Axuch di origine turca selgiuchide, che fu fedelissima alla dinastia dei Comneni (1057-1059; 1081-1185) in quanto il capostipite della famiglia, Giovanni Axuch fu adottato dall'imperatore bizantino Alessio I Comneno (1081-1118) e fu il miglior amico di Giovanni II Comneno (1118-1143). Giovanni aveva anche sangue imperiale, attraverso la madre Maria Comnena, figlia di Alessio Comneno, co-imperatore e figlio maggiore dell'imperatore Giovanni II. Con questo albero genealogico Giovanni poteva aspirare a rivendirare il trono dei basileis, tenuto ora in mano dalla dinastia degli Angeli (1185-1204).\nIl regno di Alessio III Angelo (1195-1203) fu travagliato fin dall'inizio, in quanto il fratello Isacco II Angelo (1185-1195; 1203-1204) gli aveva usurpato il trono e Alessio III lo fece accecare e imprigionare. L'aristocrazia cospirava contro Alessio, mentre le classi medie e inferiori di Costantinopoli avevano gi\u00e0 mostrato la loro opposizione al sovrano con sommosse contro i funzionari corrotti, in particolare in una rivolta sanguinosa di larga scala contro il guardiano del pretorio, capo della prigione di Costantinopoli Giovanni Lago. Giovanni era un personaggio della corte di Costantinopoli piuttosto insignificante, si crede che la mente dei colpi di stato contro Alessio III fu Alessio Ducas, che divenne poi imperatore nel 1204. Giovanni fu certamente sostenuto da molti membri della corte dell'epoca dei Comneni, forse aderirono anche i fratelli Alessio Comneno e Davide Comneno, che in seguito fondarono l'impero di Trebisonda (1204-1461). La molla che fece scattare i preparativi per il golpe fu nel febbraio 1200, quando Alessio III fece sposare le sue due figlie: Irene Angela con Alessio Paleologo e Anna Angela con Teodoro Lascaris. Questi matrimoni avrebbero influenzato la successione imperiale, crearono anche un potere aristocratico separato da quello antico, e molte famiglie appartenenti alla vecchia aristocrazia non volevano sopportare ci\u00f2.\nIl colpo di Stato.\nIl colpo di Stato di Giovanni scoppi\u00f2 il 31 luglio 1200, quando i congiurati fecero irruzione nella basilica di Santa Sofia, dove giurarono di restaurare i confini dell'impero bizantino come al tempo dei Comneni, ci\u00f2 li avrebbe portanti in guerra con Bulgari, Valacchi, Turchi Selgiuchidi e Crociati. Mentre Giovanni fu incoronato imperatore da un monaco, visto che il patriarca Giovanni X Camatero si nascose dentro un armadio, il popolo inizi\u00f2 la rivolta e furono date alle fiamme un certo numero di chiese. Nel frattempo i congiurati marciarono verso il Gran Palazzo, evitarono la porta Chalke, che era sorvegliata dalle temute guardie variaghe, entrarono dunque nell'ippodromo, che era collegato al palazzo. I sostenitori di Giovanni riuscirono a scacciare le truppe del thema di Makedonia messe l\u00ec di guardia, ed entrarono nel palazzo attraverso la porta Kareia.\nDopo aver acquisito il controllo della zona occidentale del palazzo, Giovanni si sedette sul trono imperiale, che avrebbe rotto a causa del suo peso. Giovanni non prese ulteriori iniziative per consolidare la sua posizione, ma inizi\u00f2 a dare alte nomine ai suoi seguaci. Intanto i suoi sostenitori, insieme alla malavita urbana, un folto gruppo di georgiani e mercenari italiani, cominciarono a saccheggiare gli edifici. I rivoltosi raggiunsero la Nea Ekklesia e la chiesa della Vergine del Faro, il deposito delle reliquie dell'impero, che era difesa dai suoi \"skeuophylax\" guidati da Nicola Mesarite, con una piccola guardia fornita da Giovanni. Mesarite e i suoi uomini riuscirono a far indietreggiare i saccheggiatori, finch\u00e9 Mesarite non fu ferito, ritirandosi nella chiesa Faro.\nCon l'arrivo della notte, la maggior parte della folla che aveva accompagnato la presa del palazzo si ritir\u00f2 nelle proprie case, con l'intenzione di riprendere saccheggi il giorno seguente. Nel frattempo Alessio III che risiedeva nel palazzo delle Blacherne, radun\u00f2 un'armata per riprendere il controllo della citt\u00e0, una piccola forza fu spedita con delle barche per circondare la citt\u00e0. Una piccola forza \u00e8 stato spedito con le barche intorno a citt\u00e0, la penisola a Odigitria Monastero nord del Gran Palazzo. L'attacco fu guidato dal genero dell'imperatore Alessio Paleologo, che probabilmente era considerato erede al trono, egli si mise in contatto con le guardie variaghe, che stavano resistendo nella parte nord del palazzo. Le forze di Alessio marciarono verso l'ippodromo, dove si radunarono la maggior parte dei sostenitori di Giovanni, entrarono poi nel palazzo, dove trovarono una scarsa resistenza da parte dei sostenitori di Giovanni. Giovanni fu catturato dopo un breve inseguimento nel palazzo, fu immediatamente decapitato, la sua testa fu esposta al foro di Costantino, mentre il suo corpo fu esposto alle Blacherne. Sorte simile tocc\u00f2 in quella notte a molti dei suoi sostenitori, mentre altri furono catturati e torturati perch\u00e9 fornissero i nomi di tutti i cospiratori. Alessio Ducas fu probabilmente imprigionato per il ruolo che gioc\u00f2 in questa vicenda (rimase in carcere fino al 1203), ei fratelli Alessio e Davide, lasciarono la capitale subito dopo il fallimento del colpo di Stato.\nFonti antiche.\nIl fallito colpo di Stato di Giovanni \u00e8 ampiamente testimoniato dai cronisti dell'epoca: Niceta Coniata lo affronta brevemente e in modo sbrigativo, ma Nicola Mesarite in quanto testimone oculare scrisse un lungo racconto di questo evento, sottolineando il suo ruolo; Niceforo Crisobergo e Eutimio Tornicio scrissero su questo evento."}
{"id": "2928889", "revid": "287204", "url": "https://it.wikipedia.org/wiki?curid=2928889", "title": "Jacques Androuet du Cerceau", "text": "Biografia.\nJacques appartenne ad una prestigiosa famiglia di architetti parigini la cui influenza si sent\u00ec non solo nel XVI secolo ma anche in quello seguente. Il vero nome della famiglia era Adrouet ed il soprannome \"du Cerceau\" fu dovuto dalla attivit\u00e0 e dal laboratorio del capostipite Jacques, caratterizzato dall'insegna portante il nome e la raffigurazione del \"cerchio\".\nFu padre di Baptiste Androuet du Cerceau e di Jacques II Androuet du Cerceau, e il nonno di Jean Androuet du Cerceau e di Salomon de Brosse.\nLe origini di Jacques Androuet du Cerceau sono incerte, anche se le localit\u00e0 di Orl\u00e9ans e di Le Mans sembrerebbero essere i pi\u00f9 probabili centri di partenze dei suoi progenitori partiti alla volta di Parigi.\nJacques fu il pi\u00f9 noto ed il pi\u00f9 celebre della famiglia grazie alle raccolte di disegni e di stampe, ma soprattutto alla riproduzione di architetture francesi dell'epoca.\nNel 1533 effettu\u00f2 una delle tante visite in Italia, dove rimase attratto e influenzato dal Manierismo sia nelle opere grafiche sia in quelle architettoniche.\nProlifica fu anche la sua attivit\u00e0 di redattore di libri, ad iniziare dal 1549 con \"Arcs\", per proseguire con i due \"Livres d'architecture\" e i \"Monuments antiques\" del 1560, con il \"Trait\u00e9 perspective\" del 1576, e con le sue pubblicazioni pi\u00f9 importanti, ossia \"Les plus excellents bastiments de France\" ed il \"Volume des monuments de Paris\".\nSi sono conservate parecchie incisioni ispirate da opere di Perin del Vaga, del Rosso (\"Amours des Dieux\", \"Les travaux d'Hercule\"), di Raffaello (\"Histoire de Psych\u00e9e\") e di Bramante (\"Combats de Cavalerie\") e la sua collezione completa, conservata dal \"Cabinet des Estampes\" parigino, prevede circa 2000 fogli e 2800 incisioni.\nFra le opere architettoniche realizzate vi sono i due castelli di Charleval e di Verneuil-sur-Oise, oltre a vari palazzi parigini, la Maison nel parco di Gaillon ed il coro della chiesa della Madaleine. \nDal 1549 venne nominato architetto del re."}
{"id": "2928891", "revid": "1305772", "url": "https://it.wikipedia.org/wiki?curid=2928891", "title": "Famous (singolo Puddle of Mudd)", "text": "Famous \u00e8 un singolo del gruppo post grunge statunitense Puddle of Mudd, tratto dall'album dallo stesso titolo \"Famous\", il terzo della band. La canzone \u00e8 stata per la prima volta trasmessa dalle radio rock l'11 maggio 2007, e pubblicata ufficialmente il 21 maggio dello stesso anno.\nIl singolo, scritto dal frontman Wes Scantlin, come da titolo parla della volont\u00e0 di diventare \"famosi\" come diritto dopo gli sforzi affrontati nella vita. Per il tema trattato, \u00e8 stato spesso associato a \"Rockstar\" dei Nickelback.\nClassifiche.\n\"Famous\" non ha raggiunto posizioni particolarmente alte nelle classifiche \"Billboard\", a parte nella Mainstream Rock Tracks nella quale ha ottenuto la seconda posizione. La posizione 18 nella classifica Bubbling Under Hot 100 singles equivarrebbe alla 118, se nella classifica Hot 100."}
{"id": "2928900", "revid": "767487", "url": "https://it.wikipedia.org/wiki?curid=2928900", "title": "Chronica (Sulpicio Severo)", "text": "I Chronica (o Chronicorum libri duo, chiamati anche Historia sacra) sono un'opera divisa in due libri composta da Sulpicio Severo, storico romano. Si tratta di una storia del mondo dalle origini fino al primo consolato di Stilicone (400). L'opera, che pone in rilievo il periodo delle persecuzioni cristiane, la vittoria di Costantino e la lotta tra l'ortodossia e le eresie, era rivolta ai cristiani colti: lo stile, elegante, \u00e8 paragonabile al modello di scrittura di Sallustio."}
{"id": "2928901", "revid": "767487", "url": "https://it.wikipedia.org/wiki?curid=2928901", "title": "In Person Friday and Saturday Nights at the Blackhawk, Complete", "text": "In Person Friday and Saturday Nights at the Blackhawk, Complete \u00e8 un album discografico del quintetto di Miles Davis, pubblicato nell'anno 2003 dall'etichetta Columbia Legacy che ha raggiunto la nona posizione nella classifica Jazz Albums statunitense.\nIl disco.\nAlla fine del 1960 Hank Mobley sostituisce Sonny Stitt nel quintetto di Miles Davis. Subito dopo, nel gennaio del 1961, inizia un lungo tour che porta il gruppo a suonare al Blackhawk Supper Club di San Francisco dal 4 al 30 aprile. In questo disco si trovano le registrazioni complete delle due serate del 21 e 22 aprile. , le date a volte vengono erroneamente indicate come 14-15 e 21-22 aprile. Nel 1961 la Columbia Records aveva gi\u00e0 pubblicato parte delle registrazioni in due album intitolati rispettivamente In Person: Friday Nights At The Blackhawk vol.1 (CL 1669) e In Person: Saturday Nights At The Blackhawk vol.2 (CL 1670). Molte altre pubblicazioni si sono susseguite durante gli anni, ma solo nel 2003 la Sony Music, attraverso la sua etichetta Columbia Legacy, ha rimasterizzato e pubblicato per intero le registrazioni di queste due famose serate. Il libretto allegato ai CD contiene le note di copertina originali scritte da Ralph J. Gleason ed uno scritto del trombettista Eddie Henderson.\nTracce.\nNella rimasterizzazione, la serata di venerd\u00ec 21 aprile 1961 venne divisa in tre set a causa di problemi di spazio sui CD:\nIl primo set inizia con \"Autumn Leaves\", , il terzo set invece si conclude con un assolo al pianoforte di Wynton Kelly in \"Love, I've Found You\", .\nLa serata di sabato 22 aprile 1961 fu divisa invece in quattro set, che sono cos\u00ec presentati sui CD:\nL'inizio di \"Autumn Leaves\" (Terzo set) , inoltre un trio della sezione ritmica in conclusione di \"The Theme\" fu registrato ma rifiutato dalla Columbia.\nDisco 1\nDisco 2\nDisco 3\nDisco 4\n(*) Mai pubblicata in precedenza"}
{"id": "2928902", "revid": "50869", "url": "https://it.wikipedia.org/wiki?curid=2928902", "title": "Ipotesi del mondo giusto", "text": "L'ipotesi del mondo giusto, o credenza in un mondo giusto (\"The Belief in a Just World\", \"BJW\"), \u00e8 una fallacia logica basata su un'ideologia legittimante discussa da Melvin J. Lerner (1980).\nTale ipotesi si basa sul senso di merito e di giustizia e sostiene che le persone meritino ci\u00f2 che realmente ottengono : per questo motivo le persone che credono in questa ipotesi ritengono che il mondo sia un luogo dove le persone buone vengono ricompensate e le persone cattive punite. La credenza in un mondo giusto risponde quindi ad un bisogno personale di credere che nel mondo regni una sorta di giustizia \"immanente\" che premia i buoni e punisce i cattivi.\nTra le varie declinazioni di questa ipotesi in ambiti di ricerca, \u00e8 bene ricordare quella in cui \u00e8 stata indicata come una norma personale in grado di guidare i comportamenti prosociali (si ricever\u00e0 in egual misura a quanto \u00e8 stato offerto al mondo, in generale. La ricompensa derivante dipende dalla credenza personale in un mondo giusto, per cui \"otterr\u00f2 un domani ci\u00f2 che oggi do gratuitamente perch\u00e9 sono certo che, essendo il mondo un luogo giusto, verr\u00f2 ricompensato per il mio gesto\").\nPer conservare tale illusione si \u00e8 portati a colpevolizzare le vittime adducendo loro la responsabilit\u00e0 di quanto accaduto ."}
{"id": "2928903", "revid": "767487", "url": "https://it.wikipedia.org/wiki?curid=2928903", "title": "Charles Alphonse Du Fresnoy", "text": "Biografia.\nFiglio di un farmacista, sembr\u00f2 destinato alla professione medica, e difatti venne educato allo studio del latino e del greco, ma evidenziando una grande propensione per l'arte, gli venne concesso di impararne i primi rudimenti sotto la guida dei maestri Fran\u00e7ois Perrier e Simon Vouet. \nAppena ventenne si trasfer\u00ec a Roma, dove si specializz\u00f2 in disegni di architetture, studiando soprattutto Raffaello. Ma la sua carriera ebbe la vera svolta dopo un soggiorno veneziano, durante il quale Du Fresnoy venne a contatto con i maestri veneti del Cinquecento, grazie ai quali il colore, nelle sue opere, assunse un'importanza uguale al disegno di rigore classico, e quindi Du Fresnoy abbandon\u00f2 la sua dipendenza nei confronti di Poussin.\nConseguente di questa sua nuova concezione dell'arte, il trattato \"De arte graphica\", redatto dopo il 1641 e impreziosito dalla note del teorico Rogers de Piles, nel quale l'autore voleva dimostrare la superiorit\u00e0 dei veneti rispetto a Raffaello e di Rubens nei riguardi di tutti. Durante il suo soggiorno romano, probabilmente scrisse le \"Observations sur la peinture\" (1649).\nNel suo trattato si allontan\u00f2 dall'idea univoca della bellezza, per dimostrare che proprio dall'antichit\u00e0 si potevano ricavare i vari gradi di esempi di bellezza: l'\"Antinoo\", l'\"Ercole Farnese\", la \"Venere del Belvedere\", il \"Gladiatore morente\".\nAnche se la sua fama fu dovuta quasi esclusivamente ai suoi trattati, non \u00e8 da dimenticare nemmeno la sua attivit\u00e0 come pittore, e a tal proposito basti menzionare l'\"Ebbrezza di No\u00e8\" (Museo di Caen), le \"Ninfe\" (Museo di Grinal), le \"Naiadi\" (Museo del Louvre), \"Venere e le Grazie\" e \"Venere e gli Amorini\" (Neues Palais di Potsdam), la \"Morte di Socrate\" (Galleria degli Uffizi)."}
{"id": "2928904", "revid": "84712", "url": "https://it.wikipedia.org/wiki?curid=2928904", "title": "Die Frau ohne Schatten", "text": ""}
{"id": "2928905", "revid": "38120", "url": "https://it.wikipedia.org/wiki?curid=2928905", "title": "Chronicorum libri duo", "text": ""}
{"id": "2928906", "revid": "115281562", "url": "https://it.wikipedia.org/wiki?curid=2928906", "title": "Metodo qualitativo", "text": "I metodi qualitativi sono un insieme di tecniche utilizzate in ambito disciplinare, \"in primis\" ricerca sociologica, senza l'ausilio di formule, modelli matematici e/o statistiche.\nIl principio di base, per gli studiosi che fanno uso di tale insieme di tecniche, \u00e8 che non \u00e8 importante descrivere o prevedere qualcosa in relazione a grandi numeri, quanto piuttosto voler indagare in modo molto approfondito un singolo aspetto, caso, questione, cercando di ottenere quante pi\u00f9 possibili informazioni in merito, considerando anche dimensioni che non potrebbero essere considerate con tecniche quantitative, come per es., il linguaggio non verbale, l'emotivit\u00e0, la prossemica, le storie di vita e via dicendo.\nTipologia.\nRientrano nei metodi qualitativi le seguenti tecniche/strumenti: \n1) L'intervista \u00e8 uno degli strumenti pi\u00f9 importanti del metodo qualitativo. Seguendo una traccia di domande predefinita, dove il margine di autonomia dell'intervistato (o informatore) \u00e8 nullo, si dice che l'intervista \u00e8 \"strutturata\". Seguendo una traccia predefinita, ma permettendo all'intervistato di muoversi in modo meno limitato, quindi senza seguire in modo stringente la traccia, si dice che l'intervista \u00e8 \"semi-strutturata\". Quando l'informatore ha ampio margine di libert\u00e0, perch\u00e9 l'intervistatore pone una o due domande senza interrompere, si parla di intervista \"narrativa\" o \"non-strutturata\". In questo modo l'intervistatore pu\u00f2 considerare (e deve) anche il linguaggio non verbale, l'emotivit\u00e0, la prossemica, le storie di vita e via dicendo.\n2) L'osservazione partecipante \u00e8 una tecnica molto importante tipica dell'antropologia culturale che vede il ricercatore immerso nel contesto da lui studiato. L'osservatore partecipa attivamente alla vita quotidiana della societ\u00e0 che studia, del gruppo che indaga, si finge parte integrante di esso, ne osserva le dinamiche dall'interno e si sforza di individuare, comprendere e spiegare, i meccanismi taciti e le regole/norme che determinano l'agire dei soggetti.\n3) L'osservazione a distanza \u00e8 una tecnica di osservazione che non prevede la sovrapposizione dei ruoli di ricercatore con membro effettivo del gruppo/societ\u00e0 in oggetto di studio. In questo modo si mantiene un distacco cognitivo ed emotivo rispetto all'oggetto di studio, salvaguardando, per quel che \u00e8 possibile, l'idea di \"oggettivit\u00e0\" che, a detta dei critici degli approcci di osservazione partecipante, rappresenta il pi\u00f9 importante punto debole dell'approccio qualitativo.\n4) Focus group: c'\u00e8 un moderatore che propone un argomento di discussione ad un gruppo di persone (5-12 al massimo) scelte sulla base di caratteristiche attinenti alla ricerca che si sta svolgendo. La discussione \u00e8 ripresa da telecamera, per analizzare anche tutto l'aspetto di linguaggio non verbale, e per cogliere le dinamiche di gruppo che si vengono a creare. Il ruolo del moderatore pu\u00f2 essere pi\u00f9 o meno attivo.\nEvoluzione dell'approccio qualitativo.\nLe principali critiche che vengono mosse all'approccio qualitativo sono relative alla \"non oggettivit\u00e0\", alla commistione tra oggetto di studio e ricercatore (nel caso dell'osservazione partecipante a maggior ragione) e alla non generalizzabilit\u00e0 dei risultati ottenuti, dato che lo studio \u00e8 svolto in modo molto approfondito su gruppi non ampi di soggetti. Viene meno la significativit\u00e0 statistica, infatti ci\u00f2 che conta non \u00e8 la quantit\u00e0 (10-100-1000 soggetti), ma la qualit\u00e0 delle informazioni e la profondit\u00e0 di esse.\nNon c'\u00e8 alcuna pretesa di portare alla luce leggi, regole previsioni generalizzabili all'intera societ\u00e0, perch\u00e9 non \u00e8 importante la rappresentativit\u00e0 del campione prescelto."}
{"id": "2928907", "revid": "31750048", "url": "https://it.wikipedia.org/wiki?curid=2928907", "title": "Etere lucifero", "text": ""}
{"id": "2928908", "revid": "38120", "url": "https://it.wikipedia.org/wiki?curid=2928908", "title": "Historia sacra", "text": ""}
{"id": "2928909", "revid": "61051", "url": "https://it.wikipedia.org/wiki?curid=2928909", "title": "Galeocerdo", "text": ""}
{"id": "2928912", "revid": "124123", "url": "https://it.wikipedia.org/wiki?curid=2928912", "title": "No\u00ebl du Fail", "text": "Biografia.\nNacque presso la propriet\u00e0 familiare situata a Ch\u00e2teau-Letard nel comune di Saint-Erblon.\nSuo padre, Fran\u00e7ois du Fail fu un gentiluomo rurale che fece fortuna grazie alla moglie nobile possidente.\nNonostante le origini nobili, No\u00ebl du Fail ebbe un'infanzia e un percorso di studi piuttosto irregolare, poich\u00e9 interruppe la frequentazione dei corsi, iniziati a Rennes e proseguiti a Parigi, per seguire l'esercito del duca di Enghien durante la sua discesa in Italia.\nGli studi in giurisprudenza li ricominci\u00f2 tramite l'ormai tradizionale \"tour des universit\u00e9s\", che comprendeva Poitiers, Angers, Bourges, Lione e Avignone, anche se per una serie di disguidi e contrattempi, si ferm\u00f2 a Lione. \nSI trov\u00f2 ancora a Lione intorno al 1547, anno della pubblicazione del suo primo libro di racconti, intitolato \"Propos rustiques\", nel quale si ispir\u00f2 a Cicerone e a Catone.\nLe sue opere, divertenti e serie nello stesso tempo, si rivelarono un'ottima cartina da tornasole per comprendere meglio lo stato e le condizioni della societ\u00e0 rurale cinquecentesca francese, e in particolar modo in Bretagna.\nGli altri suoi principali racconti furono i cinque \"Baliverneries ou contes nouveaux d'Eutrapel\", del 1548 e i trentacinque \"Conues et Discours d'Eutrapel\" del 1585.\nDopo essersi fermato a Rennes per una seconda fase militare, grazie al felice matrimonio riusc\u00ec ad acquistare una carica presso il Parlamento. Tutto il resto della sua esistenza si svolse con una certa tranquillit\u00e0, ad eccezione del periodo della guerra delle Leghe, dal 1573, a causa della sua professione di culto.\nLa sua opera principale fu di argomento giuridico, intitolata \"M\u00e9moires recueillis et extraits des plus notables et solennels arrests du Parlement de Bretagne\" (1579).\nContemporaneo di Rabelais, che lo ispir\u00f2 fortemente sia per la trama sia per i personaggi, cos\u00ec come rabelaisiana si rivel\u00f2 anche la tecnica di narrazione, basata sulla divagazione. Altre caratteristiche fondamentali furono il linguaggio impreziosito di aggettivi e sostantivi e di neologismi grotteschi e farseschi; la comicit\u00e0 fondata sul contrasto tra una erudizione ricca di altezzosit\u00e0 e una finta ingenuit\u00e0.\nRispetto al suo maestro Rabelais si sofferm\u00f2 maggiormente sul mondo contadino per elevarne la condizione degli abitanti ad una sorta di posizione di prestigio morale. Il tema dell'elogio degli umili che vivono al contatto con la natura fu ispirato dai classici, da Plinio a Virgilio, da Catone a Orazio.\nMa di esaltazione vera e propria non si pu\u00f2 parlare, visto che il dichiarato impegno moraleggiante di No\u00ebl du Fail era piuttosto quello di riflettere sul tema della moderazione."}
{"id": "2928913", "revid": "1487880", "url": "https://it.wikipedia.org/wiki?curid=2928913", "title": "Questionario", "text": "Il questionario \u00e8 uno strumento utilizzato in campo sociale (psicologia, sociologia, economia, studi di mercato, indagini di opinione) che serve per raccogliere informazioni in modo standardizzato e su campioni pi\u00f9 o meno grandi, tali per cui \u00e8 possibile poi costruire una matrice di dati, ed effettuare poi analisi di tipo matematico, statistico o psicometrico. Vedi anche metodo quantitativo e metodo qualitativo.\nTipi di questionario.\nSecondo Zammuner (1996) il questionario \u00e8 uno strumento di raccolta delle informazioni, composto da un insieme strutturato di domande e relative categorie di risposta definite a priori da chi lo costruisce, ovvero di domande \"chiuse\" dove all'intervistato viene richiesto di individuare tra le risposte presentate quella che pi\u00f9 si avvicina alla propria posizione, e/o domande \"aperte\" che non prevedono delle risposte predeterminate.\nUn questionario quindi pu\u00f2 essere principalmente di tre tipi:\nFondamentali aspetti inerenti alla qualit\u00e0 dei questionari sono i metodi di valutazione che devono aiutare a stabilire in maniera appropriata:\nLa valutazione prevede in genere un'indagine pilota ed uno o pi\u00f9 pre-test, inoltre per codificare il comportamento dei rispondenti esistono opportuni indicatori della presenza di problemi.\nLa valutazione dei questionari pu\u00f2 essere realizzata sia con metodi statistici (come il test-retest o con sub-campionamento della popolazione) che con metodi non statistici (come i focus group e la ricerca cognitiva di laboratorio)."}
{"id": "2928914", "revid": "258720", "url": "https://it.wikipedia.org/wiki?curid=2928914", "title": "Triaenodon", "text": ""}
{"id": "2928915", "revid": "2119628", "url": "https://it.wikipedia.org/wiki?curid=2928915", "title": "La donna senz'ombra", "text": "Die Frau ohne Schatten (\"La donna senz'ombra\") \u00e8 un'opera in tre atti di Richard Strauss con libretto del poeta Hugo von Hofmannsthal, collaboratore di lunga data del compositore. \nLa prima rappresentazione dell'opera (Staatsoper di Vienna, 10 ottobre 1919 diretta da Franz Schalk con Maria Jeritza e Lotte Lehmann) non ottenne grande entusiasmo da parte di critica e pubblico (perplessi soprattutto per il libretto di Hofmannsthal, troppo complicato e pesantemente simbolico).\nNascita dell'opera.\nLa scrittura dell'opera comincia nel 1911. I primi abbozzi di Hofmannsthal per il libretto sono basati su uno scritto di Johann Wolfgang von Goethe, \"Conversazione di tedeschi emigranti\" (1795). Hofmannsthal sfrutta liberamente il materiale di Goethe, aggiungendo l'idea di due coppie, l'imperatore e la consorte, che arrivano da un regno fantastico, e il tintore con la moglie, che invece appartengono al mondo ordinario. Hofmannsthal attinge anche a racconti da \"Le mille e una notte\", alle fiabe dei \"fratelli Grimm\", e cita addirittura il \"Faust\" di Goethe.\nL'opera \u00e8 concepita come una fiaba, sul tema dell'amore benedetto dalla nascita di bambini; Hofmannsthal, nelle sue lettere, la paragona al \"Flauto magico\" di Mozart, poich\u00e9 presenta una struttura simile, con due coppie.\nAnche Strauss comincia immediatamente a comporre; lui e Hofmannsthal lavorano parallelamente su musica e parole, ispirandosi a vicenda.\nStrauss \u00e8 soddisfatto del testo di Hofmannsthal, ma gli chiede di riscrivere molti passaggi per aumentarne il carattere drammatico. Il librettista si oppone fermamente, preoccupato di non rovinare il simbolismo che \u00e8 sotteso al libretto. L'opera \u00e8 conclusa nel 1915, durante la Prima guerra mondiale, ma deve aspettare fino al 1919 per essere rappresentata.\nLa nascita dell'opera, spesso travagliata, \u00e8 ben documentata nella loro corrispondenza epistolare.\nLo stesso Strauss definisce l'opera la sua \"figlia del dolore\" (la chiama perfino \"Die Frosch\", che in tedesco significa \"rana\", da \"Die Frau ohne Schatten\"). La complessit\u00e0 del testo e il trauma della guerra rendono la composizione un compito difficile, e Strauss \u00e8 anche insoddisfatto dalla prima produzione.\nMusicalmente \"La donna senz'ombra\" \u00e8 una delle pi\u00f9 complicate e colorate di Strauss. In contrasto con \"Salom\u00e8\" e \"Elektra\", pi\u00f9 svelte e scorrevoli, questa include lunghi monologhi e scene prolungate. La rappresentazione dell'opera rimane una sfida, anche per grandi compagnie e orchestre, dal momento che richiede cinque grandi solisti nei ruoli principali e interpreti esperti per i ruoli secondari, una grande orchestra e scenografie elaborate.\nAnche la scenografia, appunto, \u00e8 elaborata e impegnativa, ricca di cambi di scena ed effetti speciali. Scene particolarmente complesse da rappresentare sono, ad esempio, le voci infantili che sembrano uscire da pesci che friggono in padella, e la cascata dorata nel finale. Pochi teatri e compagnie sono in grado di rispondere a queste richieste.\nNel 1946 Strauss scrive un pezzo per orchestra in un movimento, la \"Fantasia sul Die Frau ohne Schatten\", basata sui punti salienti dell'opera e rappresentata a Vienna nel 1947.\nPersonaggi e rappresentazioni.\nIl ruolo dell'Imperatrice richiede un soprano drammatico che sia capace di coloriture estese e passaggi che contengono trilli, corse, e un Re alto (e questo solamente nel primo assolo dell'Atto I). Allo stesso modo tutti i tenori che interpretino il ruolo dell'Imperatore devono essere capaci di gestire numerosi passaggi al limite dell'estensione acuta, in particolare nel lungo assolo dell'Atto II. Il ruolo della nutrice si colloca principalmente nell'estensione da contralto, ma sfora spesso in note pi\u00f9 acute. Anche la moglie del tintore richiede un soprano con una potenza vocale enorme, tale da poter essere sentita sopra i forti passaggi orchestrati. Il tintore \u00e8 il ruolo principale meno impegnativo, ma anche in questo caso l'orchestrazione \u00e8 molto pesante e richiede un baritono con sufficiente energia per sostenere la notevole durata dell'opera: tre ore e quindici minuti.\nAl Teatro La Fenice di Venezia la prima \u00e8 stata il 16 settembre 1934 con i Complessi dell'Opera di stato di Vienna diretti da Clemens Krauss.\nAl Wiener Staatsoper viene ripresa nel 1955 diretta da Karl B\u00f6hm con Leonie Rysanek e fino al 2012 ha avuto 84 recite.\nNegli Stati Uniti la premi\u00e8re \u00e8 stata nel 1959 al San Francisco Opera.\nAl Metropolitan Opera House di New York debutta nel 1966 diretta da B\u00f6hm con Leonie Rysanek, James King (tenore), Christa Ludwig e Walter Berry e fino al 2013 ha avuto 65 recite.\nNel Regno Unito la premi\u00e8re \u00e8 stata nel 1966 al Sadler's Wells Theatre nel Borgo londinese di Islington.\nAl Royal Opera House, Covent Garden di Londra la premi\u00e8re \u00e8 stata nel 1967 diretta da Georg Solti con Regina Resnik, King ed Inge Borkh.\nAll'Op\u00e9ra national de Paris la prima \u00e8 stata nel 1972.\nAl Festival di Salisburgo va in scena nel 1974 diretta da B\u00f6hm con i Wiener Philharmoniker, Leonie Rysanek, King, la Ludwig e Berry.\nAl Grand Th\u00e9\u00e2tre di Ginevra va in scena nel 1978 con \u00c9va Marton.\nAl Teatro alla Scala di Milano va in scena in lingua originale nel 1986 diretta da Wolfgang Sawallisch con la Marton.\nAl Festival del Teatro di Edimburgo la premi\u00e8re \u00e8 stata nel 2011 diretta da Valery Gergiev per il Teatro Mariinskij di San Pietroburgo. \nAl Covent Garden per la London's Royal Opera diretta da John Cox con scene di David Hockney nel 1992 \nTrama.\nLa storia si svolge nel mitico regno delle Isole Sudorientali e coinvolge cinque personaggi principali: l'Imperatore (tenore), l'Imperatrice (soprano), la sua nutrice (mezzo-soprano o contralto), l'umile tintore Barak (basso-baritono) e sua moglie (soprano drammatico). Un sesto personaggio, Keikobad, Re del Regno degli Spiriti e padre dell'Imperatrice, mette in moto lo svolgersi dell'azione ma non compare mai sulla scena.\nAtto I.\nL'Imperatore delle isole Sudorientali \u00e8 sposato con la figlia del Re degli Spiriti, catturata sotto forma di gazzella bianca in una battuta di caccia.\nDurante la cattura, la futura Imperatrice perde il talismano che le donava il potere di mutare forma in animale; dopo il matrimonio si accorge inoltre di non proiettare ombra, segno della sua natura non ancora completamente umana e incapace di generare figli. \nCon lei \u00e8 sempre la Nutrice, che le tiene compagnia durante le battute di caccia dello sposo; ma se all'apparenza \u00e8 una compagna fedele, in segreto \u00e8 rosa dall'odio per i mortali e il mondo umano.\nKeikobad, Re degli Spiriti, \u00e8 infuriato con la figlia e invia messaggeri segreti a parlare con la Nutrice. L'Imperatore e l'Imperatrice vivono per\u00f2 sereni il loro amore.\nUna mattina il falco da caccia dell'Imperatore, lo stesso che aveva catturato la principessa gazzella e che era in seguito andato perduto, va incontro all'Imperatrice portando tra gli artigli il talismano magico. Reca con s\u00e9 un messaggio terribile, inciso sul talismano come una maledizione: se entro tre giorni ella non conquister\u00e0 un'ombra, segno di umanit\u00e0 e fertilit\u00e0, dovr\u00e0 tornare nel Regno del padre e vedere l'Imperatore trasformato in pietra.\nL'amore geloso e lussurioso dello sposo li sta portando alla rovina: non permette all'Imperatrice di entrare pienamente nel mondo mortale, bloccandola in un limbo tra i due Regni.\nL'Imperatrice \u00e8 quindi decisa a conquistare un'ombra ad ogni costo, e si affida ai consigli della Nutrice, la quale \u00e8 per\u00f2 mossa da intenzioni e animo malvagi: disprezza il mondo degli uomini e conosce i segreti per ingannarli e costringerli a rinunciare all'ombra.\nLe due donne decidono di recarsi alla casa di un anziano ma infaticabile tintore, Barak, che vive con tre fratelli e la giovane moglie, dalla quale il marito desidera fortemente dei figli che ancora non sono arrivati.\nSotto mentite spoglie l'Imperatrice e la Nutrice si presentano nell'umile capanna offrendosi come serve alla moglie di Barak: la balia ha infatti capito che riuscir\u00e0 a corrompere la giovane donna con la promessa di ricchezze e amanti, e ad ottenerne ombra e fertilit\u00e0.\nRicorrendo alle arti magiche la Nutrice dona alla moglie di Barak gioielli, tavole imbandite di cibi e visioni incantevoli, e riesce nel malvagio intento di farsi promettere l'ombra. Le ospiti scompaiono e lasciano sola la moglie, che friggendo in padella dei pesciolini sente uscire da questi delle voci di bambini che piangono, i suoi bambini mai nati, e viene presa dall'angoscia.\nInoltre, per obbedire al patto con la Nutrice la donna deve dividere in due il letto matrimoniale e rifiutare la compagnia del marito, che tornato dal lavoro interpreta il gesto come il capriccio di una donna incinta e spera quindi di aspettare dei figli dalla moglie. Barak accetta di dormire sul pavimento, rassicurato dalla voce di una guardia cittadina che all'esterno intona un canto in lode del matrimonio e della maternit\u00e0.\nAtto II.\nLe trame della Nutrice continuano a svolgersi: animando una scopa evoca l'immagine di un bellissimo giovane per tentare la moglie del tintore e spingerla a ingannare il marito.\nI due sposi dell'opera, il tintore e l'Imperatore, sono sempre pi\u00f9 confusi: il primo spaventato dal sentore di una disgrazia incombente, il secondo corroso dalla crescente gelosia che gli pietrifica il cuore.\nL'Imperatrice sente crescere in s\u00e9 il senso di colpa verso il tintore, ingannato e privato del sogno di una vita.\nAlla terza notte la Nutrice rivendica il giuramento fatto e pretende ci\u00f2 che le \u00e8 stato promesso: la moglie rinuncia all'ombra.\nBarak, scoperto l'inganno poich\u00e9 vede che la moglie non proietta ombra, minaccia di morte la nutrice e la propria sposa con una spada che gli appare magicamente tra le mani; viene per\u00f2 fermato da uno dei suoi fratelli quando la moglie implora piet\u00e0.\nL'Imperatrice improvvisamente rifiuta l'ombra, comprendendo che \u00e8 stata tolta ingiustamente e la renderebbe responsabile di grandi sofferenze.\nImprovvisamente la terra si apre e inghiotte gli sposi, mentre un fiume travolge la scena e costringe la Nutrice a portare in salvo l'Imperatrice su una barca.\nAtto III.\nLa scena si sposta nel mondo degli Spiriti, dove squilla il suono di una tromba che annuncia il giudizio di Keikobad; l'Imperatrice \u00e8 all'ingresso del tempio ai piedi di una montagna, mentre il tintore e la sposa, separati, si stanno cercando: questa \u00e8 perseguitata dalle voci dei suoi bambini mai nati, ma protesta giurando amore al marito; Keikobad nel frattempo li indirizza verso scale separate.\nDi fronte al tempio la nutrice prova a convincere la padrona a scappare, ma la donna sa che il padre la sta aspettando all'interno, quindi allontana la balia ed entra. Questa preannuncia all'Imperatrice terribili tormenti che la attendono e tenta ancora di confondere Barak e moglie, che si stanno cercando senza riuscire a trovarsi. Il messaggero di Keikobad condanna la nutrice a vagare per il mondo mortale.\nAll'interno del tempio l'Imperatrice chiede perdono al padre, implorandolo di donarle un posto tra coloro che proiettano ombra. Keikobad non risponde ma le mostra lo sposo, ormai pietrificato. Una voce la spinge a bere dalla Fontana della Vita, che si trova proprio nel tempio, e che le permetterebbe di ottenere l'ombra della sposa del tintore. Ma proprio le voci del tintore e della moglie, che si sentono fuori campo, commuovono l'Imperatrice e la convincono a rinunciare a rubare l'umanit\u00e0 ad altri. Questo atto di rinuncia \u00e8 proprio la sua salvezza: riceve un'ombra, e il suo sposo viene liberato dalla maledizione. La scena muta in un bellissimo paesaggio. Barak e sposa si ricongiungono, ed entrambe le coppie cantano felici per la ritrovata umanit\u00e0 e speranza nei figli che nasceranno.\nOrganico orchestrale.\nLa nutrita orchestra di 164 elementi comprende:\nLibretto.\nLibretto di Hugo von Hofmannsthal, traduzione in italiano di Olimpio Cescatti\n, messo on-line da Rodolfo Canaletti."}
{"id": "2928918", "revid": "715366", "url": "https://it.wikipedia.org/wiki?curid=2928918", "title": "Il Voevoda (opera)", "text": "\"Il Voevoda\", Op. 3, \u00e8 un'opera in tre atti e quattro scene, di P\u00ebtr Il'i\u010d \u010cajkovskij, su libretto scritto dal compositore stesso e da Aleksandr Nikolaevi\u010d Ostrovskij, sulla base del lavoro di quest'ultimo \"Il Voevoda (Un sogno sul Volga)\", .\nStoria della composizione.\nL'opera venne composta fra il marzo 1867 ed il luglio 1868, e venne rappresentata per la prima volta l'11 febbraio 1869 al teatro Bol'\u0161oj di Mosca, sotto la direzione di Eduard Merten. Successivamente \u010cajkovskij distrusse l'intero manoscritto dell'opera, ma ne utilizz\u00f2 molto materiale dal primo atto per comporre \"L'Opri\u010dnik\" (1870\u20131872). Il soggetto de \"Il Voevoda\" venne lasciato a disposizione del suo ex allievo Anton Stepanovi\u010d Arenskij, che compose l'opera \"Un sogno sul Volga\" nel 1888. Durante il periodo sovietico \"Il Voevoda\" venne ricostruito sulla base delle partiture orchestrali e vocali rimaste e sugli schizzi manoscritti del compositore.L'organico dell'orchestra era il seguente:\nTrama.\nL'azione ha luogo attorno alla met\u00e0 del XVII secolo in una grande citt\u00e0 sul fiume Volga.\nAtto I.\nNel giardino della casa del mercante Dju\u017eoj. Mar'ja, la figlia pi\u00f9 piccola del mercante, ha un appuntamento con il suo amato, Stepan il valoroso figlio del boiardo Bastrjukov. Egli \u00e8 inquieto alla notizia che la sorella maggiore di Mar'ja \u00e8 stata promessa in sposa dal padre al Voevoda Ne\u010daj \u0160alygin, mortale nemico della sua famiglia. Inaspettatamente arriva proprio il Voevoda che, colpito dalla bellezza di Mar'ja, rifiuta la sorella per avere lei in sposa. La ragazza deve quindi essere condotta nella dimora del Voevoda; il giovane Bastrjukov tenta invano con il suo seguito di impedirlo, ma \u00e8 sopraffatto dagli uomini di \u0160alygin e costretto a fuggire.\nAtto II.\nScena prima A casa di Bastrjukov. Il povero Stepan pensa a come liberare la sua amata. Gli viene in aiuto l'amico Roman Dubrovin, anch'egli vittima delle angherie del Voevoda che tempo addietro gli aveva rapito la moglie Olena e l'aveva costretto a fuggire: ora \u00e8 tornato per vendicarsi. I due decidono di rapire le loro donne l'indomani mattina, mentre il Voevoda \u00e8 fuori citt\u00e0 in preghiera con il suo seguito.\nScena seconda Nel terem del Voevoda. I canti e le danze delle ancelle non riescono a rallegrare la povera Mar'ja. All'improvviso giunge Olena con un ordine segreto: uscire la notte in giardino. N\u00e9 i guardiani ubriachi n\u00e9 il Voevoda che si trova lontano la possono ostacolare.\nAtto III.\nNel cortile e nel giardino del Voevoda. I due giovani attendono impazienti l'uscita delle donne amate, che sopraggiungono al momento convenuto. Il loro ricongiungimento \u00e8 interrotto dall'arrivo inatteso del Voevoda: i quattro vengono catturati dopo una breve lotta. Il Voevoda \u00e8 deciso nel punirli crudelmente, ma all'improvviso irrompe il popolo, che, ormai esasperato dalle continue angherie, \u00e8 deciso a rovesciare il tiranno. I giovani sono cos\u00ec liberati e il malvagio Voevoda destituito: il padre di Stepan pu\u00f2 cos\u00ec benedire l'unione di suo figlio con Mar'ja.\nStruttura dell'opera.\nAtto II.\nScena prima\nScena seconda"}
{"id": "2928919", "revid": "1924342", "url": "https://it.wikipedia.org/wiki?curid=2928919", "title": "Shackles (Praise You)", "text": "Shackles (Praise You) \u00e8 il singolo d'esordio del gruppo musicale di gospel Mary Mary, pubblicato il 19 maggio 2000 dall'etichetta discografica Columbia.\nIl brano, scritto dalle due componenti del gruppo insieme a Warryn Campbell, che ne ha curato anche la promozione, ha riscosso un buon successo in tutta l'Europa ed \u00e8 stato inserito nell'album di debutto del duo, \"Thankful\".\nLa canzone, accompagnata da un video musicale, \u00e8 stata presentata in Italia anche all'edizione del 2000 del \"Festivalbar\"."}
{"id": "2928921", "revid": "793215", "url": "https://it.wikipedia.org/wiki?curid=2928921", "title": "Diamante aggregato nanorod", "text": "Il diamante aggregato nanorod o iperdiamante, in sigla ADNRs (acronimo di aggregated diamond nanorods, lett. \"nano-barre di diamante aggregato\"), \u00e8 un materiale superduro, che si \u00e8 dimostrato il materiale conosciuto pi\u00f9 duro e meno comprimibile, avente modulo di comprimibilit\u00e0 (da non confondere con la resistenza a compressione) di 491 gigapascal (GPa), mentre un diamante tradizionale ha un modulo di circa 442 GPa. \nHa una forma nanocristallina, ed \u00e8 pi\u00f9 denso dello 0,3% rispetto al diamante.\n\u00c8 anche chiamato fullerite ultradura (perch\u00e9 ottenuto comprimendo la fullerite)."}
{"id": "2928922", "revid": "177744", "url": "https://it.wikipedia.org/wiki?curid=2928922", "title": "Sociologia dello sviluppo", "text": "La sociologia dello sviluppo \u00e8 una disciplina che nasce nella seconda met\u00e0 del novecento (anche se alcuni studi erano stati compiuti gi\u00e0 nella seconda met\u00e0 dell'Ottocento) come alternativa all'economia dello sviluppo.\nI primi studi, come osservano Trigilia (2009) e Scid\u00e0 (2007), sono di Bert F. Hoselitz e Marion Levy (1966), in ambito struttural-funzionalista. Essi sono i primi a sottolineare come lo sviluppo economico dei paesi arretrati sia condizionato da aspetti relativi alla cultura e alla struttura sociale.\nPer decenni il concetto di sviluppo era rimasto legato ad un'idea di progresso come miglioramento, soprattutto a causa della visione positivista della scienza e dell'illuminismo.\nLa disciplina comunque \u00e8 solo recentemente divenuta una componente quasi indipendente della sociologia, infatti essa \u00e8 riconducibile, in modo pi\u00f9 generale, alla branca della sociologia definita sociologia economica.\nStoria.\nL'emergere di studi di sviluppo come disciplina accademica nella seconda met\u00e0 del XX secolo, \u00e8 in gran parte a causa della crescente preoccupazione per le prospettive economiche per il terzo mondo, dopo la decolonizzazione. Nel periodo post-guerra, economia dello sviluppo, un ramo di economia, emerse da precedenti studi in economia coloniale. Dal 1960, un numero crescente di economisti dello sviluppo ha ritenuto che l'economia da sola non avrebbe potuto affrontare pienamente le questioni quali l'efficacia politica e l'offerta educativa. Gli studi di sviluppo sono sorti in conseguenza di ci\u00f2. L'obiettivo inizialmente tese ad integrare le idee di politica e di economia. Da allora, \u00e8 diventato un argomento sempre pi\u00f9 interdisciplinare e multidisciplinare, che comprende una variet\u00e0 di campi scientifici sociali. In questi ultimi anni l'uso combinato dell'analisi di economia politica all'applicazione delle tecniche analitiche di economia per provare, valutare e spiegare i fattori politici e sociali che o migliorano o limitano lo sviluppo \u00e8 diventato sempre pi\u00f9 diffuso come un modo per spiegare il successo o il fallimento dei processi di riforma. L'era dello sviluppo moderno \u00e8 comunemente considerata iniziata con il discorso inaugurale di Harry S. Truman nel 1949. Al punto quattro del suo discorso, con riferimento all'America Latina e altri paesi poveri, ha detto che \"per la prima volta nella storia, l'umanit\u00e0 possiede le conoscenze e le abilit\u00e0 per alleviare le sofferenze di queste persone \". Ma gli studi di sviluppo da allora hanno anche preso un interesse per lezioni di esperienze di sviluppo passate dei paesi occidentali.\nPi\u00f9 di recente, l'emergere di sicurezza umana - un nuovo approccio orientato verso le persone per la comprensione e l'affronto di minacce alla sicurezza globale - ha portato ad un crescente riconoscimento di un rapporto tra sicurezza e sviluppo. La sicurezza umana sostiene che le disuguaglianze e l'insicurezza in uno Stato o regione hanno conseguenze per la sicurezza globale e che \u00e8 quindi nell'interesse di tutti gli Stati affrontare le questioni dello sviluppo sottostanti. Questo rapporto con gli studi di sicurezza umana \u00e8 solo un esempio della natura interdisciplinare di studi di sviluppo."}
{"id": "2928924", "revid": "1543377", "url": "https://it.wikipedia.org/wiki?curid=2928924", "title": "Willem Drost", "text": "Biografia.\nSe le notizie della sua prima infanzia non sono certe e sicure, intorno al 1650 divenne allievo di Rembrandt, sviluppando cos\u00ec alcuni lavori in collaborazione col maestro, quali composizioni bibliche, studi simbolici di figure solitarie e ritratti.\nAncora nel ruolo di studente, nel 1654 intitol\u00f2 un suo dipinto \"Bathsheba\" (\"Betsabea\"), ispirato pure nel titolo da un'opera del maestro, anche se lo sviluppo dell'idea fu leggermente diverso. Entrambi i quadri sono conservati al Museo del Louvre di Parigi.\nIn qualche occasione, verso la met\u00e0 degli anni 50 del secolo, l'artista si rec\u00f2 a Roma, dove ebbe modo di collaborare con l'artista germanico Johann Carl Loth per una serie di \"Quattro Evangelisti\" a Venezia.\nTra le sue opere firmate spiccarono un \"Ritratto di uomo\", un \"Ritratto di donna\" e un'acquaforte intitolata \"Pittore al cavalletto\".\nDrost pu\u00f2 essere definito come uno dei pi\u00f9 talentuosi allievi del Rembrandt ed anche uno di coloro le cui opere furono per secoli confuse con quelle del maestro, come accadde ad esempio per il dipinto del 1654 intitolato \"Portrait of a Young Woman with her Hands Folded on a Book\", oppure per il ritratto di un giovane uomo intitolato \"The Polish Rider\" riscoperto solamente nel 1897.\nGrazie al proficuo lavoro svolto dalla Foundation Rembrandt Research Project, alcuni dipinti sono stati assegnati agli allievi e collaboratori dal grande maestro.\nOvviamente l'influenza del maestro fu fondamentale e nel caso di Drost appare soprattutto il periodo intermedio e centrale di Rembrabdt quello pi\u00f9 seguito dall'allievo, evidenziato dall'uso della luminosit\u00e0 vibrante e dal tentativo di seguire le tracce del maestro nella pacatezza del tocco e nell'alone spirituale ricco di ricerca introspettiva non priva, talora, di drammaticit\u00e0.\nTra le altre opere attribuite a Drost, emerge un celebre \"Giovane che legge\" ed un \"Guerriero seduto\" tratto da un quadro del Giorgione."}
{"id": "2928928", "revid": "484362", "url": "https://it.wikipedia.org/wiki?curid=2928928", "title": "Afando", "text": "Afando () \u00e8 un ex comune della Grecia nella periferia dell'Egeo Meridionale (unit\u00e0 periferica di Rodi) con 6.712 abitanti secondo i dati del censimento 2001.\n\u00c8 stato soppresso a seguito della riforma amministrativa, detta programma Callicrate, in vigore dal gennaio 2011 ed \u00e8 ora compreso nel comune di Rodi.\nIl comune \u00e8 situato nella costa orientale di Rodi, a sud-ovest di Faliraki, stabilimento balneare della municipalit\u00e0 di Calitea, e comprende le circoscrizioni di Afando (sede comunale), Archipoli, villaggio pittoresco di 779 abitanti che sorge nella Valle del Lutani e ospita la cappella di Agios Nektarios, e la localit\u00e0 turistica di Kolympia, che conta 439 residenti.\nNel territorio comunale \u00e8 presente l'unico campo da golf dell'isola, situato nei pressi di una delle pi\u00f9 lunghe spiagge sabbiose di Rodi."}
{"id": "2928929", "revid": "290948", "url": "https://it.wikipedia.org/wiki?curid=2928929", "title": "Tass\u00eca", "text": ""}
{"id": "2928930", "revid": "124123", "url": "https://it.wikipedia.org/wiki?curid=2928930", "title": "Charles Du Bos", "text": "Biografia.\nNacque a Parigi da un padre francese e da madre inglese. Ebbe l'occasione di potersi formare culturalmente in vari centri europei, quali Oxford, Berlino e Firenze e di studiare, sin dalla giovane et\u00e0, autori importanti come Thomas Carlyle, Henry James, John Ruskin, Percy Bysshe Shelley, Hugo von Hofmannsthal e Rainer Maria Rilke.\nNel 1927 si riavvicin\u00f2 al cattolicesimo.\nStrinse una forte amicizia con Mario Praz e Andr\u00e9 Gide, con i quali ebbe intensi scambi culturali.\nMor\u00ec a La Celle-Saint-Cloud, nel 1939.\nMalgrado sofferente di una fastidiosa malattia cronica, la sua attivit\u00e0 in giro per il mondo fu molto intensa. Soprattutto negli anni venti e trenta, Du Bos realizz\u00f2 importanti traduzioni, direzioni di collezioni, prefazioni, fu autore di note per la N.F.R. e per numerose riviste letterarie, autore di corsi privati su vari pensatori e intellettuali, quali Goethe e Nietzsche, animatore della \"D\u00e9cades de Pontigny\", collaboratore di Jacques Schiffrin per le edizioni della \"Biblioth\u00e8que de la Pl\u00e9iade\".\nTutte le sue ultime opere furono improntate a una profonda partecipazione interiore al cattolicesimo. \nLe sue opere critiche iniziarono nel 1921 e compresero tutte le serie di \"Approximations\" e i volumi del \"Journal\". Il senso della critica di Du Bos \u00e8 fondamentalmente quello della unit\u00e0 e della totalit\u00e0. Egli tese a non rivolgersi esclusivamente alla ricerca razionale, alla sola intelligenza, al sensibilismo o alla curiosit\u00e0, bens\u00ec a coinvolgere l'uomo nella sua interezza, mettendo insieme in gioco i valori morali ed estetici in una sensibilit\u00e0 comprensiva di tutto l'intelletto, senza escludere il suo turbamento oscuro. Quindi oppose il suo modo di conoscere, includente anche gli interrogativi e le incognite, a una comprensione solamente razionale, alla ragion pura di Paul Val\u00e9ry aggiunse il fattore vitale di Ramon Fernandez e al riduttivismo contrappose la molteplicit\u00e0 delle impressioni e delle approssimazioni. La via della ricerca della verit\u00e0 passa per la spiritualit\u00e0, per una verit\u00e0 insieme assoluta e individuale, individuata e oggettiva.\nCome critico Du Bos ha spesso fatto centro con le sue focalizzazioni nel processo creativo dell'artista analizzato, proponendo una sintesi tra i piani psicologici, quelli etici e quelli religiosi, penetrando con tutta la sua soggettivit\u00e0 nell'oggetto indagato, alimentando con alcuni suoi modelli e definizione di critica, dal linguaggio come incarnazione, alla letteratura come vita, alcuni dei filoni della critica pi\u00f9 recente.\nTra i suoi numerosissimi saggi, se ne annoverano su:"}
{"id": "2928941", "revid": "124123", "url": "https://it.wikipedia.org/wiki?curid=2928941", "title": "Ambroise Duboise", "text": "Biografia.\nSi form\u00f2 seguendo i canoni della corrente manieristica, che coglieva a piene mani elementi e spunti dalla tradizione italiana e fiamminga.\nOriginario di Anversa, c'\u00e8 incertezza sulla sua data di arrivo a Parigi, che qualche storico, Andr\u00e9 F\u00e9libien, ha fissato intorno al 1568, mentre invece altri la postdatano verso il 1585, anche se solamente nel 1595 il suo nome appare nei documenti, per il battesimo di suo figlio Jean, ad Avon.\nSembra pi\u00f9 sicura la sua destinazione, in quanto succedette a Dubreuil come pittore di corte e del re Enrico IV. Le composizioni di quel suo primo periodo ricordarono il manierismo del Primaticcio, per le forme allungate e le caratteristiche compositive decorative e lineari. L'elemento pi\u00f9 originale del suo stile rimase la tendenza anticipatrice ai notturni fiamminghi del secolo seguente, coniugata ad un preziosismo formale.\nL'opera pi\u00f9 impegnativa dell'artista, la decorazione della galleria di Diana a Fontainebleau, \u00e8 stata distrutta nell'Ottocento e di essa sono rimaste solo copie e annotazioni.\nSempre nello stesso edificio si ricordano numerosi altri cicli sopravvissuti nel tempo, come \"La storia di Clorinda\", ispirata dal poema di Torquato Tasso.\nDi pregevole fattura anche il salone di Luigi XIII di Francia, impreziosito di stucchi e pitture alla moda e decorato con scene riprese dall'opera di Eliodoro \"Gli amori di Teagene e Cariclea\", oltre ad una serie di ritratti, tra i quali spiccano quello di Maria de' Medici.\nSegu\u00ec le orme del padre il figlio Jean Dubois le Vieux (1604 Fontainebleau - 1676 Fontainebleau), autore di dipinti presso la cappella della Trinit\u00e0 del castello di Fontainebleau."}
{"id": "2928942", "revid": "1318658", "url": "https://it.wikipedia.org/wiki?curid=2928942", "title": "Dichiarazione universale sulla bioetica ed i diritti umani", "text": "La Dichiarazione universale sulla bioetica e i diritti umani (UDBHR) \u00e8 una dichiarazione di norme universali di bioetica elaborato dal Comitato internazionale di bioetica (CIB) dell'UNESCO, ed approvato nel 2005..\nIl motivo per elaborare tale dichiarazione, era l'ampia mancanza di linee guida di bioetica nelle nazioni pi\u00f9 povere e la considerazione che tra le oltre 190 mazioni dell'ONU solo una cinquantina possedevano un comitato etico nazionale.\nIl UDBHR sarebbe nato per riempire questo vuoto, e perch\u00e9 l'UNESCO non era nuova alla bioetica, avendo gi\u00e0 prodotto la Dichiarazione universale sul genoma umano e la Dichiarazione universale dei diritti umani nel 1997.\nFin dalla sua fondazione, uno dei cardini dell'UNESCO fu trovare una via di accordo tra l'etica e la scienza. Julian Huxley, il primo direttore generale, riteneva che per contribuire alla pace, la sicurezza ed il benessere umano, fosse necessario trovare dei punti di correlazione tra le applicazioni delle scienza ad una scala di valori. \nLa dichiarazione fu variamente lodata e criticata:\nPrincipali concetti espressi dalla dichiarazione.\nI presupposti della dichiarazione sono:\n\u00c8 indirizzata principalmente agli stati (ma anche a organismi pubblici e privati) ed intende fornire una cornice di principi e procedure per guidare gli stati nel formulare le leggi. (articolo 2)\nTratta i problemi etici riguardanti la medicina, la biologia e le tecnologie associate. (articolo 3)\nPi\u00f9 in specifico:\nIn particolare dovrebbe essere ottenuto l'accesso ad assistenza sanitaria di qualit\u00e0 in particolare per donnee bambini.\nl'accesso ad una nutrizione adeguata e all'acqua\nil miglioramento delle condizioni di vita e dell'ambiente \nl\u00ec'eliminazione della marginalizzazione e dell'esclusione delle persone sulla base di qualsiasi livello (articolo 14).\n\u00c8 da notare come le parti riguardanti i riferimenti etici alla salute ed all'equit\u00e0, siano state modificate (nella versione originaria abbastanza dettagliate, successivamente ridotte) e, solo nel \n2005, reintrodotte. Ci\u00f2 ad opera del Comitato intergovernativo di bioetica e per le sollecitazioni di paesi latinoamericani impegnati sul piano sociale."}
{"id": "2928943", "revid": "709565", "url": "https://it.wikipedia.org/wiki?curid=2928943", "title": "Franz Ludwig von Pfalz-Neuburg", "text": ""}
{"id": "2928946", "revid": "36426", "url": "https://it.wikipedia.org/wiki?curid=2928946", "title": "Disputa di Simon Mago", "text": ""}
{"id": "2928947", "revid": "1543377", "url": "https://it.wikipedia.org/wiki?curid=2928947", "title": "Aleksandr Vasil'evi\u010d Dru\u017einin", "text": "Biografia.\nFino al 1851 svolse l'attivit\u00e0 di militare e di impiegato, dopodich\u00e9 si dedic\u00f2 con profitto all'attivit\u00e0 letteraria, avendo gi\u00e0 quattro anni prima pubblicato un significativo romanzo intitolato \"Polin'ka Saks\", alla cui fama rimase legato per tutta la sua carriera di romanziere.\nIl romanzo era incentrato su una delle tematiche pi\u00f9 scottanti presenti e discusse nel panorama della letteratura russa dell'epoca: i diritti delle donne e la loro emancipazione. La novit\u00e0 introdotta da Dru\u017einin fu, dal punto di vista contenutistico, la possibilit\u00e0 per una moglie di ritornare tra le braccia del proprio marito, nonostante avesse in precedenza raggiunto una totale indipendenza nei rapporti matrimoniali. Lo sviluppo non parve originale in assoluto nell'ambito della letteratura europea, dato che una decina di anni prima George Sand, nel suo romanzo \"Jacques\", aveva gi\u00e0 approfondito la stessa tematica.\nIl successo del suo primo romanzo lo spinse a scriverne altri, proseguendo lungo il cammino dell'arte realistica dedicata ad approfondire argomenti sociali, come nel caso di \"Lola Montez\" e \"Julija\", ancora imperniati sulla questione femminile, invece \"Rasskaz Alekseja Dmitri\u010da\" (\"Il racconto di Aleksej Dmitri\u010d) si bas\u00f2 su tematiche sociale, mentre il gusto satirico divenne predominante nel \"Sentimental'noe pute\u0161estvie Ivana \u010cernokni\u017enikova po peterburgskim da\u010dam\" (\"Viaggio sentimentale di I. C. per le ville di Pietroburgo\").\nCome critico letterario, Dru\u017einin dissent\u00ec dalla linea di alcuni suoi colleghi illustri quali Dmitrij Ivanovi\u010d Pisarev, poich\u00e9 difese la tradizione pu\u0161kiniana di fronte ai promotori delle tendenze gogoliane, e avall\u00f2, sia pure con moderazione, il concetto dell'autonomia dell'arte e l'idea dell\"arte per l'arte\".\nTra le altre attivit\u00e0 meritevoli di una menzione, ricordiamo l'intenso lavoro come traduttore di opere straniere, da William Shakespeare a Walter Scott, oltre che la collaborazione, dal 1856 al 1861 con la rivista \"Biblioteka dlja \u010dtenija\" (\"Biblioteca per lettura\")."}
{"id": "2928950", "revid": "767487", "url": "https://it.wikipedia.org/wiki?curid=2928950", "title": "Georgios Drosinis", "text": "Biografia.\nIl suo percorso formativo e culturale si \u00e8 svolto con l'iscrizione alle facolt\u00e0 di legge e di filosofia ed il completamento di questi studi presso le universit\u00e0 tedesche.\nUna volta rientrato in Patria, si dedic\u00f2 ad attivit\u00e0 editoriali e letterarie e diresse istituzioni culturali. Assieme a Kostis Palamas, considerato uno dei leader ed un uomo faro della letteratura innovativa greca, fond\u00f2 e diresse la rivista \"Rabagas\". Sulla rivista apparvero le prime poesie di Drosinis, ballate popolaresche, raccolte successivamente nel libro \"Idilli\" del 1885.\nDi tendenza elegiaca, si oppose al gusto romantico predominante ai suoi tempi, pur assumendo le vesti del cantore, semplice e misurato, delle tradizioni popolari greche.\nDal 1888 divenne direttore del periodico \"Hestia\", giornale-manifesto del nuovo corso letterario, sul quale pubblic\u00f2 le sue novelle, tra le quali \"Amarillide\" e le sue poesie, tra le quali \"L'erba d'amore\".\nUn po' messo in ombra dalla personalit\u00e0 e dal successo di Palam\u00e0s, prosegu\u00ec con grande soddisfazione la sua carriera con le raccolte \"Alfabeto d'amore\" e \"Tenebre luminose\" del 1918, \"Palpebre chiuse\" (1914-1917) e \"Rondini fuggitive\" del 1936.\nOpere principali.\nPoesia.\nNonostante la sua intensa azione nel campo dell'educazione e delle pubblicazioni, Georgios Drossinis \u00e8 meglio conosciuto per le sue opere letterarie. La sua prima raccolta di poesie fu \"Istoi Arachnis\" (\"Ragnatele\", 1880), un'opera che segn\u00f2 l'apparizione della Nuova scuola ateniese. La sua poesia, influenzata dai parnassiani francesi, dalla letteratura tedesca (Heinrich Heine) e da Kostis Palamas, \u00e8 ispirata al modo di vivere greco, in particolare alla natura greca , ed \u00e8 caratterizzato dalla sua tranquillit\u00e0, semplicit\u00e0 e immagini intense e chiare. Le opere di poesia pi\u00f9 importanti di Drossinis sono le seguenti:\nProsa.\nLa sua prosa, che rientra nel genere romanzo, \u00e8 una rappresentazione idilliaca della vita greca, in particolare degli ambienti rurali, ma mostra anche i suoi aspetti negativi, la povert\u00e0 e la mancanza di educazione dei contadini. I suoi lavori pi\u00f9 importanti di prosa sono:"}
{"id": "2928953", "revid": "1086846", "url": "https://it.wikipedia.org/wiki?curid=2928953", "title": "Ugo Cerroni", "text": "Muore a Roma il 28 luglio 1978 all'et\u00e0 di 63 anni per un male incurabile.\nCarriera.\nA 18 anni giocava nell'Alba Roma. Dopo la partenza da Roma dell'italo-argentino Guaita, i giallorossi avevano bisogno di un centrocampista, e puntarono sul giovane Cerroni.\nCon la Roma gioc\u00f2 7 partite, come titolare, fin quando si infortun\u00f2 in Roma-Sampierdarenese disputata la vigilia di Pasqua, a causa di un fallo di Rigotti che con un calcio sullo stinco gli procur\u00f2 la rottura di tibia e perone.\nDopo la Roma pass\u00f2 alla insieme a Dante Di Benedetti, poi in squadre minori (tra cui la MATER e l'Italia Libera di Roma) fino all'et\u00e0 di 35 anni.\nIn carriera ha totalizzato complessivamente 15 presenze in massima serie, con all'attivo una rete in occasione della sconfitta interna della Fiorentina contro il del 30 gennaio 1938."}
{"id": "2928954", "revid": "1543377", "url": "https://it.wikipedia.org/wiki?curid=2928954", "title": "Domenico da Tolmezzo", "text": "Biografia.\nFiglio del calzolaio e pellicciaio Candussio Mioni, fratello di Martino, lui pure intagliatore ligneo, Domenico da Tolmezzo, \nsi trasfer\u00ec in giovane et\u00e0 ad Udine, dove svolse il suo apprendistato, per sei anni, presso la bottega del pittore e intagliatore friulano Giovanni di Francia, detto Francione.\nSi spos\u00f2 con Romea Pollame nel 1469, dalla quale ebbe sei figli: Franceschina, che divenne moglie del pittore veneziano Marco Bello, Susanna, Tommasa, Giovanni, intagliatore e pittore, Caterina e Girolamo. Durante la sua vita Domenico da Tolmezzo svolse attivit\u00e0 pubblica e politica, assumendo numerose cariche nella citt\u00e0 di Udine: per sei anni, dal 1496 al 1501 fu membro del consiglio della comunit\u00e0 e nel 1501 fu deputato dell\u2019ordine popolare. Nel 1505 e nel 1506 appartenne alla confraternita di San Cristoforo di Udine.\nDomenico da Tolmezzo viene considerato il leader della \"Scuola di Tolmezzo\", nutrito gruppo di artisti friulani attivi nella seconda met\u00e0 del Quattrocento, in un contesto dove si mescolarono le innovazioni rinascimentali provenienti dai centri veneti con le residue influenze del gotico veneziano, seguendo l'esempio degli artisti altoatesini e muranesi.Degna di menzione \u00e8 la pala d'altare raffigurante la \"Madonna con Bambino e Santi\", risalente al 1479 e custodita nei Civici musei e gallerie di storia e arte, al Castello di Udine.\nDomenico da Tolmezzo fu instradato verso l'arte da padre Candido, che lo iscrisse a scuola di pittura intorno al 1462, e restano ancora oggi visibili le testimonianze della sua attivit\u00e0 grazie agli affreschi di Santa Toscana a Verona, nel soffitto, nella sacrestia, nell'abside, oltre alla pala e la \"Crocefissione\" (1479) di stile gotico, la pala d'altare per il duomo di Udine, ora a Santa Maria di Castello. In questa ultima opera, pur ispirandosi al Mantegna, soprattutto al \"Polittico di San Zeno\", evidenzi\u00f2 forti legami con Francesco Benaglio e con la scuola veronese.\nAncora pi\u00f9 feconda fu l'attivit\u00e0 come scultore delle pale di legno, che evidenziarono la monumentalit\u00e0 e i ritmi dei Vivarini. Tra gli esempi pi\u00f9 significativi si annoverarono l'ancona di San Pietro di Carnia a Zuglio, terminata nel 1484, caratterizzata da figure massicce; i \"santi Leonardo e Matteo\", resti dell'altare di Dilignidis del 1486; l'altare di Terzo per la chiesa di San Giovanni; i polittici di Illegio e di Invillino del 1497, ora nelle Gallerie di Venezia. Le sue sculture di caratterizzarono per la diversa concezione dello spazio in cui sono inserite le statue, che sono collocate in una assorta individualit\u00e0, imperturbabilit\u00e0, assenza di movimento, che esclude ogni forma di intimo colloquio.\nDomenico da Tolmezzo fu anche cartografo e come tale stese nel 1481 il disegno prospettico del monte San Simeone; come architetto progett\u00f2 nel 1497 il campanile della chiesa di San Cristoforo in Udine.\nIl nipote Giovanni Martini, alla morte dello zio Domenico e del padre Martino, eredit\u00f2 la bottega di famiglia."}
{"id": "2928956", "revid": "339392", "url": "https://it.wikipedia.org/wiki?curid=2928956", "title": "Oerlikon 20 mm (cannone)", "text": ""}
{"id": "2928960", "revid": "31750652", "url": "https://it.wikipedia.org/wiki?curid=2928960", "title": "Sacrament\u0101 Argentariae", "text": ""}
{"id": "2928963", "revid": "767487", "url": "https://it.wikipedia.org/wiki?curid=2928963", "title": "Ram\u00f3n Destorrents", "text": "Biografia.\nSuo padre fu l'illustratore Gregori Destorrents.\nGli studi e le ricerche su Ram\u00f3n Destorrents sono ancora in atto, ma \u00e8 gi\u00e0 stato possibile attribuirgli molti dipinti che fino a poco tempo fa erano valutati anonimi o attribuiti ad altri pittori, soprattutto ai fratelli Serra, come ad esempio il \"Polittico di san Marco\" ospitato nella chiesa di Santa Maria di Manresa.\nAlla morte di Ferrer Bassa, Destorrents assunse, nel 1351 la carica di miniatore di corte di Pietro IV di Aragona. Differentemente dal suo illustre predecessore si mostr\u00f2 poco interessato alla ricerca del volume e piuttosto portato ad un tratto secco e preciso, influenzato dalla scuola senese e ancora legato a elementi bizantini.\nNel marzo del 1351 Destorrents decor\u00f2 un salterio per il re e due anni dopo esord\u00ec come pittore di retabli per le cappelle reali di Maiorca e di Valencia.\nTra il 1357 e il 1361 Destorrents fu il maestro di Pere Serra, che svolse per quattro anni il suo apprendistato presso l'artista.\nLa sua attivit\u00e0 di miniaturista di corte si evidenzi\u00f2 in una tra le sue opere pi\u00f9 rilevanti, il trittico di \"Santa Marta di Iravalls\", del 1360, opera che dimostr\u00f2 l'influenza di Simone Martini. Negli anni precedenti esegu\u00ec pale d'altare per le cappelle dei palazzi reali di Valencia (1356), di Lleida, di Palma di Maiorca (1356), dove si mise in luce con il polittico di \"Sant'Anna e la Vergine\" (1358), contenuto nella cappella dell'Almudaina di Palma, oltre ai lavori presso Santa Marta, Iglesia de Iravals e Pirineos Orientales.\nDiresse anche una bottega, nella quale si form\u00f2 il figlio Raffaele, noto per le miniature del \"Messale di Santa Eulalia\" (1403), di stile gotico italiano.\nTra le opere attribuite a Ram\u00f3n Destorrents vi sono i tre retabli eseguiti tra il 1356 e il 1359 e donati al santuario di Nuestra Se\u00f1ora di Tobed, presso Saragozza, la \"Vergine\" (Saragozza, collezione privata), \"San Giovanni Battista\" (Madrid, Museo del Prado), \"Santa Margherita\" (Madrid, Museo del Prado); il corpo centrale del retablo di \"San Vincenzo\", della chiesa del borgo di Sant Celoni, presso Barcellona (Barcellona, Museo Diocesano); un piccolo retablo da oratorio con la \"Pentecoste\" (Barcellona, Museo Diocesano); una parte del retablo con la \"Passione\" (Saragozza, Santo Sepulcro); un piccolo retablo da oratorio con la \"Vergine della Misericordia\" (Madrid, Museo del Prado).\nRam\u00f3n Destorrents mor\u00ec probabilmente prima del 22 maggio 1391, perch\u00e9 la vedova Lloren\u00e7a, \u00e8 documentata per quella data come erede e tutrice dei suoi figli."}
{"id": "2928964", "revid": "31750667", "url": "https://it.wikipedia.org/wiki?curid=2928964", "title": "Sermo militaris", "text": ""}
{"id": "2928967", "revid": "31750675", "url": "https://it.wikipedia.org/wiki?curid=2928967", "title": "Sermo rusticus", "text": ""}
{"id": "2928970", "revid": "115533", "url": "https://it.wikipedia.org/wiki?curid=2928970", "title": "ROF Mk 8 (obice)", "text": ""}
{"id": "2928972", "revid": "486946", "url": "https://it.wikipedia.org/wiki?curid=2928972", "title": "Schwerer Wehrmachtsschlepper (trasporto)", "text": ""}
{"id": "2928974", "revid": "288300", "url": "https://it.wikipedia.org/wiki?curid=2928974", "title": "Plymouth Argyle", "text": ""}
{"id": "2928976", "revid": "287204", "url": "https://it.wikipedia.org/wiki?curid=2928976", "title": "G\u00e9rard Douffet", "text": "Biografia.\nFu un pittore specializzatosi come ritrattista.\nIl suo percorso di studio e di apprendistato fu piuttosto variegato, visto che studi\u00f2 dapprima sotto la guida di Jean Tauliers e dal 1612 al 1614 nella bottega del Rubens in Anversa e quindi si trasfer\u00ec in Italia dove soggiorn\u00f2 fino al 1623 a Roma ed a Venezia.\nTra le sue opere legate al periodo italiano si possono menzionare: il \"Prometeo\" del 1614 (collezione privata di Bruxelles); la \"Sacra Famiglia\" (Museo Diocesano di Liegi); il \"Sacrificio di Ifigenia\" (Cornelism\u00fcnster); \"La Forge de Vulcain\" (1615) (Museo de l'Art Wallon).\nSuccessivamente al soggiorno italiano Douffet realizz\u00f2 il \"Ritrovamento della Croce\" (1624) (Pinacoteca di Monaco di Baviera); \"La visita di Paolo V alla tomba di san Francesco\" (1627) (Pinacoteca di Monaco); la \"Fucina di Vulcano\" (Accademia di Liegi); un \"San Rocco\" (chiesa di Santa Veronica a Liegi); una \"Natura morte di strumenti musicali\" (collezione Peralta di Angleur).\nNel 1628 ricevette l'incarico di pittore di corte presso l'arcivescovo Ferdinando di Baviera, prima di rientrare in Patria, dove fu ostacolato da questioni politiche.\nQuesto fu il periodo della sua maturit\u00e0 artistica come evidenziarono il \"Trittico del Battista\" (1635) (chiesa di San Remacle di Verviers), \"Una contesa fra i Padri della Chiesa\" (parrocchiale di Herv\u00e9), un \"Cristo che appare a san Giacomo\" (Galleria di Augusta).\nImportanti furono anche i suoi ritratti, come il \"B. Laurelle\" (1630) (Municipio di Liegi), l\"'Arciduca Ferdinando\" (1634) (collezione Polain di Liegi) e quelli di numerosi principi, nobili e borghesi.\nLa sua pittura risent\u00ec fortemente di elementi caravaggeschi e romani, ma anche francesi e solo in minima parte di tracce rubensiane, evidenziante per lo pi\u00f9 nei suoi soggetti sacri e storici; nella sua ultima fase creativa si evidenziarono elementi classicisti e, infine, una certa influenza di Philippe de Champagne."}
{"id": "2928978", "revid": "124123", "url": "https://it.wikipedia.org/wiki?curid=2928978", "title": "Holgher Drachmann", "text": "Biografia.\nDal padre, medico di bordo di origine germanica eredit\u00f2 la passione per il mare, manifestata nelle prime opere del Drachmann, di arte figurativa e pittorica.\nDifatti pur iscrivendosi all'universit\u00e0 nel 1865, l'anno dopo l'abbandon\u00f2 per frequentare un corso di Accademia di belle arti, svolto sotto la guida del prof. S\u00f8rensen, Quattro anni dopo, anche a causa di un soggiorno londinese a stretto contatto con il proletariato della periferia, si dedic\u00f2 alla prima composizione poetica intitolata emblematicamente \"Engelske Socialister\" (\"Socialisti inglesi\").\nRientrato in Patria, fin\u00ec sotto l'influenza di Georg Brandes, a cui dedic\u00f2 la prima silloge, intitolata \"Digte\" (\"Poesie\") (1872) e a questo periodo, radicale e socialista appartennero anche altre importanti raccolte, quali \"Daempeder melodier\" (\"Melodie in sordina\") del 1875 e \"San ved havet\" (\"Canti marini\") del 1876.\nDopo un breve e infelice matrimonio, il 1879 segn\u00f2 una svolta significativa nella carriera letteraria di Drachmann, dato che abbandon\u00f2 gradualmente il naturalismo brandesiano per avvicinarsi ad un gusto prettamente neoromantico, individualista e nazionalista, ben rappresentato nelle raccolte \"Ranker or Roser\" (\"Tralci e rose\") del 1879, \"Gamble gudar og nye\" (\"Vecchi e nuovi Dei\") del 1881, nei drammi fantastici \"Ostenfor Sol og Vesten for Maane\" (\"A oriente del sole e ad occidente dalla luna\"), e \"Der var engang\" (\"C'era una volta\") del 1885.\nTrasferitosi ad Amburgo per una storia d'amore, si riavvicin\u00f2 improvvisamente al gusto antiborghese e anticapitalista delle prime opere, pubblicando \"Forskrevet\" (\"Prescritto\") del 1890, ritenuto uno dei capolavori della narrativa danese. Tra le sue ultime opere spiccarono quelle simboliche, ispirate dalla sua terza e giovane moglie e le tragedie \"Volund Smed\" (1894) e \"Brav-karl\" (1897), che lo portarono all'apice della popolarit\u00e0.\nDrachmann \u00e8 stato uno dei pi\u00f9 popolari poeti danesi delle epoche recenti, eppure attualmente gran parte del suo lavoro \u00e8 dimenticato. Seppe coniugare l'attitudine alla ribellione e alla contestazione, ad una visione davvero romantica della storia e degli esseri umani. Romantiche furono anche le sue storie d'amore, e muse ispiratrici furono le sue compagnie.\nLe sue spoglie riposano attualmente in una tomba sita sulla penisola sabbiosa del Grenen, a nord di Skagen."}
{"id": "2928982", "revid": "115533", "url": "https://it.wikipedia.org/wiki?curid=2928982", "title": "M40 (semovente)", "text": ""}
{"id": "2928984", "revid": "1214201", "url": "https://it.wikipedia.org/wiki?curid=2928984", "title": "David Elm", "text": "Biografia.\n\u00c8 fratello di altri due ex calciatori professionisti, Rasmus e Viktor, che hanno anche giocato al suo fianco al Kalmar."}
{"id": "2928985", "revid": "729019", "url": "https://it.wikipedia.org/wiki?curid=2928985", "title": "Rubino Ventura", "text": "Biografia.\nNacque al Finale di Modena (oggi Finale Emilia) da Gavriel (mercante ebreo) e Vittoria Massarani.\nIl cognome Ventura deriva da Buonaventura, in ebraico Mazal Tov. Un cognome ebraico-sefardita che viene dalla Spagna in seguito all'espulsione degli ebrei nel 1492.\nAll'et\u00e0 di 20 anni Rubino Ventura si arruol\u00f2 come volontario nell'Armata d'Italia guidata dal Vicer\u00e9 Eugenio di Beauharnais. Dopo l'abdicazione di Napoleone e lo scioglimento dell'Armata d'Italia nell'aprile del 1814 ritorn\u00f2 al Finale.\nNel 1817, perseguitato dalle autorit\u00e0 locali per le sue idee rivoluzionarie e le sue simpatie per Napoleone, dovette fuggire dal Finale a causa di una discussione tra lui ed un membro della polizia reazionaria del Duca di Modena Francesco IV.\nAnd\u00f2 prima a Trieste e poi a Costantinopoli, dove fu per un periodo commerciante di navi. Prese il nome di Jean Baptiste per nascondere le sue origini ebraiche.\nAvendo saputo che la Persia cercava i servizi di soldati europei, ottenne l'incarico di ufficiale e aiut\u00f2 a addestrare l'esercito dello Shah seguendo i metodi militari europei. Ottenne presto il grado di colonnello nell'esercito del principe Mohamed Ali Mirza, figlio dello Shah.\nAl servizio di questi e di suo fratello, il principe Ali Abbas Mirza, c'erano anche alcuni ufficiali inglesi che erano decisamente ostili ai francesi, come fu classificato Ventura per aver combattuto nell'armata napoleonica; a causa della mutata situazione politica furono tutti licenziati.\nAl servizio del re di Lahore.\nViaggi\u00f2 verso est e fin\u00ec a Lahore con Jean-Fran\u00e7ois Allard nel 1822. Presero servizio presso il Maharaja Ranjit Singh, re di Lahore provarono presto il loro valore.\nNel marzo dell'anno successivo sia Allard che Ventura comandarono le truppe del Maharaja nella battaglia di Nowshera, dove sconfissero l'esercito afgano e conquistarono Peshawar.\nIn seguito ad una ribellione in Afghanistan, Ventura comand\u00f2 varie campagne difficili e allarg\u00f2 notevolmente i confini del regno di Lahore.\nInsieme a Jean-Francois Allard, Paolo Avitabile e Claude Auguste Court, Ventura form\u00f2 un gruppo di ufficiali europei responsabili per la modernizzazione dell'esercito dei Sikh e l'addestramento e il comando della Fauj-i-Khas, la brigata su modello europeo di cui Ventura era il comandante.\n\u201cGiovanni Battista Ventura \u2026 riorganizz\u00f2 la fanteria in un esercito formidabile che comprendeva i Gurkha, i Pathan, i Biharis e gli Oorya\u201d .\"\nVentura fu molto stimato dal Maharaja, ed oltre al grado di Generale fu nominato \"kazi\" (ossia giudice supremo), e governatore di Lahore. Sal\u00ec rapidamente di grado nella corte (Darbar) e divenne di fatto il comandante in capo dell'esercito.\nVentura spos\u00f2 a Ludhiana Anna Moses, una signora di origine armena da cui ebbe la figlia Victorine, ma desider\u00f2 sempre tornare al suo paese d'origine. Nel 1838 and\u00f2 in missione diplomatica a Parigi e Londra, ma fu richiamato a Lahore prima di avere il tempo di visitare la sua famiglia in Italia.\nUomo colto ed eclettico, si dedic\u00f2 all'archeologia, e nel 1830 fu il primo in assoluto ad esplorare uno stupa, quello di Manikyala, dove recuper\u00f2 numerose monete e reliquie, alcune delle quali sono oggi in mostra al British Museum nella King Edward the 7th Gallery.\nAlla morte di Ranjit Singh, Ventura prese parte alla lotta di successione, e rimase al servizio del nuovo Maharaja Sher Singh, sostenendolo nella sua lotta contro la fazione dei fratelli Dogra.\nIl ritorno in Europa.\nDopo l'assassinio di Sher Singh nel settembre 1843, Ventura lasci\u00f2 il Punjab portando la sua fortuna con s\u00e9 e si trasfer\u00ec in Francia. In un primo tempo visse insieme a sua figlia Victorine a Parigi, dove il re Luigi Filippo gli confer\u00ec l'onorificenza di Grand'Ufficiale della Legion d'onore e il titolo di conte di Mandy.\nA Parigi regal\u00f2 al re Luigi Filippo una serie di antiche monete greche che aveva dissotterrato e che dimostravano la marcia attraverso l'Afganistan e la Battriana di Alessandro Magno.\nNei suoi ultimi anni di vita perse parte della sua fortuna in imprese commerciali senza successo. Secondo Flaminio Servi, Ventura si battezz\u00f2 verso la fine della sua vita. Mor\u00ec nel suo castello di Mandy situato a Lardenne (vicino a Tolosa) il 3 aprile 1858, e fu sepolto nel piccolo cimitero di quella localit\u00e0.\nMonumento.\nIl 26 maggio 2019 \u00e8 stato inaugurato un monumento donato dalla comunit\u00e0 sikh, collocato in via Ventura a Finale Emilia di fronte alla casa natale del Generale. Si tratta di un bassorilievo che rappresenta Ventura e il maraja Ranjit Singh della dimensione di 160 per 120\u00a0cm, realizzato in India.\nRubino Ventura nella letteratura.\nRubino Ventura appare come personaggio nel romanzo \"Emiliana\" del suo concittadino Giuseppe Pederiali, che ne tratteggi\u00f2 la figura anche in un breve saggio biografico, poi raccolto nel libro \"Padania Felix\". Lo stesso Pederiali aveva usato lo pseudonimo di Rubino Ventura per firmare le sceneggiature di alcuni fumetti usciti negli anni Settanta."}
{"id": "2928986", "revid": "729019", "url": "https://it.wikipedia.org/wiki?curid=2928986", "title": "Volo Northwest Airlines 255", "text": "Il volo Northwest Airlines 255 era un volo di linea in servizio dall'aeroporto Tri-City di Freeland (Michigan) all'aeroporto John Wayne di Santa Ana, con scali intermedi all'aeroporto Internazionale di Detroit e all'aeroporto Internazionale di Phoenix. La sera del 16 agosto 1987 il McDonnell Douglas MD-82 che operava il volo precipit\u00f2 subito dopo il decollo da Detroit, causando la morte dei membri dell'equipaggio e di tutti i passeggeri, ad eccezione di una bambina di quattro anni, Cecelia Cichan, che rimase gravemente ferita. A terra persero la vita due persone, investite dall'aereo, mentre altre cinque rimasero ferite.\nIl velivolo.\nL'aereo, un McDonnell Douglas MD-82, numero di registrazione N312RC, era pilotato dal Comandante John R. Maus, 57 anni, e dal Primo Ufficiale David J. Dodds, 35 anni. A bordo vi erano 149 passeggeri e 6 membri dell'equipaggio. Il velivolo era entrato in servizio con la Northwest Airlines immediatamente dopo la fusione con la Republic Airlines. La sua livrea era infatti ancora un mix di quella delle due compagnie aeree.\nL'incidente.\nIl volo 255 decoll\u00f2 dalla pista 3C dell'aeroporto di Detroit alle ore 20:45 EDT con ai comandi il Comandante Maus. Subito dopo essersi staccato da terra, ad un'altezza di circa 15\u00a0m, il velivolo cominci\u00f2 ad inclinarsi ripetutamente da un lato e dall'altro; poi entr\u00f2 in stallo, si inclin\u00f2 di 40\u00b0 verso sinistra e colp\u00ec un palo della luce, subendo il distacco di un pezzo dell'ala sinistra ed il seguente incendio del carburante in essa contenuto. Dopo ci\u00f2, si inclin\u00f2 di 90 gradi verso destra e la sua ala destra sfond\u00f2 il tetto di un autonoleggio Avis. L'aereo, ormai incontrollabile; si capovolse e si schiant\u00f2 sulla \"Middlebelt Road\", dove si spezz\u00f2 in diverse parti, colp\u00ec alcuni veicoli e prese fuoco.\nLe cause.\nLe indagini furono compiute dal National Transportation Safety Board (NTSB), che emise un rapporto nel quale si legge:\nL'analisi delle registrazioni del cockpit voice recorder (CVR) forn\u00ec la prova dell'omissione compiuta dai piloti e dell'anomalia dell'alimentazione dei sistemi di allarme. Infatti, oltre all'allarme di stallo, non si ud\u00ec nessun altro allarme in funzione.\nIl volo 255 nei media.\nL'incidente dell'MD-82 della Northwest Airlines \u00e8 stato analizzato nell'episodio \"Caos in cabina\" della nona stagione del documentario \"Indagini ad alta quota\" trasmesso da National Geographic Channel."}
{"id": "2928987", "revid": "124123", "url": "https://it.wikipedia.org/wiki?curid=2928987", "title": "Heinrich Douvermann", "text": "Biografia.\nSi hanno sua notizie sicure solo dal 1510 al 1540.\nGli storici formulano l'ipotesi di una possibile origine dei Paesi Bassi.\nIn qualunque caso, dal 1510 lo troviamo presente a Cleve e la documentazione afferma che nel giro di tre anni riusc\u00ec a terminare, assieme a Jacob Derichs, l'altare della Vergine nella chiesa conventuale della stessa localit\u00e0.\nSi trasfer\u00ec successivamente a Kalkar, dove risult\u00f2 cittadino residente dal 1517 e dove realizz\u00f2 l'altare detto \"dei sette dolori\" alla parrocchiale. Oltre ai lavori svolti a Kalkar, lo scultore fu invitato anche in altre localit\u00e0, tra le quali Xanten, dove termin\u00f2 l'altare della Vergine nel duomo nel 1535, oltre ad una serie di busti per l'altar maggiore.\nNei suoi lavori riflesse una cultura e una tendenza artistica olandese, ma talvolta prese spunto da riferimenti diversi, come nel caso dei \"Magi\" tratti dalla \"Vita di Maria\" del D\u00fcrer.\nVengono attribuiti al Douvermann anche una \"Maddalena\" alla parrocchiale e una \"Santa\" presso la chiesa di Hanselaer.\nL'opera emblematica di Douvermann risult\u00f2, per\u00f2, l'altare di Kalkar, dove la composizione \u00e8 meditata ma anche impreziosita da turgori plastici, da complicazioni formali decorative ed espressionistiche, segno di un accostamento al manierismo tipico dei tedeschi del basso Reno."}
{"id": "2928993", "revid": "767487", "url": "https://it.wikipedia.org/wiki?curid=2928993", "title": "Jan D\u0142ugosz", "text": "Biografia.\nJan D\u0142ugosz fu il pi\u00f9 importante cronista del primo Rinascimento polacco, oltre ad essere un prete cattolico educato a Cracovia presso l'Universit\u00e0 Jagellonica. \nLavor\u00f2 per conto della dinastia degli Jagelloni, impegnato con la ricerca di fonti e documentazioni storiche affidabili, che lui fu tra i primi a valutare con spirito critico.\nDopo aver conquistato la fiducia e la stima del re Casimiro IV di Polonia, ricevette l'incarico di una delicata missione diplomatica presso i Cavalieri teutonici ed un'altra presso il Papato.\nNel 1450, D\u0142ugosz venne inviato dalla regina Sofia di Halshany e dal re Casimiro come mediatore e negoziatore per dissipare i contrasti sorti tra Giovanni Hunyadi ed i nobili della Boemia.\nDurante l'anno 1461 una delegazione polacca che includeva D\u0142ugosz si incontr\u00f2 con i rappresentanti di Giorgio di Podebrady in Slesia, e dopo sei giorni di trattative le due fazioni firmarono un accordo di pace.\nDal 1466 fu precettore dei figli del re Casimiro e grazie anche alla sua formazione diplomatica svolta come segretario del vescovo Zbigniew Ole\u015bnicki, incominci\u00f2 a redigere, in latino, la sua \"Historia Polonica\" suddivisa in ben dodici volumi, seguendo l'esempio di Tito Livio, dove raccolse tutte le vicende storiche non solamente della Polonia, ma anche dell'Europa a partire dalle sue origini, (circa 965) sino al 1480.\nUno dei meriti principali di D\u0142ugosz, rispetto ai suoi predecessori, fu di aver accolto favorevolmente fonti di informazione straniere, raccolte durante i suoi numerosi viaggi, e di aver \"scavalcato\" il materiale tradizionale laddove si dimostrasse leggendario, anche se talvolta, nel caso di insufficienza di materiale storico, l'autore dimostr\u00f2 una buona dose di fantasia e di coraggio interpretativo, soprattutto nei riguardi delle idee politiche di Ole\u0161nicki. La sua opera monumentale fu stampata solamente nel 1618.\nAltre opere di una certa importanza risultarono \"Banderia Prutenorum\", incentrata sulla descrizione dei vessilli conquistati dai polacchi nella battaglia di Grunwald, le \"Vitae\" dei santi e dei vescovi polacchi e il \"Liber beneficiorum dioecesis Cracoviensis\" (\"Libro dei beni della diocesi di Cracovia\"), dove l'autore riport\u00f2 anche i confini della Polonia dell'epoca.\nIl suo corpo \u00e8 sepolto, insieme ad altri famosi patrioti, scrittori e artisti polacchi, nella chiesa di San Michele Arcangelo e San Stanislao (Ska\u0142ka) a Cracovia."}
{"id": "2928995", "revid": "287204", "url": "https://it.wikipedia.org/wiki?curid=2928995", "title": "Neil Etheridge", "text": "Di padre inglese e di madre filippina, ha giocato una partita per la nazionale inglese Under 16. Nel 2008 ha debuttato a livello di rappresentative maggiori con la nazionale delle .\nCaratteristiche tecniche.\nDotato di grande personalit\u00e0, Etheridge \u00e8 un portiere agile e reattivo tra i pali. Si distingue per affidabilit\u00e0, abilit\u00e0 nell'uno contro uno e sicurezza nelle uscite.\n\u00c8 abile nell'opporsi ai calci di rigore.\nStatistiche.\nPresenze e reti nei club.\n\"Statistiche aggiornate al 18 febbraio 2019.\""}
{"id": "2928998", "revid": "547034", "url": "https://it.wikipedia.org/wiki?curid=2928998", "title": "Pala Nerli", "text": "La Pala Nerli (\"Madonna col Bambino tra i santi Martino e Caterina d'Alessandria e i committenti\") \u00e8 un dipinto a olio su tavola di Filippino Lippi, databile al 1485-1488 circa e conservata nella basilica di Santo Spirito a Firenze.\nStoria.\nL'opera venne commissionata da Tanai, diminutivo francesizzato di Jacopo, de' Nerli, per collocarla sull'altare di famiglia dove si trova tuttora. Mancando una documentazione certa sulla tavola, nel tempo sono state formulate varie ipotesi di datazione, che divergono soprattutto sulla questione se il dipinto sia stato eseguito prima o dopo il viaggio a Roma di Filippino (1488-1493). Berenson e Adolfo Venturi leggevano dettagli classici nell'architettura e in alcuni particolari che facevano pensare a una conoscenza diretta dei modelli antichi visti nella citt\u00e0 eterna. Altri (come Sharf, Mengin, Berti, Baldini), la ritengono invece anteriore, legandola ad altre importanti opere di rinnovo degli altari di Santo Spirito, come la commissione della \"Madonna Bardi\" a Botticelli, databile al 1485. Ricerche recenti su documenti conservati presso l'Archivio di Stato di Firenze avvalorano l'ipotesi che il dipinto sia stato commissionato ed eseguito da Filippino prima del sul viaggio a Roma, proponendo una datazione tra il 1485 e il 1488.\nDescrizione e stile.\nIn un loggiato aperto sul paesaggio, caratterizzato da archi a sesto ribassato tra i quali tre angioletti sorreggono gli stemmi dei Nerli, sta Maria seduta sul trono col Bambino in grembo, mentre gioca col bastone di san Giovannino inginocchiato sotto di lui. A sinistra in piedi \u00e8 san Martino di Tours, come recita l'iscrizione sulla sua stola, mentre presenta al gruppo sacro il committente inginocchiato, Tanai de' Nerli; a destra del riguardante \u00e8 santa Caterina d'Alessandria, riconoscibile per la ruota spezzata ai suoi piedi, che introduce Nanna Capponi, consorte del committente.\nLa presenza dei due santi ha ragioni devozionali. Nel testamento del 1451 di Francesco Nerli, padre di Tanai, \u00e8 confermata l'antica devozione a santa Caterina, con l'obbligo per gli eredi di seppellirlo nella cappella di famiglia in Santa Croce dedicata, appunto, a Caterina; inoltre, qualche anno dopo, nel 1456, Tanai dichiarava al catasto una detrazione dalle tasse per elemosine annuali, devolute nella ricorrenza di Santa Caterina, ai frati di Santa Croce per rispettare le volont\u00e0 testamentarie del nonno Filippo. La devozione della famiglia Nerli a san Martino risale anch'essa a molti anni prima la redazione della pala da parte di Filippino, ovvero gi\u00e0 dal 1465, quando risultano registrati gli oboli elargiti da Tanai alla chiesa di Santa Felicita, affinch\u00e9 fossero celebrate le messe nelle festivit\u00e0 di santa Caterina e di san Martino. Questi documenti escludono l'ipotesi avanzata da alcuni che hanno collegato la presenza del santo con la partecipazione di Tanai alla confraternita assistenziale dei Buonomini di San Martino, della quale non \u00e8 mai stato associato.\nLo sfondo della scena sacra \u00e8 plausibilmente una veduta ideale della citt\u00e0 di Firenze. Il palazzo in tralice, presente sulla destra del dipinto, \u00e8 probabile che sia in ricordo di quello di famiglia posto in Borgo san Jacopo. Spesso si \u00e8 ipotizzato che la porta di citt\u00e0 collocata in fondo alla scena sia Porta san Frediano, ma l'ipotesi non \u00e8 accettabile per ragioni legate alla sua diversa struttura architettonica che si esemplifica maggiormente con un'altra delle porte fiorentine, ossia Porta Romana.\nIl trono della Vergine \u00e8 decorato da rilievi raffiguranti un ariete, un festone e una battaglia tra centauri e tritoni, quest'ultima ripresa da un sarcofago visto, con ogni probabilit\u00e0, da Filippino a Roma; anche i pilastri che reggono le arcate mostrano dei rilievi con mascheroni, delfini, armi e cimieri di ispirazione classica. Il putto a monocromo sopra la Madonna trattiene a forza tra le braccia una colomba, allusiva allo Spirito Santo, e interpretata con un approccio semplice e domestico.\nAlcuni dettagli di grande verismo, d'ispirazione fiamminga, si notano nell'attenzione lenticolare usata dal pittore nel rappresentare la realt\u00e0 paesaggistica; altri elementi di estremo verismo sono il bastone fatto di semplici canne di san Giovannino, il luccichio dei dettagli dorati della veste di san Martino, le mani di Nanna con un rosario legato all'anello da cui pende una piccola melagrana. \u00c8 interessante annotare il fatto che Filippino abbia operato diverse modifiche in fase di redazione finale del dipinto, visibili nelle indagini riflettografiche eseguite in occasione del recente restauro (2011), tra queste le pi\u00f9 interessanti sono una piccola borsetta che Nanna Capponi aveva tra le mani, in sostituzione del rosario, e la modifica della posizione della Madonna che nella prima redazione volgeva la testa dalla parte opposta a guardare Tanai de' Nerli."}
{"id": "2928999", "revid": "36426", "url": "https://it.wikipedia.org/wiki?curid=2928999", "title": "Buonomini di San Martino", "text": ""}
{"id": "2929002", "revid": "122992219", "url": "https://it.wikipedia.org/wiki?curid=2929002", "title": "Kareem Jackson", "text": "Carriera universitaria.\nJackson al college ha giocato con gli Alabama Crimson Tide squadra rappresentativa dell'universit\u00e0 dell'Alabama, con cui ha vinto il titolo nazionale nel 2009.\nCarriera professionistica.\nHouston Texans.\nAl draft NFL 2010, Jackson fu selezionato come 20\u00aa scelta assoluta dai Texans. Il 30 luglio 2010 firm\u00f2 un contratto di 5 anni per un totale di 13,1 milioni di dollari. Debutt\u00f2 come professionista il 12 settembre 2010 contro gli Indianapolis Colts indossando la maglia numero 25. Nella sua stagione da rookie disput\u00f2 tutte le 16 gare come titolare, mettendo a segno 71 tackle e 2 intercetti. Nel 2012 stabil\u00ec un nuovo primato personale con 4 intercetti.\nDenver Broncos.\nNel 2019 Jackson firm\u00f2 con i Denver Broncos un contratto di 3 anni dal valore di 33 milioni di dollari, di cui 23 milioni garantiti. Nel 14\u00ba turno fu premiato come difensore della AFC della settimana dopo avere fatto registrare 11 tackle, 3 passaggi deviati, un intercetto e ritornato un fumble per 70 yard in touchdown nella vittoria a sorpresa sui suoi ex Houston Texans. Il 18 dicembre fu sospeso per le ultime due partite della stagione dalla lega per un incidente avvenuto il 19 settembre in cui fu arrestato per essere stato trovato ubriaco al volante."}
{"id": "2929004", "revid": "115533", "url": "https://it.wikipedia.org/wiki?curid=2929004", "title": "Mack NO (trattore)", "text": ""}
{"id": "2929005", "revid": "115533", "url": "https://it.wikipedia.org/wiki?curid=2929005", "title": "M38 \u00bc t 4x4 (trasporto)", "text": ""}
{"id": "2929006", "revid": "73843", "url": "https://it.wikipedia.org/wiki?curid=2929006", "title": "Jermaine Gresham", "text": "Carriera professionistica.\nCincinnati Bengals.\nAl draft NFL 2010 Gresham fu selezionato come 21\u00aa scelta assoluta dai Bengals. Il 2 agosto 2010 firm\u00f2 un contratto di 5 anni.\nGresham debutt\u00f2 nella NFL il 12 settembre 2010 contro i New England Patriots indossando la maglia numero 84, saltando solamente l'ultima partita per un infortunio al ginocchio. Con le sue 52 ricezioni guid\u00f2 i tutti i tight end della franchigia nella sua prima stagione.\nNella stagione 2011 salt\u00f2 due partite per infortunio ma Gresham miglior\u00f2 tutte le sue statistiche, venendo convocato per il primo Pro Bowl in carriera.\nNella sua terza stagione, Gresham continu\u00f2 a migliorare ricevendo 64 passaggi per 737 yards e 5 touchdown, al secondo posto nella squadra dietro A.J. Green in entrambe le categorie. Gresham si un\u00ec a Mike Ditka e all'altro Sooner Keith Jackson come gli unici tight end nella storia della NFL a superare le 50 ricezioni in tutti i primi 3 anni di carriera. Nel gennaio 2013 fu convocato per il secondo Pro Bowl in sostituzione dell'infortunato Rob Gronkowski.\nIl primo touchdown della stagione 2013, Gresham lo segn\u00f2 nella settimana 8 contro i New York Jets e il secondo nella settimana 11 contro i Cleveland Browns. Nella settimana 14 and\u00f2 ancora a segno nella netta vittoria sugli Indianapolis Colts. Battendo i Vikings nella settimana 16, i Bengals ottennero la loro terza qualificazione ai playoff consecutiva, un fatto senza precedenti per la franchigia. Jermaine in quella gara segn\u00f2 il suo quarto TD stagionale. Malgrado i favori del pronostico, i Bengals furono eliminati per il terzo anno consecutivo nel primo turno dei playoff, questa volta in casa per mano dei San Diego Chargers, in una gara cui il tight end ricevette 64 yard e un touchdown.\nArizona Cardinals.\nIl 24 luglio 2015, Gresham fir\u00f2 un contratto annuale con gli Arizona Cardinals."}
{"id": "2929007", "revid": "135224", "url": "https://it.wikipedia.org/wiki?curid=2929007", "title": "Segno clinico", "text": ""}
{"id": "2929008", "revid": "1305772", "url": "https://it.wikipedia.org/wiki?curid=2929008", "title": "\u00c1lvaro Dom\u00ednguez", "text": ""}
{"id": "2929009", "revid": "124517057", "url": "https://it.wikipedia.org/wiki?curid=2929009", "title": "Demaryius Thomas", "text": "Fu scelto nel corso del primo giro (22\u00ba assoluto) del Draft NFL 2010 dai Denver Broncos coi quali trascorse 9 stagioni; con essi venne convocato quattro volte al Pro Bowl e vinse il Super Bowl 50. Nella sua carriera gioc\u00f2 anche per gli Houston Texans, per i New England Patriots e per i New York Jets. Al college gioc\u00f2 a football per Georgia Tech.\nIl 9 dicembre 2021 fu ritrovato morto all'et\u00e0 di 33 anni nella propria casa; la morte potrebbe essere legata a problemi di salute avuti negli ultimi mesi.\nCarriera professionistica.\nDenver Broncos.\n2010.\nAl draft NFL 2010, Thomas fu selezionato come 22 scelta assoluta dai Denver Broncos. Per un problema al piede salt\u00f2 la prima della stagione regolare. Debutt\u00f2 come professionista il 19 settembre 2010 contro i Seattle Seahawks indossando la maglia numero 88. Nella sua stagione da rookie salt\u00f2 cinque gare consecutive per problema alla caviglia, terminando con 22 ricezioni per 283 yard e 2 touchdown.\n2011.\nNel febbraio 2011 Thomas si ruppe il tendine d'Achille. Dopo l'operazione rimase fermo sette mesi, riprendendo ad allenarsi il 3 settembre, ma dopo soli tre giorni si ruppe un dito della mano sinistra, perdendo cinque gare. Thomas fece il suo debutto stagionale il 23 ottobre 2011 contro i Miami Dolphins, ricevendo un passaggio da touchdown dal quarterback Tim Tebow, coi Broncos che vinsero ai supplementari. Malgrado questo inizio promettente, Thomas ricevette soli quattro passaggi nelle successive cinque partite, con Denver che si orient\u00f2 verso un attacco maggiormente basato sulle corse.\nDemaryius esplose nella gara contro i Minnesota Vikings del 4 dicembre 2011, ricevendo 144 yard e 2 touchdown. Termin\u00f2 la stagione in crescendo, emergendo come il ricevitore preferito di Tebow. La sua stagione regolare termin\u00f2 con 32 ricezioni per 551 yard e 4 touchdown.\nNel primo turno di playoff, l'8 gennaio 2012, Thomas fu decisivo ricevendo da Tebow il passaggio da touchdown da 80 yard nei supplementari che chiuse la sfida contro i Pittsburgh Steelers sul 29-23 nel primo possesso dei supplementari, dopo che Denver aveva vinto il lancio della monetina. L'intera giocata dur\u00f2 soli 11 secondi, la pi\u00f9 veloce conclusione di un tempo supplementare nella storia della NFL e il pi\u00f9 lungo touchdown segnato nella storia dei playoff ai supplementari. Thomas termin\u00f2 quella gara con 4 ricezioni, 204 yard (record di franchigia nei playoff) e 1 touchdown nel suo debutto nei playoff. La settimana successiva il giocatore ricevette 6 passaggi per 93 yard nella netta sconfitta della sua squadra, eliminata dai New England Patriots.\n2012.\nNella gara di debutto della stagione 2012, vinta contro gli Steelers per 31-19, Thomas fu il miglior ricevitore della squadra con 110 yard guadagnate e un touchdown segnato su un passaggio del nuovo quarterback Peyton Manning. Nella sconfitta del turno successivo segn\u00f2 un altro touchdown.\nDopo la settimana di pausa, nella settimana 8 i Broncos salirono a un record di 4-3 battendo i New Orleans Saints, in una gara in cui Thomas ricevette 137 yard e segn\u00f2 un touchdown. Il 23 dicembre Denver ottenne la decima vittoria consecutiva battendo i Cleveland Browns con Thomas che ricevette 102 yard e segn\u00f2 un touchdown. La stagione sua stagione regolare si concluse con 94 ricezioni per 1.434 yard ricevute e 10 touchdown segnati\nLa stagione dei Broncos si concluse nel divisional round dei playoff quando, in uno stadio Sports Authority Field at Mile High congelato, furono sconfitti dopo due tempi supplementari dai Baltimore Ravens. Thomas termin\u00f2 la gara con 37 yard ricevute e un touchdown. Il 21 gennaio 2013 Thomas fu convocato per il suo primo Pro Bowl in sostituzione dell'infortunato Wes Welker. Fu inoltre classificato al numero 68 nella classifica dei migliori cento giocatori della stagione.\n2013.\nNella gara di debutto della stagione 2013 Thomas guid\u00f2 i Broncos con 161 yard ricevute e 2 touchdown, vendicandosi dei Ravens che li avevano eliminati nei playoff della stagione precedente. Altri 2 TD li segn\u00f2 nella settimana 4 contro gli Eagles nella giornata in cui i Broncos stabilirono il record di franchigia di punti segnati (52). Il quinto touchdown Thomas lo segn\u00f2 nella settimana 7 contro i Colts, nella prima gara persa in stagione da Denver, mentre il sesto la domenica successiva nella vittoria sui Redskins. Nel decimo turno di campionato contro i Chargers, Thomas divenne il primo giocatore dei Broncos da oltre un decennio (l'ultimo era stato Shannon Sharpe) a segnare tre touchdown su ricezione in una partita e venne premiato come miglior giocatore offensivo della AFC della settimana. Due settimane dopo segn\u00f2 il suo decimo TD del 2013 ma i Broncos sprecarono uno svantaggio di 24-0 contro i Patriots, venendo battuti ai supplementari. L'undicesimo lo segn\u00f2 due settimane dopo nella vittoria sui Titans in cui i Broncos centrarono la matematica qualificazione ai playoff. Nella settimana 16 segn\u00f2 nuovamente nel giorno in cui Peyton Manning stabil\u00ec il record NFL per il maggior numero di touchdown passati in una stagione. Il 27 dicembre fu premiato con la seconda convocazione al Pro Bowl in carriera. Nell'ultima gara della stagione ricevette 113 yard e 2 touchdown contro i Raiders, coi Broncos che terminarono col miglior record della AFC, aggiudicandosi la possibilit\u00e0 di accedere direttamente al secondo turno dei playoff. La sua stagione regolare si concluse al quarto posto nella lega con 1.430 yard ricevute e al secondo con 14 touchdown su ricezione (record di franchigia), venendo inserito nel Second-team All-Pro.\nNel divisional round dei playoff, Thomas ricevette 54 yard e segn\u00f2 un touchdown nella vittoria sui Chargers. La settimana successiva, nella finale della AFC, i Broncos batterono i Patriots qualificandosi per il Super Bowl, la prima presenza della franchigia dal 1998. In quella partita ricevette 7 passaggi per 134 yard e un touchdown.\nNel Super Bowl XLVIII contro i Seattle Seahawks, i Broncos furono superati dagli avversari per 43-8, il Super Bowl col risultato pi\u00f9 a senso unico degli ultimi vent'anni. Thomas concluse la partita con un record dell'evento di 13 ricezioni, superando il vecchio primato di 11 di Jerry Rice, Dan Horn, Deion Branch e del compagno Wes Welker, con 118 yard ricevute e l'unico touchdown della sua squadra nel finale del terzo quarto, quando questa si trovava gi\u00e0 in svantaggio per 36-0.\nA fine anno Thomas fu votato al 49\u00ba posto nella NFL Top 100 dai suoi colleghi.\n2014.\nIl primo touchdown del 2014, Thomas lo segn\u00f2 nella settimana 2 nella vittoria in casa sui Chiefs. Dopo essere stato rallentato nel primo mese di gare per un infortunio al piede, nel quinto turno stabil\u00ec un nuovo record di franchigia ricevendo 226 yard nella vittoria sugli imbattuti Cardinals, segnando anche due touchdown. Il precedente primato erano le 214 yard ricevute nel 2002 da Shannon Sharpe. Per questa prestazione fu premiato come miglior giocatore offensivo della AFC della settimana. Due settimane dopo ricevette lo storico 509\u00ba touchdown in carriera di Peyton Manning con cui il quarterback divenne il recordman di tutti i tempi superando Brett Favre. La sua gara nella netta vittoria contro i 49ers termin\u00f2 con 171 yard ricevute e 2 marcature. Torn\u00f2 a segnare dopo quattro gare all'asciutto nella vittoria in rimonta della settimana 12 contro i Dolphins, in cui ricevette 3 touchdown da Manning. Sette giorni dopo arriv\u00f2 a quota dieci TD nella vittoria esterna sui Chiefs. Nel quindicesimo turno ricevette 123 yard e un altro touchdown, coi Broncos che battendo in trasferta i Chargers si aggiudicarono il quarto titolo di division consecutivo. Con 115 yard ricevute nella vittoria sui Raiders nell'ultima partita, Thomas stabil\u00ec un nuovo record stagionale di franchigia. La sua stagione si chiuse al secondo posto nella NFL con 111 ricezioni e 1.619 yard ricevute oltre a 11 touchdown, venendo convocato per il terzo Pro Bowl in carriera e inserito nel Second-team All-Pro.\nL'11 gennaio 2015 i Broncos furono subito eliminati nel divisional round dei playoff dai Colts con Thomas che segn\u00f2 l'unico touchdown della sua squadra.\n2015.\nIl 2 marzo 2015 i Broncos applicarono su Thomas la franchise tag. Con un Manning non al meglio, segn\u00f2 solamente un touchdown nelle prime dieci giornate, nella settimana 3 contro i Lions. Il secondo lo ricevette nell'undicesimo turno dal quarterback di riserva Brock Osweiler su un passaggio da 48 yard nel primo possesso di Denver. La sua stagione regolare si chiuse guidando i Broncos con 1.304 yard ricevute e 6 touchdown, mentre la squadra si qualific\u00f2 per i playoff col miglior record dell'AFC. Denver giunse fino al Super Bowl 50 dove batt\u00e9 i Carolina Panthers per 24-10, laureandosi campione. In quella gara Thomas part\u00ec come titolare, ricevendo un solo passaggio da 8 yard.\n2016.\nNel 2016 Thomas non pot\u00e9 pi\u00f9 contare su Peyton Manning, ritiratosi, come quarterback ma riusc\u00ec comunque a disputare la quinta stagione consecutiva con almeno mille yard ricevute, venendo convocato per il suo quinto Pro Bowl al posto dell'infortunato Antonio Brown. Raggiunse cos\u00ec Shannon Sharpe e Steve Atwater quali unici altri giocatori dei Broncos a venire selezionati per cinque Pro Bowl consecutivi. Denver invece non riusc\u00ec a tornare ai playoff per difendere il proprio titolo.\nHouston Texans.\nIl 30 ottobre 2018 Thomas fu scambiato con gli Houston Texans per una scelta del quarto giro del Draft 2019. Debutt\u00f2 con la nuova maglia proprio contro i Broncos ricevendo 3 passaggi per 61 yard dal nuovo quarterback Deshaun Watson nella vittoria esterna per 19-17.\nNew England Patriots.\nIl 16 aprile 2019 Thomas firm\u00f2 un contratto di un anno con i New England Patriots.\nNew York Jets.\nIl 10 settembre 2019 Thomas fu scambiato con i New York Jets per una scelta del sesto giro del draft 2021."}
{"id": "2929012", "revid": "1543377", "url": "https://it.wikipedia.org/wiki?curid=2929012", "title": "Bryan Bulaga", "text": "Carriera professionistica.\nGreen Bay Packers.\nAl draft NFL 2010, Bulaga fu selezionato come 23\u00aa scelta assoluta dai Green Bay Packers. Debutt\u00f2 nella NFL il 12 settembre 2010 contro i Philadelphia Eagles indossando la maglia numero 75.\nNell'agosto 2013, Bulaga si ruppe il legamento collaterale anteriore, venendo costretto a saltare l'intera stagione. Torn\u00f2 in campo l'anno successivo disputando una delle sue migliori stagioni: la linea offensiva concesse il minor numero di sack dal 2007 ed Eddie Lacy ebbe la sua seconda stagione consecutiva da oltre mille yard corse.\nIl 10 marzo 2015, Bulaga firm\u00f2 un rinnovo contrattuale quinquennale coi Packers del valore di 7 milioni di dollari a stagione.\nLos Angeles Chargers.\nIl 17 marzo 2020 Bulaga firm\u00f2 con i Los Angeles Chargers un contratto triennale del valore di 30 milioni di dollari."}
{"id": "2929013", "revid": "149485", "url": "https://it.wikipedia.org/wiki?curid=2929013", "title": "Onicolisi di Plummer", "text": ""}
{"id": "2929014", "revid": "729019", "url": "https://it.wikipedia.org/wiki?curid=2929014", "title": "Jean Dorat", "text": "Biografia.\nNacque in una nobile famiglia e dopo gli studi svolti al Collegio di Limoges si trasfer\u00ec a Parigi per essere presentato al re Francesco I di Francia che divenne il suo protettore.\nNel frattempo, l'intraprendente giovane conobbe gli ellenisti Toussaint e Guillaume Bud\u00e9 e dal 1544 al 1547 svolse le funzioni di precettore del rampollo Jean-Antoine de Ba\u00eff, nell'imponente casa del padre, l'umanista Lazare de Ba\u00eff. In quegli stessi anni Dorat ebbe come allievo Pierre de Ronsard, che segu\u00ec fedelmente il maestro quando assunse il ruolo direttivo nel collegio Coqueret. A Ronsard e Ba\u00eff si aggiunse in seguito Joachim du Bellay per dare vita al nucleo originario della innovativa scuola lirica de \"La Pl\u00e9iade\", destinata ad avere un ruolo determinante sul futuro della poesia della seconda met\u00e0 del Cinquecento, la cui denominazione fu un atto di omaggio ai sette poeti alessandrini che assunsero lo stesso titolo.\nDopo aver svolto l'attivit\u00e0 di precettore a corte, Dorat venne invitato ad insegnare greco presso il Collegio Reale, incarico che resse dal 1556 per una dozzina d'anni prima di cederlo al suo genero, Nicolas Goulou.\nFino alla fine della sua vita, Dorat prosegu\u00ec la sua carriera di precettore e solamente poco prima di morire, nel 1586, raccolse in un volume di \"Poematia\" una parte del suo imponente materiale lirico.\nPoetica.\nLa maggior parte delle sue poesie non \u00e8 stata ancora raccolta completamente, comunque pare abbastanza chiara l'importanza di Dorat sulla nascita di un gusto classicheggiante in Francia e sull'influenza esercitata sui suoi discepoli. D'altronde fu proprio lo stesso Ronsard ad attribuirgli il merito di fondatore ed il titolo di maestro della \"Pl\u00e9iade\", nonostante la stessa posizione la meriterebbe anche Jacques Peletier du Mans, autore di un'opera poetica pi\u00f9 imponente di quella di Dorat.\nDorat condivise l'idea per l'arte di far poesia tramite l'imitazione degli antichi e della loro eccellenza. Il contenuto poetico deve attingere al patrimonio mitico dell'antichit\u00e0, da cui trarne motivi e temi. Scrisse specialmente in latino, greco e a volte in francese, indirizzando molte delle sue poesie ad amici e discepoli, quasi a prefazione delle loro opere."}
{"id": "2929016", "revid": "1543377", "url": "https://it.wikipedia.org/wiki?curid=2929016", "title": "Georg Raphael Donner", "text": "Biografia.\nIl suo percorso formativo segu\u00ec gli studi dapprima svolti sotto la guida dell'orafo Johann Kaspar Prenner, e poi con lo scultore veneziano Giovanni Giuliani, di cui fu gi\u00e0 un valido aiutante per i lavori effettuati nel palazzo Liechtenstein viennese e nella abbazia di Heiligenkreutz.\nDopo di che, intorno all'anno 1715, Donner soggiorn\u00f2 a Venezia dove esegu\u00ec un pregevole \"Ritratto del conte Gunner von Althan\" che port\u00f2 con s\u00e9 a Vienna (Accademia), dove esegu\u00ec numerosi lavori importanti, quali la cappella del castello Harrach. Artista girovago, sempre negli stessi anni lo ritroviamo a Linz per le sculture sulla facciata della cappella locale dei Cavalieri Teutonici, e poi a Klosterneuburg, per un \"Mercurio e Cupido\" e un \"Purgatorio\" sul portale del cimitero.\nDal 1725 lo scultore si trasfer\u00ec a Salisburgo, dove esegu\u00ec pregevoli sculture per lo scalone del castello di Mirabell, tra le quali un \"Paride\"; due anni dopo realizz\u00f2 \"San Giovanni Nepomuceno\" nuovamente per il castello Harrach.\nDal 1728 pass\u00f2 a Presburgo dove si attiv\u00f2 per numerosi lavori, la cui cronologia per\u00f2 \u00e8 incerta. Le notizie certe sono che fino al 1732 oper\u00f2 per la decorazione della cappella di San Giovanni Elemosinario nel duomo, caratterizzandola con elementi barocchi, arricchendola con statue raffiguranti la \"Storia della passione\" e altre riferite al suo mecenate, l'arcivescovo Esterh\u00e1zy.\nSeguirono altre opere presso il duomo di Presburgo e per la cappella Esterh\u00e1zy, dei Gesuiti di Zagabria mentre negli stessi anni trenta del secolo rientr\u00f2 a Vienna per lavori al Municipio, al Belvedere, come la \"Vittoria\" e il \"Carlo VI\", oltre che per la celebre \"Fontana della Provvidenza\" (1738-1739) del Neuer Markt, contraddistinta dai raffinatissimi \"Fiumi\" (Museo dell'Arte Barocca di Vienna), e infine per un altro dei suoi capolavori, la \"Crocifissione\" del duomo di Gurk, ultimato dai seguaci nel 1767.\nLe sue sculture furono realizzate inizialmente in marmo e bronzo, ma successivamente prefer\u00ec utilizzare il piombo, le cui caratteristiche si adattavano bene alla sua modellatura, ai contorni decisi e alle figure peculiari della sua arte.\nSeppur appartenente alla corrente classica, i suoi lavori furono sempre meditati e ravvivati da una originale e coinvolgente scelta di luci che risolvono le trame pittoriche in forme solenni ed eleganti."}
{"id": "2929017", "revid": "28406", "url": "https://it.wikipedia.org/wiki?curid=2929017", "title": "Giovanni Comneno il Grosso", "text": ""}
{"id": "2929020", "revid": "686936", "url": "https://it.wikipedia.org/wiki?curid=2929020", "title": "Dez Bryant", "text": "Carriera professionistica.\nDallas Cowboys.\nStagioni 2010-2011.\nAl draft NFL 2010, Bryant fu selezionato come 24 scelta assoluta dai Dallas Cowboys. Il 22 luglio 2010 firm\u00f2 un contratto di 5 anni per un totale di 12,05 milioni di dollari, di cui 8,4 milioni garantiti.\nIl suo debutto nella NFL avvenne il 12 settembre 2010 contro i Washington Redskins indossando la maglia numero 88. Dopo un avvio promettente, durante la partita contro gli Indianapolis Colts si infortun\u00f2 alla caviglia mentre stava ritornando un kickoff, costringendolo a saltare le ultime 4 partite della stagione regolare.\nNella stagione successiva, Dez disput\u00f2 15 partite, 13 delle quali come titolare, ricevendo 928 yard e segnando 9 touchdown.\nStagione 2012.\nIl 5 settembre 2012, nella prima gara della nuova stagione, i Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Bryant disput\u00f2 una buona partita ricevendo 4 passaggi per 85 yard. Nella settimana 16, Dez disput\u00f2 la miglior partita dell'anno, ricevendo 224 yard e segnando due touchdown contro i New Orleans Saints che per\u00f2 superarono Dallas ai supplementari. La sua stagione si concluse al terzo posto nella lega con 12 touchdown su ricezione e superando per la prima volta quota mille yard stagionali in carriera (1.382). A fine anno fu posizionato al numero 35 nella classifica dei migliori cento giocatori della stagione.\nStagione 2013.\nDopo una prima gara della stagione 2013 in sordina, Bryant gioc\u00f2 un grande match nella settimana 2 contro i Kansas City Chiefs, ricevendo 9 passaggi per 141 yard e segnando un touchdown, con diverse giocate spettacolari. Il secondo TD lo segn\u00f2 nella vittoria della settimana successiva contro i St. Louis Rams. Nella settimana 5, nel giorno in cui Tony Romo stabil\u00ec il record di franchigia per yard passate in una gara, Bryant ricevette 141 yard e segn\u00f2 due TD ma Dallas fu sconfitta sul filo di lana dai Denver Broncos. Nella settimana 7 contro gli Eagles ricevette 8 passaggi per 110 yard contribuendo a far conquistare ai Cowboys la vetta solitaria della NFC East. La domenica seguente, nella reclamizzata sfida con Calvin Johnson tra due dei migliori ricevitori della lega, Bryant ricevette 73 yard e 2 touchdown ma i Cowboys sprecarono un largo vantaggio perdendo coi Detroit Lions nei secondi finali. Torn\u00f2 a segnare nella gara del Giorno del Ringraziamento contribuendo alla vittoria sugli Oakland Raiders. Due settimane dopo i Cowboys si trovarono in vantaggio per 26-3 alla fine del primo tempo contro i Packers, un risultato che poteva stare persino loro stretto. La squadra per\u00f2 collasso nel secondo tempo e alla fine Green Bay la spunt\u00f2 per 37-36 malgrado una grande prova di Bryant che ricevette 11 passaggi per 153 yard e un touchdown. And\u00f2 a segno anche la settimana successiva contro i Redskins in cui per poco Dallas evit\u00f2 una disfatta simile a quella del turno precedente. Il 27 dicembre fu premiato con la prima convocazione al Pro Bowl in carriera e fu inoltre votato al 25\u00ba posto nella NFL Top 100 dai suoi colleghi. Nell'ultima gara della stagione, i Cowboys affrontarono gli Eagles all'AT&amp;T Stadium in una sfida che avrebbe visto la vincente aggiudicarsi la NFC East division e la perdente venire eliminata dalla corsa ai playoff. Bryan ricevette 99 yard e un touchdown dal quarterback di riserva Kyle Orton ma i Cowboys furono sconfitti e per il quarto anno consecutivo rimasero fuori dalla \"post-season\".\nStagione 2014.\nIl primo touchdown del 2014, Bryant lo segn\u00f2 nella settimana 2, ricevendo 103 yard nella vittoria in casa dei Tennessee Titans. La domenica successiva contribu\u00ec a rimontare uno svantaggio di 21 punti contro i Rams (massimo della storia della franchigia pareggiato) con un touchdown da 68 yard ricevuto da Romo. Anche nel turno successivo and\u00f2 a segno, coi Cowboys che partirono per la prima volta con un record di 3-1 nella gestione di Jason Garrett. Nella settimana 7 ricevette 9 passaggi per 153 yard nella sesta vittoria consecutiva dei Cowboys. Nel decimo turno stabil\u00ec un nuovo record di franchigia per maggior numero di yard ricevute in un quarto, 158 nel secondo periodo di gioco, segnando anche due touchdown nella vittoria a Londra sui Jaguars. Dopo la settimana di pausa, Bryant arriv\u00f2 a quota 50 touchdown in carriera, ricevendone due da Romo nella vittoria in rimonta contro i Giants, incluso quello del definitivo sorpasso a 61 secondi dal termine. Nel quindicesimo turno segn\u00f2 un nuovo primato personale di tre touchdown, coi Cowboys che si vendicarono in trasferta degli Eagles che li avevano battuti in casa il Giorno del Ringraziamento, venendo premiato come miglior giocatore offensivo della NFC della settimana. Segn\u00f2 anche sette giorni dopo nel netto 42-7 contro i Colts che diede a Dallas la prima vittoria del titolo di division dal . Con due touchdown nell'ultima partita super\u00f2 il record di franchigia stabilito da Terrell Owens nel . Bryant chiuse la stagione guidando la NFL con 16 touchdown su ricezione, con 88 ricezioni per 1.320 yard, venendo convocato per il secondo Pro Bowl in carriera e inserito nel First-team All-Pro. I Cowboys nel primo turno di playoff batterono i Lions ma furono eliminati la settimana successiva al Lambeau Field dai Packers.\nStagione 2015.\nIl 2 marzo 2015, i Cowboys applicarono su Bryant la franchise tag. Il 15 luglio il giocatore e la societ\u00e0 giunsero ad un accordo per un rinnovo contrattuale quinquennale del valore di 70 milioni di dollari, inclusi 45 milioni di dollari garantiti e 20 milioni di bonus alla firma. Nella prima gara dell'anno contro i Giants, il giocatore si frattur\u00f2 un piede, perdendo quasi due mesi di gioco. Torn\u00f2 in campo nella settimana 8 contro i Seahawks, venendo limitato a 2 ricezioni per 12 yard da Richard Sherman nella sconfitta. Il primo touchdown lo segn\u00f2 nel turno successivo nella sconfitta ai supplementari con gli Eagles. Il secondo coincise col ritorno in campo dell'infortunato Romo che interruppe una striscia di sette sconfitte consecutive di Dallas durante la sua assenza. Prima dell'ultima gara di campionato, Bryant fu inserito in lista infortunati per un problema a un piede che richiese un intervento chirurgico. Il suo 2015 di chiuse cos\u00ec con 401 yard ricevute e 3 touchdown, entrambi minimi in carriera, in nove presenze.\nStagione 2016.\nNella stagione 2016, Bryant si trov\u00f2 per la prima volta a giocare stabilmente con un nuovo quarterback titolare, il rookie Dak Prescott, che sostitu\u00ec con ottime prestazioni l'infortunato Romo. La sua stagione regolare si chiuse con 50 ricezioni per 796 yard e 8 touchdown in 13 presenze, venendo convocato per il suo terzo Pro Bowl al posto di Julio Jones, impegnato nel Super Bowl LI. Dallas concluse col miglior record della NFC, 13-3, ma nel divisional round dei playoff fu subito eliminata per 34-31 dai Packers all'AT&amp;T Stadium malgrado 132 yard ricevute e 2 touchdown di Bryant.\nStagione 2017.\nNella vittoria del settimo turno al Levi's Stadium contro i San Francisco 49ers, Bryant pareggi\u00f2 il record di franchigia di Bob Hayes con il suo 71\u00ba touchdown su ricezione. Si appropri\u00f2 del primato solitario nella vittoria della settimana 13 contro i Redskins. La sua stagione 2017 si concluse con 69 ricezioni per 838 yard e 6 touchdown.\nIl 13 aprile 2018 Bryant fu svincolato dai Cowboys dopo otto stagioni.\nNew Orleans Saints.\nIl 7 novembre 2018 Bryant venne ingaggiato fino al termine della stagione dai New Orleans Saints. Dopo soli due giorni tuttavia si strapp\u00f2 il tendine di Achille durante il suo primo allenamento. L'infortunio fu confermato dalla risonanza magnetica il giorno seguente, venendo cos\u00ec inserito in lista infortunati e chiudendo la stagione prima di poter giocare una sola partita con i Saints.\nBaltimore Ravens.\nIl 22 ottobre 2020 Bryant firm\u00f2 con la squadra di allenamento dei Baltimore Ravens. Fu promosso nel roster attivo prima della settimana 9 e torn\u00f2 in campo nella gara vinta contro gli Indianapolis Colts non ricevendo alcun passaggio. Nel 15\u00ba turno ricevette da Lamar Jackson il primo touchdown dopo 1.106 giorni."}
{"id": "2929023", "revid": "92723", "url": "https://it.wikipedia.org/wiki?curid=2929023", "title": "Jean Deyrolle", "text": "Biografia.\nNipote del pittore Th\u00e9ophile Deyrolle, figlio di un medico militare, Jean Deyrolle appartiene all'avanguardia che ha rinnovato l'arte astratta francese a partire dal 1946.\nFrequent\u00f2 la scuola \u00ab Art et Publicit\u00e9 \u00bb parigina dal 1928 al 1931, di rue Fleurus, dove apprese le tecniche di incisione ed esegu\u00ec le sue prime litografie e lino-incisioni.\nSegu\u00ec un periodo di pittura figurativa in linea con quella proposta da Paul S\u00e9rusier, frutto dell'immagine mentale come sintesi della realt\u00e0.\nDopo un periodo trascorso in Marocco, nel 1933 rientr\u00f2 in Francia, dove si accost\u00f2 al movimento neocubista, con un occhio rivolto alle variazioni proposte da Georges Braque, da Roger de La Fresnaye, e alle soluzioni formali di Juan Gris. \nDai primi anni quaranta entr\u00f2 in contatto con il \"neoplasticismo\" di C\u00e9sar Domela e le sue opere, orientate a una semplificazione razionale, iniziarono ad essere esposte al Salon d'Automne.\nSin dai primi anni del dopoguerra espose alla Galleria Denise Ren\u00e9, con Hans Hartung, Marie Raymond, Jean Dewasne, dapprima con un'arte astratta geometrica e poi assieme ai \"concretisti\", composti da Richard Mortensen, Victor Vasarely e Alberto Magnelli, che eserciter\u00e0 una profonda influenza spirituale su Deyrolle.\nNel 1948 vinse il premio Kandinsky e nello stesso anno realizz\u00f2 una mostra personale alla Galleria Denise Ren\u00e9, alla quale seguiranno altre Personali in Francia e all\u2019estero.\nNel 1953 Deyrolle insegn\u00f2 all\u2019Accademia Fernand L\u00e9ger e dal 1959 incominci\u00f2 le sue docenze all'accademia delle belle arti di Monaco di Baviera, che proseguirono fino al 1967.\nPer la sua pittura utilizz\u00f2 varie tecniche e materiali: dal collage di carta all'olio, dal guazzo ai fili e alle stampe ritagliate. La fantasia e la creativit\u00e0 hanno sempre preso il sopravvento della pura forma geometrica, risaltando in tal modo le doti narrative di Deyrolle, sensibile alle soluzioni architettoniche e cromatiche."}
{"id": "2929025", "revid": "6923", "url": "https://it.wikipedia.org/wiki?curid=2929025", "title": "Tim Tebow", "text": " In precedenza aveva giocato nel ruolo di quarterback.\nOltre che per la sua carriera come giocatore, \u00e8 stato considerevolmente al centro dell'attenzione pubblica per le proprie manifestazioni di fede religiosa, sia dentro che fuori dal campo. Al college gioc\u00f2 a football all'Universit\u00e0 della Florida, vincendo l'Heisman Trophy nel 2007 e conquistando con la squadra due campionati NCAA, nelle stagioni 2006 e 2008. Fu scelto come 25\u00ba assoluto nel corso del Draft NFL 2010 dai Denver Broncos.\nCarriera universitaria.\nTebow divenne il quarterback titolare dei Florida Gators durante la stagione 2007, riuscendo poi a essere il primo giocatore al secondo anno a vincere l'Heisman Trophy, il massimo riconoscimento individuale a livello universitario. Nel 2008 port\u00f2 la squadra a un record di 13\u20131 e al secondo titolo nazionale in tre anni, venendo nominato miglior giocatore della finale. Anche nell'anno seguente i Gators terminarono con un bilancio di 13-1. Al termine della sua carriera universitaria aveva stabilito i record della Southeastern Conference per efficienza nei passaggi e touchdown su corsa, rispettivamente al secondo e decimo posto della storia della NCAA in tali categorie.\nPremi e vittorie al college\nStatistiche al college\nCarriera nel football americano.\nDenver Broncos.\nStagione 2010.\nTebow fu scelto nel Draft NFL 2010 come 25\u00aa scelta assoluta dei Broncos. Denver acquis\u00ec la scelta in uno scambio coi Baltimore Ravens la notte prima del draft, il 22 aprile. I Ravens ricevettero una scelta del secondo, terzo e quarto giro con cui scelsero Sergio Kindle, Ed Dickson e Dennis Pitta rispettivamente. Il capo-allenatore dei Broncos Josh McDaniels disse delle sue due scelte del primo giro, incluso Tebow, \"Vogliamo giocatori che siano duri, intelligenti, abbiano un grande carattere, amino il football e desiderino aiutare i Broncos a vincere un titolo. Penso che entrambi i giocatori siano adatti per questo ruolo e penso che ci\u00f2 sia quello che stiamo cercando in tutti i nostri giocatori. Stiamo cercando di costruire una chimica di squadra e una squadra che sia in grado di vincere il titolo, e questo \u00e8 tutto.\" Inoltre riferendosi nello specifico a Tebow disse: \"Ha tutte le qualit\u00e0 che stiamo cercando. Si tratta di una buona scelta. Tebow rispose in un'intervista dicendo, \"La mia gioia pi\u00f9 grande a Denver sar\u00e0 ripagare l'allenatore McDaniels per aver creduto in me.\" Tebow disse inoltre ai suoi critici: \"Ho semplicemente la passione per giocare a football. Quando fai cose diverse dalle altre persone, e non ti accontenti di stare nella media, ti apri alla possibilit\u00e0 di essere criticato. Ma io sono pronto. Ho imparato a conviverci. Non ho mai voluto fare le cose come le fanno gli altri.\"\nL'editorialista del Denver Post Woody Paige comment\u00f2 la scelta dicendo \"Tim potrebbe essere un grande ma sapr\u00e0 ripagare il Mile High...Tebow \u00e8 diventato il quarterback rookie pi\u00f9 celebrato della storia e la chiamata di un QB in un draft pi\u00f9 controversa della storia dei Broncos da quando Tommy Maddox fu chiamato con lo stesso numero nel Draft 1992, il giocatore pi\u00f9 decorato ed il quarterback pi\u00f9 determinato, ed \u00e8 questa la strana dicotomia, dell'intero draft.\"\nTebow indoss\u00f2 il numero 15 sulla sua uniforme dei Broncos, lo stesso numero indossato all'universit\u00e0. Egli stabil\u00ec un record NFL di magliette vendute per un giocatore appena scelto nel draft. La sua maglietta fu anche la pi\u00f9 venduta dell'intera NFL per ogni mese dopo la sua scelta nel Draft. I Broncos, in totale, guidarono la NFL in numero di magliette vendute.\nIl 29 luglio, Tebow firm\u00f2 un contratto quinquennale coi Broncos del valore di 11,25 milioni di dollari (con la possibilit\u00e0 di salire a 33 milioni in base agli incentivi). Il contratto incluse 8,7 milioni di dollari garantiti.\nIl 17 ottobre, Tebow segn\u00f2 il suo primo touchdown nella NFL, grazie ad una corsa di 5 yard contro i New York Jets. Il 14 novembre, Tebow lanci\u00f2 un passaggio da touchdown da 3 yard per Spencer Larsen nel suo primo tentativo di passaggio nella NFL, nella vittoria casalinga 49-29 sui Kansas City Chiefs. Nella stessa gara segn\u00f2 anche un touchdown su corsa. La sua prestazione contro i Chiefs gli fece guadagnare il suo primo premio di rookie della settimana.\nTebow inizi\u00f2 la sua prima gara da titolare il 19 dicembre, nella sconfitta 39-23 in trasferta contro gli Oakland Raiders. Tebow complet\u00f2 8 passaggi su 16 per 138 yard, compreso un passaggio da touchdown da 33 yard. Egli corse inoltre per 78 yard, 40 delle quali vennero da una corsa conclusa con un touchdown nel primo quarto della partita. Fu la pi\u00f9 lunga corsa conclusa con un touchdown per un quarterback dei Broncos ed il pi\u00f9 lungo touchdown su corsa nella storia della NFL per quarterback alla prima partita da titolare. Tebow divenne solo il terzo quarterback nella storia della NFL a lanciare un passaggio da touchdown per 30 o pi\u00f9 yard e correre per un altro touchdown per 40 o pi\u00f9 yardnella stessa partita. Egli fin\u00ec la partita con 100,5 di passer rating, il pi\u00f9 alto della franchigia per un professionista al debutto.\nLa prima vittoria di Tebow in carriera giunse la partita successiva il 26 dicembre. I Broncos sconfissero gli Houston Texans, 24-23, a Denver. Tebow aiut\u00f2 i Broncos a rimontare da uno svantaggio di 17-0 all'intervallo, finendo la gara con 308 yard passate ed un passaggio da touchdown. Nell'ultimo quarto aggiunse anche un touchdown su corsa, che sigill\u00f2 la rimonta. Tebow fu nuovamente nominato rookie della settimana per questa sua performance.\nTebow termin\u00f2 la sua stagione da rookie giocando sei partite come riserva (principalmente in giocate che coinvolgevano la formazione \"wild horse\", variante di Denver della formazione \"wildcat\") prima di giocare da titolare le ultime tre partite della stagione dei Broncos. Egli lanci\u00f2 per un totale di 654 yard, 5 touchdown e 3 intercetti. Egli corse per 227 yard e 6 touchdown. Tebow divenne il primo quarterback nella storia della NFL a correre per un touchdown in ognuna delle sue prime 3 partite da titolare.\nStagione 2011.\nTebow inizi\u00f2 la stagione 2011 nei Denver Broncos come quarterback di riserva, con Kyle Orton nel ruolo di titolare. Dopo una partenza per 1\u20134 ed alcune prestazioni deludenti, Orton fu sostituito da Tebow nell'intervallo durante una gara casalinga contro i San Diego Chargers nella quinta settimana della stagione. Tim guid\u00f2 quasi i Broncos alla rimonta da uno svantaggio di 16 punti, passando un touchdown e correndone un altro nel quarto periodo. I Chargers alla fine vinsero la partita 29\u201324. Poco dopo, il capo-allenatore dei Broncos John Fox announci\u00f2 che Tebow sarebbe partito titolare nella partita successiva in trasferta contro i Miami Dolphins. Tebow e la sua squadra faticarono nei primi 3 quarti e mezzo contro i Dolphins ma rimontarono uno svantaggio di 15\u20130 negli ultimi tre minuti vincendo la partita 18\u201315 ai supplementari. Denver divenne la prima squadra nella storia della NFL a vincere dopo essere stata in svantaggio di almeno 15 punti negli ultimi 3 minuti.\nIl 6 novembre, Tebow corse 117 yard, passando per 124 yard e 2 touchdown, nella vittoria 38\u201324 in trasferta sugli Oakland Raiders. Fu la prima gara in carriera in cui Tim corse per pi\u00f9 di 100 yard. Il running back dei Broncos Willis McGahee corse per 163 yard e 2 touchdown, rendendoli solo la quinta coppia quarterback-running back a correre 100 o pi\u00f9 yard a testa nella stessa partita. I Broncos vinsero anche la partita successiva contro i Kansas City Chiefs. Tebow complet\u00f2 due passaggi su 8 per 69 yard ed un touchdown. Il suo secondo completo, un passaggio da TD da 56 yard nel quarto periodo per il wide receiver Eric Decker, mise al sicuro la vittoria per Denver. Tebow divenne il quinto quarterback dal 1980 a vincere una gara completando non pi\u00f9 di due passaggi. Quattro giorni dopo complet\u00f2 9 passaggi su 20 per 104 yard nel Thursday Night Football casalingo contro i New York Jets, guidando il drive del touchdown della vittoria da 95 yard, con meno di sei minuti da giocare ed i Broncos in svantaggi per 13\u201310. Su una situazione di \"terzo down&amp;quattro\", Tebow corse un touchdwon da 20 yard con meno di un minuto sul cronometro. I Broncos vinsero la partita 17\u201313. Tebow guid\u00f2 i Broncos ad un'altra vittoria in rimonta 16\u201313 sui San Diego Chargers, correndo 22 volte per 67 yard. Quei 22 tentativi di corsa furono il massimo per un quarterback dal 1950.\nNella sua decima partenza da titolare in carriera, Tebow guid\u00f2 Denver alla terza rimonta consecutiva nel quarto periodo contro i Minnesota Vikings vincendo per 35\u201332. La domenica seguente, il giocatore guid\u00f2 l'ennesima vittoria in rimonta, questa volta in casa sui Chicago Bears, dove Denver ebbe la meglio per 13-10 ai tempi supplementari, dopo essere stata in svantaggio per 10-0 a meno di due minuti dalla fine. La sesta vittoria in rimonta di Tebow nel quarto periodo in 11 partenze da titolare furono il massimo nella storia della lega per qualsiasi quarterback.\nLa striscia vincente fu interrotta dai New England Patriots per 41-23 nella settimana 15. Tebow corse per 2 touchdown e accumul\u00f2 300 yard totali contro i Patriots ma Denver perse 41-23. Nella sconfitta dei Broncos 40-14 contro i Buffalo Bills la settimana seguente, Tebow lanci\u00f2 un touchdown e ne corse un altro, ma sub\u00ec anche 3 intercetti, due dei quali ritornati in touchdown. Fatic\u00f2 per la seconda settimana consecutiva nella sconfitta 7-3 coi Kansas City Chiefs dell'ex Orton, dove complet\u00f2 solo 6 passaggi su 22 tentativi, concludendo col passer rating peggiore della carriera, 20,6. Grazie alla contemporanea sconfitta degli Oakland Raiders per\u00f2, i Broncos vinsero la AFC West division, qualificandosi per i playoff con un record di 8 vittorie e 8 sconfitte.\nDopo tre sconfitte consecutive, il vicepresidente dei Broncos, il leggendario quarterback John Elway disse che Tebow stava giocando timidamente e che avrebbe dovuto \"osare di pi\u00f9\". L'8 gennaio, Denver ospit\u00f2 i Pittsburgh Steelers durante il primo turno dei playoff NFL. Tebow disput\u00f2 forse la sua miglior gara da professionista, lanciando per 316 yard, record in carriera, e 2 touchdown, compreso un passaggio da touchdown da 80 yard per Demaryius Thomas nella prima giocata dei supplementari, che permise ai Broncos di vincere la partita per 29\u201323. Tebow complet\u00f2 10 passaggi su 21, stabilendo il record di franchigia per il miglior passer rating in una gara di playoff (125,6) e il record NFL di yard medie per passaggio completato (31,6) in una gara di playoff.\nI Broncos terminarono la loro stagione perdendo 45\u201310 contro i New England Patriots di Tom Brady la settimana seguente. Dopo la fine della stagione, Elway conferm\u00f2 che Tebow sarebbe stato il quarterback titolare dei Broncos anche nella stagione 2012.\nNew York Jets.\nStagione 2012.\nMalgrado le precedenti rassicurazioni di Elway, il posto da titolare di Tebow sembr\u00f2 traballare all'alba della stagione 2012, quando lo stesso Elway organizz\u00f2 un incontro col quarterback free agent Peyton Manning. Il 19 marzo, Manning decise di firmare proprio per i Broncos e la franchigia esplor\u00f2 la possibilit\u00e0 di cedere Tebow. La cessione di Tebow sembr\u00f2 cosa fatta il 21 marzo 2012 quando, in cambio di una scelta del quarto e sesto giro, Tim (oltre a una scelta del settimo giro) sembr\u00f2 essere un giocatore dei New York Jets, dove immediatamente si apr\u00ec il dibattito su chi avrebbe dovuto essere il titolare tra lui e il recentemente rifirmato Mark Sanchez. La trattativa invece sub\u00ec delle inattese complicazioni ma nel corso delle ore successive l'affare si sblocc\u00f2 e Tebow divenne ufficialmente un giocatore dei Jets.\nIl 9 settembre, nella gara di debutto vinta contro i Buffalo Bills, Sanchez part\u00ec come titolare giocando su ottimi livelli, mentre Tebow gioc\u00f2 come \"slot receiver\", prendendo parte all'azione principalmente dietro il centro nelle azioni su corsa. Tim non tent\u00f2 alcun passaggio e termin\u00f2 con 11 yard corse su 5 portate, oltre ad aver recuperato un onside kick. Nel turno successivo, i Jets furono sconfitti 27-10 dai Pittsburgh Steelers: Tebow fu usato come quarterback solo a risultato compromesso e per pochi snap, correndo 22 yard sull'unico tentativo di corsa e senza passaggi tentati. Nella settimana 3, i Jets vinsero ai supplementari contro i Miami Dolphins: Tebow tent\u00f2 due corse senza guadagnare alcuna yard.\nNel turno successivo, i Jets subirono una brutta sconfitta per 34-0 contro i San Francisco 49ers con Tebow che complet\u00f2 l'unico passaggio tentato da 9 yard e corse due volte senza guadagnare alcuna yard. Nel Monday Night Football della settimana 5 i Jets furono superati dagli Houston Texans con il quarterback che vide incrementare leggermente gli snap disputati, concludendo con 19 yard corse su 5 tentativi, tra cui un quarto down trasformato.\nLa partita successiva and\u00f2 meglio per i Jets che vinsero nettamente contro gli Indianapolis Colts: Tebow complet\u00f2 l'unico passaggio tentato da 23 yard su una situazione di quarto down e corse 7 yard su 4 tentativi.\nIl 29 aprile 2013 fu svincolato dopo una sola stagione dai Jets.\nNew England Patriots.\nIl 10 giugno 2013 fu annunciata la firma di Tebow coi New England Patriots. Dopo una pre-stagione senza particolari acuti, il 31 agosto 2013 fu svincolato, rimanendo fuori dai campi di gioco nelle stagioni 2013 e 2014, quando si dedic\u00f2 al ruolo di commentatore televisivo per le gare del college football.\nPhiladelphia Eagles.\nIl 20 aprile 2015, Tebow firm\u00f2 con i Philadelphia Eagles. Fu svincolato il 5 settembre prima dell'inizio della stagione regolare.\nJacksonville Jaguars.\nIl 20 maggio 2021, dopo avere trascorso sei anni fuori dal football, Tebow firm\u00f2 un contratto di un anno con i Jacksonville Jaguars per giocare come tight end. Fu svincolato il 17 agosto 2021 dopo la prima partita di pre-stagione.\nCarriera nel baseball.\nTebow l'8 settembre 2016 firm\u00f2 un contratto con i New York Mets venendo assegnato alle loro formazioni affiliate nelle minor league. L'8 ottobre dello stesso anno fu spostato ai Scottsdale Scorpions, squadra che milita nella Arizona Fall League, in modo da far avvicinare il giocatore al gioco del baseball, che aveva disputato solamente per un paio di anni nel periodo delle scuole superiori.\nL'8 marzo 2017 venne invitato per un breve periodo a giocare nella pre-stagione con i Mets. Il 27 marzo 2017 venne assegnato ai Columbia Fireflies al livello A nelle Minor League Baseball (MiLB). Debutt\u00f2 il 6 aprile contro gli Augusta GreenJackets colpendo un fuoricampo alla sua prima battuta."}
{"id": "2929027", "revid": "1798099", "url": "https://it.wikipedia.org/wiki?curid=2929027", "title": "Didymus Chalcenterus", "text": ""}
{"id": "2929028", "revid": "287204", "url": "https://it.wikipedia.org/wiki?curid=2929028", "title": "Dan Williams", "text": "Arizona Cardinals.\nAl draft NFL 2010, Williams fu selezionato come 26\u00aa scelta assoluta dagli Arizona Cardinals. Debutt\u00f2 il 12 settembre 2010 contro i St. Louis Rams indossando la maglia numero 92.\nNella prima gara della stagione 2013 contro i Rams, Williams mise a segno il suo primo intercetto in carriera su Sam Bradford. Il 10 marzo 2015 divenne \"free agent\". In cinque anni con i Cardinals chiuse giocando 70 partite do cui 40 da titolare, totalizzando 156 tackle totali, 2 sack, un fumble forzato, un intercetto e 9 passaggi deviati.\nOakland Raiders.\nL'11 marzo 2015 Williams firm\u00f2 un contratto quadriennale del valore di 25 milioni di dollari con gli Oakland Raiders. Il 18 aprile 2017 venne svincolato. In due stagioni con i Raiders disput\u00f2 32 partite, di cui 26 giocate da titolare, totalizzando 65 tackle, 1,5 sack, un fumble recuperato e 2 passaggi deviati."}
{"id": "2929030", "revid": "235890", "url": "https://it.wikipedia.org/wiki?curid=2929030", "title": "Generic array logic", "text": ""}
{"id": "2929031", "revid": "74801", "url": "https://it.wikipedia.org/wiki?curid=2929031", "title": "Devin McCourty", "text": "Carriera professionistica.\nNew England Patriots.\nAl draft NFL 2010, McCourty fu selezionato come 27\u00aa scelta assoluta dai Patriots. Il 28 luglio 2010 firm\u00f2 un contratto di 5 anni.\nIl giocatore debutt\u00f2 nella NFL il 12 settembre contro i Cincinnati Bengals indossando la maglia numero 32.\nDevin si mise in luce gi\u00e0 nella sua stagione da rookie, ricevendo a fine stagione 2 voti su 50 per il titolo di miglior rookie difensivo della NFL, venendo convocato per il Pro Bowl e inserito nella formazione ideale della stagione All-Pro.\nNella settimana 4 della stagione 2012, Devin mise a segno due intercetti nella vittoria contro i Buffalo Bills. Nella settimana 7 ritorn\u00f2 il suo primo kickoff in touchdown nella vittoria ai supplementari contro i New York Jets venendo premiato come miglior giocatore degli special team della AFC della settimana. La stagione si concluse con 82 tackle, 5 intercetti e 13 passaggi deviati giocando tutte le 16 gare della stagione regolare come titolare.\nNel 2013, McCourty mise a segno 62 tackle, 1 intercetto e 2 fumble forzati, venendo inserito nel Second-team All-Pro\nIl primo intercetto del 2014, McCourty lo fece registrare nella settimana 2 su Matt Cassel dei Minnesota Vikings. Il 10 gennaio 2015, nel divisional round dei playoff, intercett\u00f2 un passaggio di Joe Flacco, nella vittoria dei Patriots sui Ravens per 35-31, avanzando alla finale della AFC.\nNel 2016, McCourty fu convocato per il secondo Pro Bowl in carriera, la prima selezione dal 2010, e inserito nel Second-team All-Pro dopo avere messo a segno 83 tackle e un intercetto. Il 5 febbraio 2017 part\u00ec come titolare nel Super Bowl LI, vinto dai Patriots contro gli Atlanta Falcons ai tempi supplementari (prima volta nella storia del Super Bowl) con il punteggio di 34-28, conquistando il suo secondo anello.\nAlla fine della stagione 2018 McCourty part\u00ec come titolare nel Super Bowl LIII vinto contro i Los Angeles Rams per 13-3, conquistando il suo terzo titolo.\nA settembre 2019 McCourty divenne il primo giocatore dal 2003 a fare registrare un intercetto in tutte le prime 4 gare stagionali, venendo premiato come miglior difensore della AFC del mese. La sua stagione si chiuse al quarto posto nella NFL con 5 intercetti.\nIl 16 marzo 2020, McCourty firm\u00f2 con i Patriots un rinnovo contrattuale biennale del valore di 23 milioni di dollari. Nel secondo turno ritorn\u00f2 un intercetto di Russell Wilson per 43 yard in touchdown."}
{"id": "2929034", "revid": "767487", "url": "https://it.wikipedia.org/wiki?curid=2929034", "title": "Jared Odrick", "text": "Carriera universitaria.\nAl college, Odrick giocato con i Penn State Nittany Lions, squadra rappresentativa della Pennsylvania State University.\nRiconoscimenti vinti:\nCarriera professionistica.\nMiami Dolphins.\nAl draft NFL 2010, Odrick \u00e8 stato selezionato come 28\u00aa scelta assoluta dai Dolphins. Il 29 luglio 2010 ha firmato un contratto di 5 anni per un totale di 13 milioni di dollari di cui 7,1 garantiti.\nHa debuttato nella NFL il 12 settembre 2010 contro i Buffalo Bills indossando la maglia numero 98. Durante il terzo quarto della sua prima partita della stagione si \u00e8 rotto un piede. Il 22 ottobre \u00e8 stato inserito in lista infortunati, saltando tutta la stagione regolare.\nNella stagione successiva gioca tutte e 16 le partite di cui 7 da titolare.\nJacksonville Jaguars.\nL'11 marzo 2015, Odrick firm\u00f2 un contratto quinquennale del valore di 42 milioni di dollari con i Jacksonville Jaguars."}
{"id": "2929035", "revid": "124123", "url": "https://it.wikipedia.org/wiki?curid=2929035", "title": "Peter de Wint", "text": "Biografia.\nFiglio di un medico di origine olandese, studi\u00f2 nello Staffordshire fino al 1802, quando si trasfer\u00ec a Londra, per seguire un lungo corso di apprendistato con l'incisore e ritrattista John Raphael Smith,\ndal quale si stacc\u00f2 per entrare nell'Accademia Reale nel 1809 e per dedicarsi alla descrizione appassionata della natura. \nNel 1810 spos\u00f2 la sorella del pittore di soggetti storici William Hilton ed insieme idearono una informale ed ufficiosa accademia per giovani artisti.\nL'anno seguente entr\u00f2 a far parte della Societ\u00e0 dei pittori acquarellisti e cos\u00ec, come nell'accademia, i suoi lavori riscossero un buon successo, per la libert\u00e0 tematica e di ispirazione.I suoi soggetti preferiti furono paesaggi campestri, scene rustiche, pianure e colline con mulini a vento, mandrie al pascolo e campi di grano. Eseguiva acquarelli di piccole dimensioni e vedute panoramiche d'insolite misure, fortemente allungate. \nDopo un suo soggiorno nell'Europa continentale, ricevette forti suggestioni ed impressioni sia dalle tecniche sia dagli stili diffusi. Rientrato in patria rinnov\u00f2, assieme a David Cox, la tecnica dell'acquarello, stendendo il colore a macchie grazie ad una certa fantasia e libera immaginazione e seguendo gli insegnamenti di Thomas Girtin; effettu\u00f2 anche disegni architettonici, caratterizzati dal peculiare chiaro-scuro e ispirati dal modello tecnico olandese.\nIl maggior numero delle sue opere \u00e8 conservato presso la National Gallery londinese, il Victoria and Albert Museum e il Lincoln Museum. "}
{"id": "2929036", "revid": "149485", "url": "https://it.wikipedia.org/wiki?curid=2929036", "title": "Kyle Wilson", "text": "Carriera professionistica.\nNew York Jets.\nAl draft NFL 2010, Wilson fu selezionato come 29\u00aa scelta assoluta dai New York Jets. Il 31 luglio 2010 firm\u00f2 un contratto di 5 anni del valore di 13 milioni di dollari. Debutt\u00f2 come professionista il 13 settembre contro i Baltimore Ravens. Il 23 ottobre 2011 mise a segno il primo intercetto in carriera ai danni di Philip Rivers.\nNew Orleans Saints.\nNel 2015, Wilson firm\u00f2 coi New Orleans Saints."}
{"id": "2929038", "revid": "298229", "url": "https://it.wikipedia.org/wiki?curid=2929038", "title": "Jahvid Best", "text": "Carriera nel football americano.\nDetroit Lions.\nNella NFL Combine del 2010 Best si \u00e8 classificato terzo nella corsa delle 40 yard con un tempo di 4,35 secondi. Al draft NFL 2010 \u00e8 stato selezionato come 30\u00aa scelta assoluta dai Detroit Lions. Il 30 luglio ha firmato un contratto di 5 anni per un totale di 9,8 milioni di dollari. Ha debuttato nella NFL il 12 settembre 2010 contro i Chicago Bears indossando la maglia numero 44.\nIl 17 luglio 2013 \u00e8 stato svincolato dai Lions."}
{"id": "2929040", "revid": "1938966", "url": "https://it.wikipedia.org/wiki?curid=2929040", "title": "Achille Dev\u00e9ria", "text": "Biografia.\nFiglio di un ingegnere civile navale, studi\u00f2 sotto la guida di Anne-Louis Girodet-Trioson e Louis Lafitte (1770-1828).\nNel 1822 incominci\u00f2 le sue esposizioni al Salon di Parigi dove ottenne, come il fratello Eug\u00e8ne (1800-1857), un grande successo, stimolando la nascita e la diffusione del Romanticismo. Nell'atelier dei due fratelli si riunirono numerosi letterati ed artisti di fama, da Victor Hugo a Sainte-Beuve che formarono il nucleo di base del Romanticismo.\nDifferentemente dal fratello Eug\u00e8ne, dallo stile ridondante ed enfatico, Achille si dedic\u00f2 soprattutto alla litografia, ritraendo tutta una serie di personaggi, soprattutto femminili, immortalati nelle mode peculiari contemporanee, oltre che di eventi del suo tempo che costituirono una sorta di album storico del movimento e dell'era romantica.\nTra i personaggi ritratti si annoverano Alexandre Dumas, Sir Walter Scott, David, Alfred de Musset, Sainte-Beuve, Honor\u00e9 de Balzac, Victor Hugo, Marie Dorval, Alphonse de Lamartine, Alfred de Vigny e Franz Liszt.\nFu anche rinomato illustratore di numerose opere di scrittori, tra i quali, Racine, Moli\u00e8re, Rabelais.\nPer i disegni utilizz\u00f2 anche la tecnica dell'acquerello.\nNel 1849 Dev\u00e9ria ricevette la nomina di conservatore del Gabinetto delle Stampe al Louvre e di direttore della Biblioteca nazionale e di curatore del dipartimento di Egittologia al Museo del Louvre e per un breve periodo abbandon\u00f2 l'attivit\u00e0 artistica a causa dei numerosi impegni.\nNegli anni successivi, insegn\u00f2 le tecniche litografiche e pittoriche al figlio Th\u00e9odule, e insieme lavorarono fino alla morte di Achille Dev\u00e9ria.\nDev\u00e9ria soggiorn\u00f2 gli ultimi anni in Egitto, dove era impegnato a raccogliere immagini e manoscritti.\nI lavori di Dev\u00e9ria sono visibili al Louvre al Fine Arts Museums di San Francisco, al J. Paul Getty Museum, al Norton Simon Museum, e all'Universit\u00e0 di Liegi."}
{"id": "2929041", "revid": "686936", "url": "https://it.wikipedia.org/wiki?curid=2929041", "title": "Jerry Hughes", "text": "Carriera professionistica.\nIndianapolis Colts.\nAl draft NFL 2010, Hughes fu selezionato come 31\u00aa scelta assoluta dagli Indianapolis Colts. Debutt\u00f2 come professionista il 26 settembre 2010 contro i Denver Broncos indossando la maglia numero 92. La sua prima stagione si concluse con 12 presenze, nessuna delle quali come titolare. Nella stagione successiva ne disput\u00f2 ancora 12, di cui una da titolare.\nBuffalo Bills.\nIl 29 aprile 2013, Hughes fu scambiato coi Buffalo Bills. Nella settimana 13 della stagione 2014, strapp\u00f2 il pallone dalle mani del running back dei Browns Terrance West ritornando il fumble per 18 yard in touchdown. A fine anno fu inserito al 63\u00ba posto nel NFL Top 100, la classifica dei migliori cento giocatori della stagione.\nIl 9 marzo 2015, Hughes firm\u00f2 un rinnovo quinquennale con i Bills per un valore di 45 milioni di dollari.\nNel primo turno dei playoff 2019 Hughes mise a segno 3 sack sul quarterback degli Houston Texans Deshaun Watson.\nNel settimo turno della stagione 2020 Hughes fu premiato come miglior difensore della AFC della settimana dopo avere fatto registrare 6 tackle, 2 sack, un fumble forzato e il primo intercetto in carriera nella vittoria sui New York Jets. Nel divisional round dei playoff fece registrare due sack nella vittoria sui Baltimore Ravens."}
{"id": "2929042", "revid": "1543377", "url": "https://it.wikipedia.org/wiki?curid=2929042", "title": "Jacques Deval", "text": "Biografia.\nFiglio d'arte - suo padre fu un attore -, segu\u00ec presso la Sorbona vari corsi di studio, spaziando dalla medicina alle lettere.\nNonostante una forte miopia, partecip\u00f2 ugualmente alla Grande Guerra per tre anni nei servizi ausiliari.\nLa sua attivit\u00e0 principale fu quella teatrale, nella quale produsse oltre una quarantina di commedie, almeno delle quali una dozzina di rilevanza internazionale, affermandosi quale uno degli artisti pi\u00f9 famosi tra le due guerre mondiali. Elemento peculiare delle sue opere furono le marcate caratterizzazioni psicologiche dei personaggi da lui ideati.\nNonostante il suo genere si possa definire leggero o comunque di consumo, e ci\u00f2 comportasse la necessit\u00e0 di seguire con un occhio attento le mode ed i gusti del pubblico, la qualit\u00e0 delle invenzioni, l'acutezza della psicologia, non meno che l'eleganza e la ricercatezza del linguaggio e delle soluzioni trovate, non ne risentirono troppo. Anzi, la sua scrittura segu\u00ec linee umoristiche crepuscolari, mantenendosi pi\u00f9 che dignitosamente sul filo di un erotismo confinante con il sentimentalismo.\nTra i suoi giovani allievi si annoverarono G\u00e9rard de Villiers e Bernard Eschasseriaux, mentre fra gli attori lanciati si ricorda Claude Godard.\nJacques Deval si \u00e8 sposato cinque volte e ha avuto numerosi bambini, tra cui G\u00e9rard de Villiers, Bernard Eschasseriaux, Alain Deval Boularan, il suo ultimo figlio, la cui madre \u00e8 l'attrice Claude Godard, quinta moglie di Jacques Deval.\nCollegamenti esterni.\n "}
{"id": "2929043", "revid": "830939", "url": "https://it.wikipedia.org/wiki?curid=2929043", "title": "Patrick Robinson (giocatore di football americano)", "text": "Carriera professionistica.\nNew Orleans Saints.\nAl draft NFL 2010 Robinson fu selezionato come 32\u00aa scelta assoluta dai New Orleans Saints. Il 29 luglio 2010 firm\u00f2 un contratto di 5 anni. Debutt\u00f2 come professionista il 9 settembre 2010 contro i Minnesota Vikings indossando la maglia numero 34.\nNella stagione 2011 pass\u00f2 dal numero di maglia 34 al 21.\nSan Diego Chargers.\nIl 19 marzo 2015, Robinson firm\u00f2 un contratto annuale del valore di 2 milioni di dollari con i San Diego Chargers.\nPhiladelphia Eagles.\nIl 28 marzo 2017 Robinson firm\u00f2 un contratto di un anno con i Philadelphia Eagles."}
{"id": "2929044", "revid": "830939", "url": "https://it.wikipedia.org/wiki?curid=2929044", "title": "Niklaus Manuel", "text": "Biografia.\nFiglio di Emanuel de Alemanis, la cui famiglia germanica si trasfer\u00ec in Piemonte.\nSi avvicin\u00f2 all'arte in un periodo in cui nella sua citt\u00e0 natale si imposero Hans Bichler e Paul L\u00f6wensprung, ma Manuel risent\u00ec soprattutto del friburghese Hans Fries, da cui trasse elementi d\u00fcreriani.\nFece pratica anche come pittore vitrario, e ad Augusta fu allievo di Hans Burgkmair.\nNel 1516 effettu\u00f2 il primo di una lunga serie di viaggi in Italia, la prima volta come soldato di ventura, soggiornando a Milano, Novara, Vigevano.\nAl 1510 risal\u00ec la sua prima opera significativa, il \"Commiato di Cristo\", elemento dell'altare della Passione, invece cinque anni dopo Manuel realizz\u00f2 un trittico, andato parzialmente perduto, che raffigurava \"San Luca\", \"La nativit\u00e0 di Maria\" e \"Sant'Eligio e l'Incontro alla porta aurea\", caratterizzato da luci e paesaggi suggestivi. I drappeggi risentirono notevolmente del periodo di crisi religiosa che coinvolse in quel periodo la Germania del sud e la Svizzera.\nNel 1519 Manuel realizz\u00f2 la \"Danza macabra\" all'interno del convento dei Domenicani bernesi, distrutto nel 1660.\nTra le opere pi\u00f9 significative si annoverarono due \"grisailles\" raffiguranti \"Davide e Betsabea\", caratterizzato da un impianto luminoso portentoso, e \"Morte-lanzichenecco e la fanciulla\", imperniato al dramma della solitudine e della persecuzione, entrambi del 1517.\nL'anno seguente Manuel si mise in evidenza con il pannello della \"Decollazione del Battista\", contraddistinto da buoni giochi di luce e di colori e da una pi\u00f9 acuta tipizzazione dei personaggi.\nDel 1520 abbiamo le quattro \"Storie di sant'Antonio\" e quindi le tempere realizzate negli anni venti del secolo intitolate: \"Il Giudizio di Paride\", \"Piramo e Tisbne\" e la \"Genealogia di sant'Anna\", pensate in funzione di arazzi e quindi il puro elemento pittorico super\u00f2 la narrazione.\nAnche se varie furono le influenze e le derivazioni, quello che sorprende in Manuel \u00e8 l'accento libero e moderno, nonostante il difficile periodo storico a lui contemporaneo.\nManuel deve la sua fama soprattutto ai suoi disegni, raffiguranti temi sacri, soggetti araldici, allegorie, lanzichenecchi, coppie di amanti, e la sua influenza si diffuse anche in Austria; inoltre l'artista si fece conoscere per le sue commedie satiriche, ma anche per la sua amicizia con Huldrych Zwingli e per un grande appoggio alla Riforma protestante, che lo tenne occupato fino al 7 febbraio 1528, quando il consiglio cittadino stabil\u00ec l'adesione alla Riforma. Da ricordare le sue satire aventi come bersaglio principale la Chiesa cattolica ed il Papa, accusati di avidit\u00e0, venalit\u00e0 a causa della vendita delle indulgenze."}
{"id": "2929045", "revid": "767487", "url": "https://it.wikipedia.org/wiki?curid=2929045", "title": "Hear My Cry", "text": "Hear My Cry \u00e8 l'album di debutto di Sonique pubblicato nel 2000."}
{"id": "2929046", "revid": "767487", "url": "https://it.wikipedia.org/wiki?curid=2929046", "title": "Jo\u00e3o de Deus Ramos", "text": "Biografia.\n\u00c8 considerato il pi\u00f9 grande poeta portoghese della sua generazione, e le sue poesie realizzarono il primo grande rinnovamento della poesia portoghese verso un indirizzo moderno.\nNacque in provincia di Algarve, figlio di Pedro Jos\u00e9 Ramos e di Isabel Gertrudes Martins, in una famiglia piccolo borghese.\nStudi\u00f2 alla Universit\u00e0 di Coimbra, dove ottenne la laurea in legge, ed esercit\u00f2 la professione di avvocato e di giornalista.\nCondusse una esistenza da boh\u00e9mien e dedic\u00f2 quasi tutta la sua vita a scrivere poesie, alcune delle quali vennero recuperate dai suoi amici e pubblicate postume.\nIl suo esordio letterario avvenne nel 1860 con la raccolta intitolata \"A Lata\". Due anni dopo lasci\u00f2 Coimbra per trasferirsi a Beja, dove svolse l'attivit\u00e0 di editore del giornale \"O Bejense\", e nel 1866 pubblic\u00f2 il giornale \"Folha do Sul\".\nProprio nel periodo di pubblicazione di versi satirici intitolati \"Elei\u00e7\u00f5es\", venne eletto deputato al Parlamento e nel 1869 riscosse il suo primo successo di critica e di pubblico con la raccolta \"Flores do campo\" (\"Fiori di campo\").\nRinunci\u00f2 ben presto al suo mandato politico per dedicarsi agli studi pedagogici, che erano sempre stati la sua passione, e contemporaneamente prosegu\u00ec la sua prolifica attivit\u00e0 letteraria con l'uscita di \"Pires de Marmelada\" (1869), ricca di improvvisazioni.\nSeguirono opere teatrali intitolate \"Amemos o nosso pr\u00f3ximo\", \"Ser apresentado\", \"Ensaio de Casamento\", e \"A vi\u00fava inconsol\u00e1vel\", opere originali ideate dall'autore, intervallate invece da \"Hor\u00e1cio e Lydia\" (1872), una libera traduzione di Pierre de Ronsard.\nIn quel periodo l'autore produsse la famosa \"Cartilha maternal\" (\"Sillabario materno\") del 1876, dove Deus Ramos present\u00f2 un innovativo metodo di lettura, che ottenne grandi consensi e la cui fortuna dura ancora oggi in Portogallo.\nNel frattempo Deus Ramos aveva gi\u00e0 sposata Guilhermina das Merc\u00eas Battaglia, nata a Lisbona il 12 luglio 1849, sorella di Antonio Battaglia, di origini italiane.\nProseguendo la sua carriera letteraria Deus Ramos tese verso un interesse spirituale, ben evidenziato in \"Anna, M\u00e3e de Maria, A Virgem Maria\" e \"A Mulher do Levita de Ephraim\", ma fu soprattutto con \"Campo de flores\" (\"Campo di fiori\") del 1893 che la sintesi di elementi romantici e di motivi realistici raggiunse un suo equilibrio o se vogliamo un risultato ancor pi\u00f9 convincente. Le tematiche prevalenti sono quelle dell'amore, approfondite secondo le due anime poetiche dell'autore, da un lato il fascino dell'adorazione platonica e spiritualeggiante, dall'altro quello dell'approccio erotico.\nLa sua poesia fu sostanzialmente semplice, chiara, accattivante e di facile presa e nell'insieme del suo repertorio si possono annoverare satire ed epigrammi suggeriti dalle tematiche pi\u00f9 varie.\nL'autore si distinse anche per una prolifica attivit\u00e0 saggistica, che fu inerente ai suoi attenti studi delle opere di Johann Heinrich Pestalozzi e di Fr\u00f6bel riguardanti tematiche psicologiche ed educative e questi intensissimi impegni distolsero Deus Ramos dalla letteratura pi\u00f9 \"leggera\"."}
{"id": "2929047", "revid": "1363832", "url": "https://it.wikipedia.org/wiki?curid=2929047", "title": "Born to Be Free", "text": "Born to Be Free \u00e8 il secondo album di Sonique pubblicato nel 2003."}
{"id": "2929049", "revid": "1752782", "url": "https://it.wikipedia.org/wiki?curid=2929049", "title": "Ludwig Dettmann", "text": "Biografia.\nStudi\u00f2 ad Amburgo nei primi anni ottanta del secolo, quindi alla scuola di arti decorative e all'Accademia di Berlino.\nNel 1899 viaggi\u00f2 lungo l'Europa soggiornando in Francia, nei Paesi Bassi e in Inghilterra.\nSe fino al 1885 si mise in evidenza come illustratore di riviste, dall'anno seguente inizi\u00f2 a dedicarsi agli acquerelli paesaggistici da esposizione. I suoi soggetti preferiti in questa fase artistica furono le vedute della bassa Germania e delle regioni dei laghi. Le sue tendenze furono molto vicine all'Impressionismo francese e tedesco, e difatti assieme al collega Max Liebermann risult\u00f2 uno dei sostenitori e diffusori dell'Impressionismo in Germania.\nDal 1895 divenne professore nella Accademia delle arti di Prussia, che in passato aveva frequentato come studente, invece cinque anni dopo assunse ruoli direttivi all'Accademia K\u00f6nigsberg, e negli anni successivi partecip\u00f2 alle mostre di Vienna, Dresda e Berlino.\nI critici d'arte ravvisarono nei suoi lavori una svolta, che seppur parzialmente a scapito dell'istintivit\u00e0 e dell'originalit\u00e0, seppe indirizzarlo verso tematiche religiose e sociali.\nI suoi lavori della media e tarda carriera vennero influenzati dall'Uhde, come evidenziato dai trittici e dalle decorazioni parietali, ben esemplificati dal trittico del \"Peccato Originale\" del 1892, e dai seguenti \"Canto popolare tedesco\" e del \"Lavoro\".\nNel 1898 vinse il concorso per la decorazione delle pareti del municipio di Altona, e pochi anni dopo, nel 1905 si impegn\u00f2 in lavori decorativi presso l'Universit\u00e0 di Danzica e nel 1911 all'Universit\u00e0 di Kiel. Dal 1900 diresse l'Accademia di K\u00f6nigsberg.\nNegli anni drammatici della Prima guerra mondiale, l'artista si sofferm\u00f2 sulla descrizione della disperazione e delle devastazioni inferte dal conflitto bellico.\nNonostante l'ampio e variabile uso del colore, lo spessore degli impianti, una certa autenticit\u00e0 formale e contenutistica, non sempre le sue opere riuscirono a conferirgli una voce personale."}
{"id": "2929051", "revid": "1318658", "url": "https://it.wikipedia.org/wiki?curid=2929051", "title": "Vasil\u012bs Tsapropoulos", "text": "Biografia.\nNato ad Atene, Vasil\u012bs Tsapropoulos, \u00e8 considerato uno dei pi\u00f9 grandi pianisti greci. Ha iniziato a suonare il pianoforte in tenera et\u00e0. Ha vinto concorsi musicali fin dall'et\u00e0 di dieci anni, e dopo il diploma presso il Conservatorio Nazionale di Atene, ha proseguito i suoi studi su Aristotele Onassis. Ha ottenuto la borsa di studio al Conservatorio di Parigi, l'Accademia di Salisburgo e la Juilliard School, con grandi maestri tra cui Rudolf Serkin e Tatiana Nikolayeva.\nTsapropoulos era un giovane prodigio, ha vinto il concorso UNICEF quando aveva solo dieci anni. Sono numerosissimi i premi e i riconoscimenti ottenuti e molte sono le sue collaborazioni con orchestre in Grecia e in Europa, con un repertorio in continua espansione sia in recital e concerti. Ha avuto esperienze da solista con orchestre come la Filarmonica Ceca, l'Orchestra Sinfonica di Yuta, l'Orchestra da Camera di Budapest, la Filarmonica di Sofia, l'Orchestra della Radio Italia, la Camerata di Atene, l'Athens Radio Symphony Orchestra, l'Orchestra a colori, l'Orchestra di Lione e la Filarmonica di Huston.\nTsapropoulos ha partecipato a numerosi festival internazionali in tutta Europa e si \u00e8 esibito in ogni stagione nei centri musicali del mondo, presentando un repertorio sempre crescente in recital, concerti e musica da camera. Ha presentato opere di Beethoven, Mozart, Chopin e Bach, riferimenti centrali nel suo repertorio, ma \u00e8 anche esperto di musica russa, spesso suonando opere di Rachmaninov, Prokofiev e Scriabin. La sua musica unisce precisione intellettuale con calore e passione, grazie all'eccezionale delicatezza e sensibilit\u00e0 delle sue tecniche pianistiche. Mentre Tsapropoulos ha iniziato la sua carriera di virtuoso della tastiera suonando concerti e brani solistici, da allora ha ampliato la gamma delle sue attivit\u00e0 in modo considerevole. Ha fama di pianista classico, come interprete della musica del XIX e XX secolo, e vi \u00e8 un riconoscimento a livello internazionale in crescita sia per la sua composizione e la sua particolare improvvisazione al pianoforte.\nTsapropoulos ha composto opere per orchestra, quartetti d'archi, musica per violino e violoncello e numerose composizioni per pianoforte solo includono i preludi che ha scritto soprattutto per Vladimir Ashkenazy. Dal 2000 \u00e8 un artista della etichetta ECM Records, e da allora \u00e8 stato in tourn\u00e9e in Europa a suonare con Arild Andersen e John Marshal in trio di pianoforto, e in assoli di pianoforte con concerti in Inghilterra, Germania, Italia, Austria, Norvegia, Danimarca, Francia e Grecia. Accanto ai suoi tempi stretti di attivit\u00e0 concertistica, Tsapropoulos ha tenuto corsi di perfezionamento di composizione e pianoforte e spesso \u00e8 stato membro di concorsi pianistici.\nVasil\u012bs Tsapropoulos \u00e8 considerato come uno dei musicisti pi\u00f9 meticolosi della sua generazione. Vive con la sua famiglia ad Atene."}
{"id": "2929053", "revid": "767487", "url": "https://it.wikipedia.org/wiki?curid=2929053", "title": "On Kosmo", "text": "On Kosmo \u00e8 il terzo album di Sonique pubblicato nel 2004."}
{"id": "2929055", "revid": "729019", "url": "https://it.wikipedia.org/wiki?curid=2929055", "title": "Universal Republic", "text": "La Universal Republic Records \u00e8 stata una casa discografica e una divisione della Universal Motown Republic Group. Il marchio fu fuso in The Island Def Jam Music Group, rendendo Republic Universal Records un'unica etichetta discografica."}
{"id": "2929057", "revid": "729019", "url": "https://it.wikipedia.org/wiki?curid=2929057", "title": "GL 5040", "text": "Il GL 5040/5140 \u00e8 un lanciagranate prodotto dall'azienda svizzera Swiss Arms.\nCaratteristiche.\nIl lanciagranate GL 5040/5140 \u00e8 utilizzabile come accessorio rispettivamente sui fucili d'assalto SG 550 e SG 551, ed \u00e8 inseribile tramite una slitta posta al di sotto della canna.\nUtilizza granate da 40 \u00d7 46 mm."}
{"id": "2929059", "revid": "1833487", "url": "https://it.wikipedia.org/wiki?curid=2929059", "title": "Pozzo San Nicola", "text": "Pozzo San Nicola (\"Pozzu Santu Nigora\" in sassarese, \"Puttu Santu Nigola\" in sardo) \u00e8 una frazione del comune di Stintino situata nel territorio della Nurra, nella Sardegna nord occidentale, ad una altitudine di 35 m s.l.m. \nContava 145 abitanti al censimento del 1991 e dista 13\u00a0km da Stintino e 34 da Sassari.\nIl borgo nel suo nucleo originario comprende la chiesa dedicata a san Nicola, un edificio inizialmente adibito a scuola e che attualmente ospita la guardia medica e locali dell'Ente foreste della Sardegna, spaccio alimentare e alcune abitazioni."}
{"id": "2929061", "revid": "47767", "url": "https://it.wikipedia.org/wiki?curid=2929061", "title": "Vassili Tsabropoulos", "text": ""}
{"id": "2929065", "revid": "1833487", "url": "https://it.wikipedia.org/wiki?curid=2929065", "title": "Mandra di l'Ainu", "text": "Mandra di l'Ainu \u00e8 una frazione del comune di Sassari situata nella sub-regione del Sassarese, Sardegna nord occidentale, ad una altitudine di 150 m s.l.m. \nContava 187 abitanti nel 1991 e dista circa 7 chilometri da Sassari."}
{"id": "2929066", "revid": "125874261", "url": "https://it.wikipedia.org/wiki?curid=2929066", "title": "Pian di Sorres", "text": "Pian de Sorres \u00e8 una frazione del comune di Sassari situata nel territorio del sassarese, nella Sardegna nord occidentale, ad una altitudine di 50 m s.l.m. \nContava 77 abitanti nel 1991 e dista 15 chilometri da Sassari e 11 da Porto Torres."}
{"id": "2929068", "revid": "1833487", "url": "https://it.wikipedia.org/wiki?curid=2929068", "title": "Caff\u00e8 Roma", "text": " Caff\u00e8 Roma \u00e8 una frazione del comune di Sassari situata nel territorio del sassarese, nella Sardegna nord occidentale, ad una altitudine di 158 m s.l.m. \nContava 102 abitanti nel 1991 e dista 8 chilometri da Sassari. Dista inoltre circa 1\u00a0km dalla frazione di La Landrigga."}
{"id": "2929071", "revid": "52076", "url": "https://it.wikipedia.org/wiki?curid=2929071", "title": "Museo narrante del santuario di Hera Argiva alla foce del Sele", "text": ""}
{"id": "2929073", "revid": "1305772", "url": "https://it.wikipedia.org/wiki?curid=2929073", "title": "Food Force", "text": "Food Force \u00e8 un videogioco educativo pubblicato dal Programma Alimentare Mondiale delle Nazioni Unite nel 2005. Per i suoi contenuti, viene considerato un \"serious game\" (gioco con intenti educativi). I giocatori devono impegnarsi in diverse missioni con l'obiettivo di distribuire cibo a un Paese colpito dalla carestia aiutandolo a ristabilirsi e a ridivenire autosufficiente. Contemporaneamente essi imparano cos'\u00e8 la fame nel mondo reale e qual \u00e8 il lavoro del PAM per prevenirlo.\nModalit\u00e0 di gioco.\nIl gioco si svolge nell'isola fittizia di Sheylan, situata nell'Oceano Indiano, che \u00e8 stata colpita sia da una carestia che da una guerra civile. Il personaggio impersonato dal giocatore \u00e8 una recluta che si \u00e8 unita a una squadra di esperti delle ONU, comprendente un nutrizionista, una logista, un pilota responsabile del progetto, e un responsabile dell'acquisto di cibo.\nIl gioco prevede sei missioni:\nGran parte del gioco \u00e8 di tipo arcade, con sequenze da completare in un certo intervallo di tempo. Le sei missioni possono essere giocate in meno di un'ora, anche se \u00e8 possibile rigiocare ogni singola missione e i punteggi essere caricati sul server con possibilit\u00e0 di confronto con quelli di giocatori di tutto il mondo.\nDisponibilit\u00e0.\nIl gioco \u00e8 scaricabile liberamente, in versione Windows e Macintosh. Gli utenti Linux possono utilizzare il software Wine per installare la versione Windows del gioco e il Quicktime player incluso nell'installer del gioco. Gli utenti sono incoraggiati a masterizzare il gioco su CD e distribuirlo agli amici. Sviluppato dallo sviluppatore di pc games inglese Playerthree e dalla Societ\u00e0 italiana Deepend, il programma utilizza Macromedia per il gioco e QuickTime per i videoclip.\nIl sito web \"Food Force\" contiene progetti di lezioni per gli insegnanti, rapporti sul lavoro pi\u00f9 recente del PAM, una tabella con i punteggi e altre utilit\u00e0.\n\"Food Force 2\".\n\"Food Force 2\", basato su \"Food Force\", \u00e8 stato sviluppato in forma di software libero in accordo alle clausole della versione 3 della GNU General Public License. \u00c8 interpiattaforma perch\u00e9 scritto in Python, e pu\u00f2 girare anche su piattaforme come One Laptop Per Child XO e Sugar desktop environment. Food Force 2 \u00e8 disponibile per il download per Linux, Windows e Mac OS X."}
{"id": "2929084", "revid": "271875", "url": "https://it.wikipedia.org/wiki?curid=2929084", "title": "F\u00e1bio Deivison Lopes Maciel", "text": ""}
{"id": "2929099", "revid": "1428919", "url": "https://it.wikipedia.org/wiki?curid=2929099", "title": "Kahnuj", "text": "Kahn\u016bj (farsi \u06a9\u0647\u0646\u0648\u062c) \u00e8 il capoluogo dello shahrest\u0101n di Kahnuj, circoscrizione Centrale, nella provincia di Kerman. Aveva, nel 2006, una popolazione di 38.571 abitanti. "}
{"id": "2929100", "revid": "1428919", "url": "https://it.wikipedia.org/wiki?curid=2929100", "title": "Fariab", "text": "F\u0101r\u012b\u0101b (farsi \u0641\u0627\u0631\u06cc\u0627\u0628) \u00e8 una citt\u00e0 dello shahrest\u0101n di Faryab, circoscrizione Centrale, nella provincia di Kerman. Aveva, nel 2006, una popolazione di 4.508 abitanti. "}
{"id": "2929101", "revid": "599013", "url": "https://it.wikipedia.org/wiki?curid=2929101", "title": "Per amore", "text": ""}
{"id": "2929102", "revid": "1543377", "url": "https://it.wikipedia.org/wiki?curid=2929102", "title": "Zuko", "text": "Zuko () \u00e8 un personaggio immaginario e uno dei personaggi principali e (in seguito) uno dei protagonisti della serie animata statunitense \"Avatar - La leggenda di Aang\", creato da Michael Dante DiMartino e Bryan Konietzko.\nZuko \u00e8 un principe, dominatore del fuoco, figlio primogenito del signore del fuoco Ozai, nipote di Iroh e principale antagonista di Aang nella prima stagione. Nel corso della seconda stagione Zuko lascia in parte il ruolo da antagonista, per poi riprenderlo alla fine della stessa; nella terza stagione Zuko decider\u00e0 invece di unirsi al gruppo dell'Avatar e insegner\u00e0 ad Aang il dominio del fuoco.\nNell'episodio \"Il disertore\" della prima stagione de \"La leggenda di Aang\", il nome di Zuko \u00e8 stato elencato su un poster della Nazione del Fuoco come \"\u7956 \u5bc7\" (z\u01d4 k\u00f2u). Ne \"I racconti di Ba Sing Se\" della seconda stagione, il suo nome era scritto come \"\u8607\u79d1\" (s\u016b k\u00e8) nel titolo d'apertura dell'episodio.\nConcezione e sviluppo.\nDesign.\nZuko \u00e8 un bellissimo giovane, intelligente, abile nel suo dominio, con la pelle pallida, gli occhi dorati e i capelli neri. La parte sinistra della sua faccia \u00e8 quasi completamente occupata da una cicatrice che ha ricevuto in seguito ad un Agni Kai contro suo padre Ozai. Nel Libro primo, Zuko ha una testa rasata con una coda di cavallo. Nel Libro secondo, taglia la coda di cavallo nella prima puntata della stagione e lascia i capelli crescere. Nel Libro terzo ha un chignon sulla testa, ma di solito \u00e8 visto con i capelli sciolti al di fuori del palazzo reale. Nella prima stagione Zuko ha un fisico muscoloso, che diventa pi\u00f9 sottile man mano che la serie progredisce prima di riacquistare peso nella terza stagione.\nNe \"La leggenda di Korra\", l'anziano Zuko sfoggia una lunga barba e lunghi capelli bianchi, proprio come il suo bisnonno Avatar Roku. \u00c8 ancora abbastanza in forma e potente nonostante sia novantenne (al momento del Libro quarto).\nDiventa lo Spirito Blu quando indossa una maschera, ovviamente blu, il cui design \u00e8 stato ispirato da una maschera Nuo del re dei draghi del dramma cinese. La scelta del colore \u00e8 ricaduta sul blu perch\u00e9 i creatori pensarono che una maschera rossa avrebbe indicato l'identit\u00e0 segreta dello Spirito blu al pubblico con troppa facilit\u00e0.\nDoppiatori.\nZuko \u00e8 doppiato da Dante Basco ne \"La leggenda di Aang\" da adolescente, mentre da Elijah Runcorn da bambino. Dev Patel, l'attore che lo interpreta nel film, \u00e8 anche il doppiatore nel videogioco basato sulla pellicola. Bruce Davison doppia Zuko anziano ne \"La leggenda di Korra\".\nApparizioni.\n\"Avatar - La leggenda di Aang\".\nFiglio primogenito del signore del fuoco Ozai, il piccolo Zuko \u00e8 sempre stato considerato debole dal padre, nonostante i suoi sforzi, e vessato dalla perfida sorella Azula che il padre gli preferisce. In seguito il principe entra nell'orbita dello zio Iroh, fratello maggiore di Ozai, il quale \u00e8 intenerito dal ragazzo e lo tratta come un figlio, dopo aver perduto il suo in guerra. All'et\u00e0 di tredici anni, durante un consiglio di guerra della Nazione del Fuoco, Zuko prende la parola non interpellato, mancando di rispetto a un generale, e criticando la sua strategia la quale era fondata sul massacro calcolato di un drappello di giovani reclute. Il signore del fuoco Ozai si adir\u00f2, considerando l'intemperanza del figlio come un'offesa gravissima da risolvere con un duello rituale di Agni Kai. Zuko scopr\u00ec amaramente che il suo sfidante non sarebbe stato il generale ma addirittura il padre Ozai. A questo punto il principe chiese perdono ma il signore del fuoco non mostr\u00f2 piet\u00e0 del figlio: dopo avergli ustionato e deturpato met\u00e0 della faccia, Ozai esili\u00f2 Zuko, concedendogli di tornare solo dopo aver catturato l'Avatar. Zuko parte quindi accompagnato dal buon Iroh, che cerca di dargli buoni consigli e di fargli perdere l'amarezza che porta dentro. Zuko si traveste talvolta con una maschera da demone blu che ne cela l'identit\u00e0, diventando lo \"Spirito blu\", un ninja spericolato, dedito ai sabotaggi o alle ruberie che diventa un ricercato dalla Nazione del Fuoco. Progredendo nella serie, Zuko arriva a scoprire di essere diretto discendente dell'Avatar Roku, e comprende che deve schierarsi con Aang per poter cos\u00ec rimediare agli errori del suo bisnonno paterno Sozin. Pur con molte difficolt\u00e0, alla fine Zuko riesce a farsi accettare nel gruppo, e diviene il maestro di Aang nel dominio del fuoco. Zuko partecipa poi alla battaglia finale contro la Nazione del Fuoco, combattendo insieme a Katara contro Azula, riuscendo a sconfiggerla. In seguito proclama la fine della guerra e viene eletto signore del fuoco, riconciliandosi con la fidanzata Mai, amica d'infanzia sua e di Azula.\nFumetti.\nDopo la cerimonia di incoronazione di Zuko, il diciassettenne Signore del Fuoco chiede ad Aang di promettere di ucciderlo se mai diventasse come suo padre. Aang accetta con riluttanza. Un anno dopo, Zuko sta lavorando con le altre nazioni per riportare le terre coloniali insediate nel Regno della Terra come parte del Movimento per la restaurazione dell'armonia. Kori Morishita tenta di assassinare Zuko per rappresaglia per aver trasferito con la forza i residenti multiculturali delle colonie della nazione del fuoco. Zuko si reca nella citt\u00e0 natale di Kori, Yu Dao, dove incontra persone di origini della Nazione del Fuoco e del Regno della Terra che vivono e lavorano insieme. Zuko entra in conflitto con se stesso e consulta l'imprigionato Ozai, che avvisa Zuko che qualunque decisione prenda \u00e8 intrinsecamente la scelta corretta perch\u00e9 esercita il potere del Signore del Fuoco. Zuko decide di uscire dal Movimento per la restaurazione dell'armonia. Il Re della Terra risponde con una propria forza militare e Zuko \u00e8 costretto a condurre truppe a Yu Dao per proteggere i civili della Nazione del Fuoco. Nella battaglia, Aang e Zuko si scontrano. Tuttavia, Katara convince il Re della Terra che le colonie non sono n\u00e9 Nazione del Fuoco n\u00e9 Regno della Terra, ma piuttosto un popolo multiculturale. La pace viene ripristinata e Zuko si rende conto che costringere Aang a fare la promessa era un modo per distanziarsi dalle sue responsabilit\u00e0 di Signore del Fuoco. Rilascia Aang dalla promessa e i due ristabiliscono la loro amicizia e fiducia.\nNel sequel del primo adattamento a fumetti della serie di cartoni animati, \"The Search\", Zuko porta sua sorella minore Azula - ora sedicenne - davanti al padre Ozai per discutere su dove si trovi la madre Ursa perduta da tempo. Successivamente viene rivelato che Azula ha accesso alle lettere scritte da Ursa a Ikem (un possibile amante), nascosto da Ozai. \u00c8 stato anche rivelato che Azula desidera uccidere Ursa. Pi\u00f9 tardi, Zuko trova nascosta una nota di Azula, che afferma che Ursa voleva tornare nella sua citt\u00e0 natale, ma si \u00e8 trattenuta per proteggere Zuko. Ozai ment\u00ec a Ursa e le disse che aveva ucciso Ikem. Per salvare la vita di Zuko, Ursa realizz\u00f2 per Ozai una pozione tossica che poteva usare su suo padre Azulon e diventare Signore del Fuoco. Dopo il suo esilio, Ursa torn\u00f2 nella sua citt\u00e0 natale e trov\u00f2 Ikem ancora vivo, ma con una nuova faccia e un nome che gli erano stati dati da uno spirito per proteggersi. Anche a Ursa viene concesso un nuovo volto, ma scelse di cancellare i ricordi dei suoi figli poich\u00e9 non poteva sopportare il dolore di essere stata separata da loro. Quindi sposa Ikem con la sua nuova identit\u00e0 e hanno una figlia insieme. Azula rintraccia la madre e per poco non la uccide, ma viene fermata da Zuko. Senza i suoi ricordi, Ursa si scusa per non averla amata abbastanza e averla abbandonata se \u00e8 davvero la madre di Azula. La mente di Azula \u00e8 ancora a pezzi e a quel punto scappa nella foresta, rifiutando l'offerta di Zuko di aiutarla. Ursa ha restaurato il suo vecchio volto e i ricordi e si scusa anche con Zuko, che non la biasima. Nel seguente arco di fumetti, \"The Rift\", Iroh menziona che Ursa e la sua nuova famiglia stanno visitando la capitale della Nazione del Fuoco con il supporto di Zuko.\nZuko viene scortato a casa nella capitale della Nazione del Fuoco dal team Avatar per aiutare sua madre, Ursa, e la sua nuova famiglia ad adattarsi alla vita reale. Sfortunatamente, un'antica profezia \u00e8 predetta che Zuko deve essere detronizzato immediatamente o l'annientamento si abbatter\u00e0 nel paese. Un gruppo di creature conosciute come Kemurikage inizia a rubare i bambini e la societ\u00e0 Nuova Ozai, una societ\u00e0 segreta dedicata alla detronizzazione di Zuko, inizia a cercare di causare problemi per far cadere Zuko. Zuko lavora con Mai e Aang per ristabilire l'ordine, tuttavia, agisce spietatamente con il suo popolo dopo che sua sorella Kiyi \u00e8 stata rapita. Pi\u00f9 tardi, viene rivelato che Azula aveva pianificato il tutto nonostante apparentemente venisse a patti che il suo destino non sarebbe diventato il Signore del Fuoco. Zuko si rende conto di quanto sia stato simile a lei e si scusa con il suo paese per essere un povero sovrano e diventa determinato a essere migliore.\n\"La leggenda di Korra\".\nNella serie sequel si scopre che Zuko ha fondato insieme al defunto Avatar Aang nella creazione della Repubblica delle Nazioni Unite dopo la guerra dei cent'anni. Tre anni prima dell'inizio della serie, ha rinunciato alla sua posizione di Signore del Fuoco in favore di sua figlia, Izumi, e viaggia per il mondo, di solito sul suo drago Druk, come ambasciatore per la pace. \u00c8 commemorato da una statua alla stazione centrale di Citt\u00e0 della Repubblica. Suo nipote Iroh II \u00e8 un generale delle Forze Unite insieme al figlio maggiore di Aang, Bumi. Nella terza stagione viene rivelato che Zuko ha lavorato con l'Ordine del Loto Bianco per tenere sotto controllo le principali minacce mentre Korra era ancora in allenamento. In particolare, ha lavorato a fianco di Sokka, Tenzin (il figlio minore di Aang) e Tonraq, padre di Korra, per contrastare un tentativo del criminale Zaheer e dei suoi seguaci del Loto Rosso di rapire Korra quando era bambina. Quattordici anni dopo, Zuko venne a conoscenza delle nuove abilit\u00e0 di dominio dell'aria Zaheer e della successiva fuga. Insieme al padre Tonraq di Korra e i suoi cugini, Desna ed Eska, cerca di impedire che l'ultimo degli alleati di Zaheer venga liberato, ma i loro sforzi non hanno avuto successo. Quando Zaheer soffoc\u00f2 fatalmente la regina della Terra Hou-Ting e diede un ultimatum a Korra, Zuko torn\u00f2 immediatamente alla Nazione del Fuoco, temendo che gli anarchici avrebbero preso di mira sua figlia. Zuko consiglia brevemente Korra riguardo alla situazione prima di partire, ed \u00e8 sorpreso di apprendere che l'Avatar ha parlato con suo zio deceduto nel mondo degli spiriti. Quando Zaheer viene sconfitto nel finale di stagione, Zuko partecipa alla cerimonia di Jinora come maestro del dominio dell'aria ed esprime preoccupazione per la persistente minaccia del Loto Rosso. Zuko fa una breve apparizione nell'ultima stagione, partecipando all'incoronazione del principe Wu con sua figlia Izumi e gli altri leader mondiali.\nPersonalit\u00e0.\nA causa del suo esilio, Zuko ha dimostrato di essere irascibile, impaziente e (a volte) anche depresso. Nonostante ci\u00f2, si dimostra anche premuroso sebbene il suo giudizio fosse pesantemente offuscato dalla sua gelosia nei confronti della sorella minore Azula e dal suo desiderio di essere all'altezza delle aspettative di suo padre. Ha un legame stretto con sua madre Ursa e suo zio Iroh. Si sforza di riguadagnare onore e attenzione agli occhi di suo padre cercando di catturare l'Avatar in suo nome, ma dopo essere tornato alla Nazione del Fuoco dai suoi anni di esilio, si rese conto che i sentimenti malvagi di suo padre verso di lui non potevano essere ricostruiti, nemmeno con la cattura dell'Avatar. Dopo la battaglia con suo padre durante l'eclissi solare, Zuko parte per unirsi ad Aang e ai suoi amici nella loro missione per sconfiggere la Nazione del Fuoco. Zuko decise che cercare di riconquistare l'onore, in sostituzione dell'amore, era inutile e una perdita di tempo. Cap\u00ec che aveva un ruolo importante nell'aiutare l'Avatar a porre fine alla guerra dei cento anni e spesso mostrava aggressivit\u00e0 nei confronti di Aang durante l'addestramento del dominio del fuoco a causa del fatto che Aang avrebbe dovuto impararlo prima che la Cometa di Sozin arrivasse alla fine del estate. A causa della sua cicatrice, ha anche un complesso di inferiorit\u00e0 nel suo aspetto, come quando afferma con rabbia che: \"gli adolescenti normali si preoccupano della loro faccia! Io non ho questo lusso! Mio padre ha deciso di impartirmi una lezione permanente - sulla mia faccia!\"\nPoteri e abilit\u00e0.\nZuko \u00e8 un dominatore molto abile: \u00e8 in grado di sprigionare e controllare il fuoco in varie forme. Oltre a saper scagliare pugni e calci di fuoco, nonch\u00e9 fiammate di forma varia, Zuko \u00e8 in grado di creare gigantesche fruste di fuoco, ed anche lame di fuoco che escono tra le dita chiuse ed i polsi. Zuko non riesce a praticare la generazione di fulmini (a differenza di sua sorella Azula), la forma pi\u00f9 pura del dominio del fuoco, tuttavia apprende dallo zio Iroh quella per deviarne uno, inventata dallo stesso Iroh. Successivamente, insegner\u00e0 questa tecnica anche ad Aang in vista dello scontro con suo padre Ozai.\nIl principe \u00e8 abile nell'arte marziale del Shaolinquan come gli altri dominatori del fuoco, ma dimostra una agilit\u00e0, una forza, una resistenza e dei riflessi decisamente superiori alla media, confacenti al suo rango elevato ed ai suoi studi continui. Tuttavia il livello del suo potere, per buona parte della serie, \u00e8 molto condizionato dal suo stato d'animo: se infatti si dimostra capace di sconfiggere in duello l'odiato rivale Zhao, all'epoca col grado di comandante pur risparmiandolo, successivamente sembra quasi perdere il proprio dominio quando, unendosi alla squadra dell'Avatar, perde gran parte di quei sentimenti di rabbia e vergogna che l'avevano guidato negli ultimi anni. Riacquister\u00e0 i pieni poteri solo ricercando la vera origine del dominio del fuoco dai guerrieri del Sole, con il fuoco come il simbolo di energia e vita, e non di distruzione come gli avevano insegnato: cos\u00ec facendo riscoprir\u00e0 il dominio in forma dello stile del drago danzante; inoltre l'esser stato reputato degno da Ran e Shaw, i due draghi risiedenti presso i guerrieri del Sole, ed esser stato da loro istruito sul segreto dell'originale dominio del fuoco gli ha dato nuova consapevolezza ed incrementato la potenza del suo dominio, rendendolo un dominatore praticamente al pari di sua sorella Azula.\nZuko sa usare anche le armi bianche, prediligendo l'utilizzo delle sciabole gemelle (lo \"shuang dao\", una sciabola doppia simile alla spada farfalla).\nAltri media.\nZuko appare come antagonista nella trasposizione cinematografica della serie \"L'ultimo dominatore dell'aria\", interpretato dall'attore britannico di origine indiana Dev Patel.\nAccoglienza.\nL'accoglienza nei confronti di Zuko \u00e8 stata straordinariamente positiva sia dalla critica che dai fan. Tory Ireland Mell di IGN ha pensato che fosse \"doloroso\" guardare Zuko provare a conquistare la fiducia del team Avatar poich\u00e9 era \"completamente vulnerabile e non importava a nessuno.\" Mell ha trovato la sua riunione con Iroh come \"commovente.\" Zuko \u00e8 stato inserito da Paste Magazine come il miglior personaggio dell'universo \"Avatar\", con lo scrittore Zach Blumenfeld che ha sottolineato la sua complessa trasformazione e la sua storia di redenzione nel corso della serie."}
{"id": "2929103", "revid": "92723", "url": "https://it.wikipedia.org/wiki?curid=2929103", "title": "Adelchi Brach", "text": "Carriera.\nGiocatore.\nDifensore friulano, milit\u00f2 nel nella stagione 1949-1950, giocando solo partite amichevoli.\nIn seguito fu ceduto in Serie B al Messina nella stagione 1950-1951 insieme a Zonch e Bertoli. Con la maglia giallorossa ha debuttato il 1\u00ba novembre 1950 in Livorno-Messina (2-1): nella stessa partita ha anche segnato la sua prima rete. Nel Messina gioc\u00f2 nel ruolo di interno.\nNel 1955-56 passa alla Triestina in Serie A, viene inizialmente viene schierato come interno difensivo, per poi diventare, nelle stagioni successive, un difensore a tutti gli effetti. Nel 1957-58 vince con i giuliani il Campionato di Serie B e nel 1961-62 il Campionato di Serie C. Vanta 41 partite in Serie A con la Triestina.\nAllenatore.\nSegu\u00ec le giovanili della Triestina e l'Ivrea nel campionato di Serie C 1965-1966. Allen\u00f2 il Messina nelle stagioni 1976-1977 (subentrando a Giorgio Rumignani dalla 17\u00aa giornata per essere da lui sostituito alla 33\u00aa), 1977-1978 (subentrando ad Enrico Hanset, dalla 20\u00aa giornata) e 1978-1979, in cui fu esonerato alla 12\u00aa giornata."}
{"id": "2929104", "revid": "494555", "url": "https://it.wikipedia.org/wiki?curid=2929104", "title": "Spirito Blu", "text": ""}
{"id": "2929106", "revid": "709565", "url": "https://it.wikipedia.org/wiki?curid=2929106", "title": "Tar Pit", "text": "Tar Pit \u00e8 un personaggio immaginario, un super criminale della DC Comics avversario di Flash nell'incarnazione di Wally West; venne creato da Geoff Johns e Scott Kolins nel 2001.\nBiografia del personaggio.\nFratello minore del signore della droga locale Jack Monteleone, Joey Monteleone venne arrestato per rapina a mano armata. Mentre scontava la pena, scopr\u00ec di avere l'abilit\u00e0 metaumana di poter abitare gli oggetti inanimati. Con questa abilit\u00e0, si divert\u00ec trasferendo la sua mente da oggetto a oggetto finch\u00e9 non si ritrov\u00f2 bloccato in un catino di asfalto. Da l\u00ec in poi rimase bloccato in quel mucchio di catrame mentre il suo corpo rimase incosciente e imprigionato nel penitenziario di Iron Heights.\nNella sua nuova forma, caus\u00f2 il panico a Keystone City, tentando di rubare la Stanley Cup. Venne fermato da Flash e da Capitan Cold, anche se alla fine fu Cold a rubare il trofeo. Da l\u00ec in poi comparve solo sporadicamente in compagnia degli altri Nemici.\nDurante \"Crisi infinita\" divenne un membro della Societ\u00e0 segreta dei supercriminali.\nIn seguito, lo si vide tra i ranghi della nuova Lega dell'ingiustizia, uno dei criminali che comparvero in \"Salvation Run\".\nIn \"Blackest Night: The Flash\" n. 1, fu visto in compagnia di Owen Mercer mentre visitavano la tomba del padre di quest'ultimo, Capitan Boomerang.\nPoteri e abilit\u00e0.\nIl corpo di Pozzo di Catrame \u00e8 costituito di asfalto fuso che brucia al tocco. \u00c8 in grado di intrappolare le persone nella sostanza del suo corpo e pu\u00f2 lanciare ciocchi di catrame infuocato contro i suoi nemici. Dato che il suo corpo \u00e8 fatto di catrame, Pozzo di Catrame \u00e8 praticamente invulnerabile. Prima di diventare Pozzo di Catrame, Joey Monteleone era in grado di trasferire la sua coscienza negli oggetti inanimati e di animarli.\nAltri media.\nAppare in un episodio della serie televisiva, \"The Flash\", interpretato dall'attore Marco Grazzini. Nella serie \u00e8 un criminale minore, tradito dai suoi complici che cercano di ucciderlo immergendolo nel catrame bollente, ma in quel momento un fulmine generato dall'acceleratore di particelle dei laboratori S.T.A.R. lo colpisce trasformandolo in un mostro di catrame bollente. Joey decide di dare la caccia, ed eliminare, i suoi complici che volevano ucciderlo, ma Flash (Barry Allen) lo affronta e lo sconfigge con l'aiuto di Joe West."}
{"id": "2929112", "revid": "88740", "url": "https://it.wikipedia.org/wiki?curid=2929112", "title": "Dwayne Sandy", "text": ""}
{"id": "2929118", "revid": "287204", "url": "https://it.wikipedia.org/wiki?curid=2929118", "title": "Per amore (album)", "text": ""}
{"id": "2929131", "revid": "256896", "url": "https://it.wikipedia.org/wiki?curid=2929131", "title": "European Research Council", "text": ""}
{"id": "2929134", "revid": "1343317", "url": "https://it.wikipedia.org/wiki?curid=2929134", "title": "Patata turchesa", "text": "La Patata turchesa \u00e8 una variet\u00e0 orticola prodotta dalla coltivazione della Solanum tuberosum, la comune patata, il cui nome \u00e8 dovuto alla particolare colorazione blu-violacea della buccia esterna e della polpa.\nEsiste anche la variet\u00e0 turchesa sbrodola in una ristretta area di Modena\nStoria.\nCome ogni variet\u00e0 orticola, anche la patata turchesa deriva dalla comune patata, pianta originaria dell'America Centrale e Meridionale, introdotta in Europa fin dal XVI secolo. Venne ampiamente coltivata per i suoi tuberi altamente nutrienti, tanto che, dopo il XVIII secolo inizi\u00f2 a assumere una funzione primaria sia nell'alimentazione umana sia negli animali da allevamento. Nel corso dei secoli, numerose selezioni artificiali, produssero la nascita di numerose variet\u00e0 orticole, molte delle quali rinomate e ricercate. La patata turchesa si inserisce tra quelle variet\u00e0 pi\u00f9 apprezzate dai consumatori, sia per le sue caratteristiche esterne, che per quelle culinarie. Alcuni indizi sulla sua presenza in Italia, o comunque della sua antenata orticola, vengono dati dal Prosperi (1877-1885) il quale cita, tra le variet\u00e0 di patate coltivate nei circondari di Lanciano e Penne, anche una patata violetta. Ci\u00f2 fa supporre che questa variet\u00e0 di patata fosse coltivata anche nei paesi del Gran Sasso (Farindola, Arsita, ecc.). Ulteriori indizi provengono dal Manzi che ha raccolto notizie relative a variet\u00e0 di patate viola o turche nei comuni abruzzesi come Barisciano, con tanto di coltivazione nell'Isola del Gran Sasso, di viola o rossa a Rocca Pia e Pescocostanzo di turca a Scontrone. Queste indicazioni devono tener conto del fatto che, spesso, con la denominazione di patata rossa, si intendeva anche quella con la buccia viola. La patata viola e/o turca, dunque, era coltivata nelle provincie dell'Aquila, di Teramo e di Pescara. Il termine \"turca, turchesa, turchessa o turchesca\" invece, viene anticamente attribuito a quelle variet\u00e0, probabilmente provenienti da altre aree di produzione, per cui pu\u00f2 a ragion veduta essere considerato sinonimo di estraneo, forestiero. Ci\u00f2 appare assai pi\u00f9 evidente se si pensa al comune mais, definito granoturco.\nDistribuzione.\nStoricamente, l'area di produzione della patata turchesa era assai vasto, comprendendo, di fatto, tutto l'Appennino centro-meridionale e, in particolare, l'Abruzzo, il Molise e il Lazio. Una variet\u00e0 simile per il colore viola della buccia \u00e8 coltivata ancora oggi in piccole aree della Calabria. L'areale di produzione \u00e8 limitato ai 44 Comuni il cui territorio ricade completamente o, in parte, all'interno di un'area protetta.\nDescrizione.\nTuberi.\nLa patata turchesa \u00e8 una pianta a ciclo annuale provvista di radici fascicolate piuttosto superficiali, dotate di numerose diramazioni capillari. La parte area della pianta \u00e8 in genere costituita da due o pi\u00f9 fusti, angolosi, fistolosi, ingrossati ai nodi, di varia lunghezza e colore, con portamento eretto o pi\u00f9 o meno decombente. Dalla parte ipogea del fusto si dipartono gli stoloni i quali, ingrossandosi all'apice, danno luogo ad un tubero. Questi costituiscono, di fatto, gli organi della pianta deputati all'accumulo dei carboidrati fotosintetizzati dalla parte aerea quando essa raggiunge la maturit\u00e0. Il tubero della Patata turchesa presenta forma irregolare con frequenti tuberosit\u00e0 e si caratterizza principalmente per la buccia di colore viola intenso contenente un'interessante quantit\u00e0 di sostanze antiossidanti, paragonabili a quelle del cavolo. Al suo interno mostra una pasta completamente bianca con un basso contenuto d'acqua; la consistenza e la granulosit\u00e0 sono medie. I tuberi presentano un'epidermide sottile ricoperta da piccole lenticelle, suberificate in condizioni di mancanza d'acqua. Esternamente sono assai evidenti ed infossati gli \"occhi\", delle strutture da cui si originano delle gemme, dormienti durante lo sviluppo. In fase di pre-germogliamento, dagli occhi fuoriescono giovani steli dal colore tipicamente violaceo.\nFusti.\nDurante lo sviluppo, gli steli hanno un portamento eretto e sono alti da 60 a 150\u00a0cm; raggiunta la maturit\u00e0 tendono ad assumere un portamento tendente al prostrato e spesso ingialliscono.\nFoglie.\nLe foglie della patata sono pennato-composte, formate da 7-9 foglioline di diversa grandezza e alternate. I margini della foglia della Patata turchesa sono lisci.\nFiori.\nLe infiorescenze sono in posizione terminale e costituite da fiori di 5 petali riuniti in corimbi. Nella Patata turchesa, i petali sono di un colore che varia dal celeste tenue al turchese e presentano stami gialli. La fioritura nelle annate pi\u00f9 favorevoli pu\u00f2 protrarsi molto a lungo, fino a raggiungere i primi freddi invernali.\nFrutti.\nNelle variet\u00e0 moderne difficilmente la pianta \u00e8 in grado di produrre frutti. Il frutto \u00e8 una bacca polposa verde o brunastra, simile a quella del pomodoro. Tale caratteristica permane tuttavia nelle variet\u00e0 o popolazioni pi\u00f9 antiche e, forse, meno selezionate come la Patata turchesa. A causa dell'alta quantit\u00e0 di solanina, un alcaloide tossico contenuto al loro interno, i frutti non sono assolutamente commestibili.\nColtivazione.\nLa patata turchesa \u00e8 una specie adatta alla zona climatica freddo-temperate: le aree pi\u00f9 vocate alla sua coltivazione sono quelle della montagna appenninica. In queste condizioni ha ciclo primaverile-estivo. La Patata turchesa si semina infatti da marzo a giugno a seconda dell'altitudine e dell'andamento stagionale prevalentemente nelle vallette montane interne.\nLa pianta ha bisogno, in ogni fase biologica, di una discreta quantit\u00e0 di acqua. Le esigenze idriche si attenuano in prossimit\u00e0 della maturazione. Teme molto gli eccessi di umidit\u00e0 e il conseguente ristagno idrico. Considerando l'areale di produzione, tali condizioni si verificano assai di rado.\nIdeali sono i terreni silicei o siliceo-argillosi, leggermente acidi, leggeri, sciolti, permeabili, profondi. Si adatta anche ai terreni a grana piuttosto fine, purch\u00e9 ben strutturati e ben drenanti. In terreni argillosi la raccolta dei tuberi \u00e8 pi\u00f9 difficile e la loro qualit\u00e0 \u00e8 inferiore. La patata turchesa rifugge comunque dai terreni alcalini.\nTecnica colturale.\nAvvicendamento.\nAlla patata turchesa spetta il primo posto nella rotazione, come coltura da rinnovo. Tradizionalmente non viene inserita in \"rotazioni corte\": devono passare almeno 4 anni, prima che possa tornare sullo stesso terreno, n\u00e9 in questo tempo devono entrare nella rotazione altre colture simili. Infatti, le rotazioni corte favoriscono lo sviluppo di agenti patogeni terricoli comportando di conseguenza una riduzione nella produzione.\nLavorazioni del terreno.\nI terreni destinati alla Patata turchesa sono lavorati in profondit\u00e0 in estate, dai 40 ai 50 cm, effettuando cos\u00ec anche l'interramento della sostanza organica, unica forma di concimazione praticata. All'aratura si fa seguire un'adeguata erpicatura allo scopo di perfezionare il letto di semina. Con gli ultimi interventi preparatori, la superficie del terreno pu\u00f2 essere perfettamente livellata o assolcata\nScelta dei \"tuberi-seme\" e semina.\nPer la semina della Patata turchesa si impiegano tuberi di modesta pezzatura, in genere tra i 50 e gli 80 grammi. Questi vengono fatti pre-germogliare prima della semina, disponendo gli stessi in cassette accatastabili in non pi\u00f9 di due strati, in ambiente ben illuminato da luce diffusa, non troppo secco, con una temperatura tra 16 e 20\u00a0\u00b0C. Normalmente, dopo quattro-sei settimane dagli occhi dei tuberi nascono germogli corti, tozzi, robusti, pigmentati viola: \u00e8 questa la fase in cui si esegue la cernita dei tuberi e scartati quelli con evidenti segni di malattia. La pre-germogliazione infatti permette di anticipare l'inizio della vegetazione e rende possibile un ultimo controllo visivo. I tuberi si distanziano sulla fila di 30\u201335\u00a0cm mentre tra le file 75\u201380\u00a0cm. La profondit\u00e0 di semina \u00e8 di 5\u20138\u00a0cm in relazione alla natura del terreno. La semina viene effettuata a mano, oppure con piantatrici con le quali l'operazione viene a essere parzialmente o completamente meccanizzata.\nCure colturali.\nLa rincalzatura costituisce un'operazione essenziale per la buona produzione della Patata turchesa. Si esegue in uno o due passaggi, nelle 2-3 settimane successive alla semina, con i germogli allo stadio di 2-3 foglie, formando una \"porca\" di oltre 20\u00a0cm di altezza sul piano di campagna: questo assicura condizioni ottimali di sviluppo alle radici, ai rizomi e ai tuberi-figli. La rincalzatura favorisce il radicamento, la tuberizzazione e la nutrizione, evita l'inverdimento dei tuberi e protegge questi, sia pur parzialmente, da eventuali infezioni fungine.\nIrrigazione.\nLa patata ha esigenze idriche abbastanza elevate durante un periodo dell'anno in cui le precipitazioni sono ridotte. Per esempio: negli ambienti del Parco Nazionale del Gran Sasso e Monti della Laga raramente richiede irrigazioni, in quanto la regolarit\u00e0 delle precipitazioni e l'accumulo di acqua meteorica nel terreno costituiscono una sufficiente riserva.\nLa produzione di \"tuberi da conservazione\".\nTradizionalmente, ciascun agricoltore conservava parte delle patate dell'anno precedente da destinare per la successiva semina, cos\u00ec come autoproduceva e manteneva tutte le piante per l'alimentazione umana ed animale. L'ambiente richiesto per la produzione di \"tuberi da conservazione\" deve per\u00f2 essere caratterizzato da un clima fresco con temperature moderate per tutto il ciclo della pianta senza alternanza di periodi di pioggia e di siccit\u00e0. Vengono quindi preferiti i terreni alle quote pi\u00f9 elevate e possibilmente oltre i 1.000 m.s.l.m anche in funzione della scarsa presenza di malattie e patogeni vari. La Patata turchesa da conservazione non viene in alcun modo tagliata; solo quando lo si ritiene indispensabile, a causa della limitata disponibilit\u00e0, \u00e8 importante effettuarlo circa 10 giorni prima della semina, stando attenti a non dividere completamente il tubero ma lasciando circa un centimetro dall'ombelico non intaccato in modo da permettere in quel punto la diffusione dei liquidi tissutali e nell'area rimanente per favorire la suberificazione. Solo 3-4 giorni prima della semina, si staccano completamente le due porzioni, in modo da favorire la suberificazione completa.\nFase di semina e raccolta della patata da riproduzione.\nLa semina avviene in maniera differenziata a seconda dei vari ambienti in cui avviene la coltura e pu\u00f2 essere anticipata o ritardata a seconda dell'andamento climatico stagionale e dell'altitudine del campo. Normalmente avviene in marzo alle quote pi\u00f9 basse e si protrae fino a giugno in alta montagna. I sesti d'impianto seguiti per la produzione di Patata turchesa destinata al consumo prevedono una densit\u00e0 di semina sulla fila inferiore rispetto alla patata da conservazione. Pi\u00f9 precisamente: distanza fra le file di 80\u00a0cm, in modo da permettere rincalzi di terra alti e ampi. Distanza sulla fila tra 30 e 35\u00a0cm. Profondit\u00e0 di semina variabile tra i 5 e i 10\u00a0cm. Va preferita la semina a quote quanto pi\u00f9 alte possibile, preferibilmente oltre i 1.000\u00a0m, e leggermente esposte al vento: ci\u00f2 limita l'attacco di eventuali parassiti. La patata da riproduzione viene sfalciata alla base a fioritura ultimata: dopo circa un mese i tuberi sottostanti risultano completi e maturi. In questo modo viene ridotta la probabilit\u00e0 di attacchi della pianta da parte di afidi e parassiti vari.\nConservazione.\nLa patata turchesa viene immessa gradualmente sul mercato in un periodo di tempo che va dagli 8 ai 10 mesi: \u00e8 quindi molto importante: \nDopo la raccolta, i tuberi vengono lasciati in campo qualche ora affinch\u00e9 si asciughino e successivamente, riposti in un luogo fresco, leggermente umido e buio, in cassette basse impilate una all'altra, o, quando possibile, sotto un leggero strato di sabbia perfettamente asciutta. Le cassette devono essere sollevate da terra e disposte in colonne nella misura di massimo 4-5 per pila. Al fine di prevenire eventuali problemi di carattere fitosanitario, in fase di conservazione \u00e8 opportuno eseguire un esame visivo periodico volto alla vagliatura ed alla eliminazione dei tuberi che presentano evidenti segni di marciume, muffa od altre patologie. Nella fase di vagliatura \u00e8 altres\u00ec opportuno variare la posizione delle singole cassette all'interno della medesima pila. Tradizionalmente in alcune zone era in uso la pratica di conservare le patate in apposite buche scavate nel terreno e riempite da strati alternati di tuberi e paglia, pula o felci; il tutto poi ricoperto con pietre e paglia.\nLa produzione nel Parco Nazionale del Gran Sasso e Monti della Laga.\nNel mese di ottobre 2009 con l'apporto tecnico ed il sostegno del Parco Nazionale del Gran Sasso e Monti della Laga si \u00e8 costituita l'Associazione dei produttori della Patata turchesa. Questa associazione, senza finalit\u00e0 di lucro, ha lo scopo di sostenere il mondo rurale all'interno dell'area protetta per tutelare e promuovere: \nLa produzione della Patata turchesa \u00e8 affidata esclusivamente ai produttori dell'Associazione. I produttori che si dedichino prevalentemente a tale attivit\u00e0 potranno contare sull'acquisto incondizionato di tutto il tubero da riproduzione da parte dell'Associazione, previa programmazione dei quantitativi. La patata da riproduzione potr\u00e0 essere scambiata esclusivamente tra i produttori aderenti all'Associazione grazie alla Legge n. 46/2007, che consente la libera vendita, e, quindi, il libero scambio, tra coltivatori, di sementi per variet\u00e0 da conservazione che siano coltivate da almeno 50 anni e iscritte in apposito \"Registro Nazionale\". Una particolarit\u00e0 dell'Associazione \u00e8 quella di avere tra i propri soci ed affiliati anche ristoranti e punti vendita locali che, in questo modo, acquisiscono l'esclusivit\u00e0 della vendita e della trasformazione in cucina della Turchesa. Attualmente, il nome \u201cLa Turchesa\u201d ed il relativo logo \u00e8 un marchio registrato dal Parco Nazionale del Gran Sasso e Monti della Laga e concesso in uso all'Associazione Produttori.\nAvversit\u00e0 e parassiti.\nLe gelate tardive, soprattutto nelle aree a quote pi\u00f9 elevate, possono compromettere l'esito della coltura quando si verificano dopo l'emergenza delle piante: altrettanto dannosa \u00e8 la siccit\u00e0, specialmente se si manifesta nelle fasi iniziali di sviluppo della pianta o durante l'ingrossamento dei tuberi. Date le caratteristiche ambientali dell'areale di coltivazione della patata turchesa, fortunatamente, non si temono particolari attacchi di parassiti o malattie crittogamiche. Le buone pratiche di coltivazione e, in particolare, le rotazioni, unite al clima e all'altitudine dei campi coltivati rendono, di fatto, la coltivazione della Turchesa un prodotto naturale assimilabile a quelli biologici.\nPropriet\u00e0.\nTabella valori nutrizionali.\nComposizione per 100 grammi di parte edibile \nUmidit\u00e0: 74.8\nCeneri: 0.1\nProteine: 2.1\nGrassi totali: 0.1\nCarboidrati totali: 18.7\nCalcio: 0.002\nFibra alimentare totale: 3.3\nVitamina A: 710 mcg\nVitamina C: 2.3\u00a0mg\nPotere calorico: 352 KJ (84 Kcal)\nLe analisi sono state eseguite nel mese di ottobre 2009 presso il Laboratorio dell'Azienda speciale della camera di commercio dell'Aquila su un campione gentilmente fornito dall'azienda agraria La Buona Terra di Marco Matergia sita a Barisciano."}
{"id": "2929136", "revid": "247222", "url": "https://it.wikipedia.org/wiki?curid=2929136", "title": "Carcinoma anale cloacogenico", "text": ""}
{"id": "2929140", "revid": "15756", "url": "https://it.wikipedia.org/wiki?curid=2929140", "title": "Mauro Bonaiuti", "text": "Biografia.\nHa insegnato presso le universit\u00e0 di Modena, Bologna e Parma e attualmente (2013) insegna presso l'Universit\u00e0 di Torino.\nSi \u00e8 occupato in particolare di tematiche transdisciplinari tra economia ed ecologia. \u00c8 considerato fra i pi\u00f9 importanti studiosi di Nicholas Georgescu-Roegen, il fondatore della bioeconomia. \u00c8 stato anche tra i primi ad introdurre in Italia la riflessione sulla decrescita. \u00c8 stato tra i promotori della Rete italiana di Economia Solidale RES e tra i fondatori dell'Associazione per la decrescita.\nDopo i volumi dedicati alla bioeconomia e alla decrescita nell'ultimo lavoro - il volume monografico La grande transizione (Bollati Boringhieri, 2013) - recuperando le intuizioni di alcuni biologi di inizio novecento le analisi sul collasso delle societ\u00e0 complesse di Joseph Tainter, sostiene la tesi secondo cui le societ\u00e0 capitalistiche avanzate siano entrate, a partire dagli anni Settanta, in una fase di \u201crendimenti marginali decrescenti\u201d.\nLa ricerca, iniziata nel 2006 sulla base un'ampia serie di evidenze empiriche provenienti da diversi ambiti disciplinari, offre un'interpretazione originale del cosiddetto fenomeno della secular stagnation, o come qualcuno l'ha ribattezzata di \u201cFine della crescita\": a quasi dieci anni dalla Grande Recessione, nonostante il panico si sia dissolto e i mercati finanziari abbiano ripreso a salire, non c'\u00e8 infatti alcuna chiara evidenza di una ripresa della crescita in Occidente.\nCome illustrato nel libro, questo fenomeno non sarebbe legato alle normali oscillazioni del ciclo economico, ma avrebbe una natura sistemica, connessa in particolare alla crescente complessit\u00e0 delle organizzazioni sociali (apparati militari, burocrazie, sistemi di cura, educazione, ricerca) ma anche alla caduta dei rendimenti della nuova economia terziaria oltre che ai crescenti costi dell'energia e delle materie prime. Si tratterebbe in altre parole di un processo di natura progressiva e di lungo periodo, di fronte al quale si spiegherebbe l'impotenza/inefficacia dei rimedi messi in essere sino ad oggi dalle politiche economiche di stampo tradizionale."}
{"id": "2929144", "revid": "212348", "url": "https://it.wikipedia.org/wiki?curid=2929144", "title": "Sistema operativo", "text": "Un sistema operativo (abbreviato in SO, \"OS\" in inglese), in informatica, \u00e8 un software di base, detto anche piattaforma operativa (composto normalmente da pi\u00f9 sottosistemi o componenti software: kernel, scheduler, file system, gestore della memoria, gestore delle periferiche, interfaccia utente e spooler di stampa), che gestisce le risorse hardware e software della macchina, fornendo servizi di base ai software applicativi; tra i sistemi operativi per computer desktop si citano Microsoft Windows, MacOS, le distribuzioni Linux, sistemi Unix-like, BSD e Chrome OS, mentre per i dispositivi mobili, quali smartphone e tablet, vi sono iOS, Android, Windows Phone, Sailfish OS, Symbian OS e KaiOS.\nStoria.\nLa storia dei sistemi operativi descrive l'evoluzione durante tutto il periodo di sviluppo dei Computer o calcolatori elettronici. Essa si sviluppa parallela a fianco della storia del computer e, pi\u00f9 in generale, della storia dell'informatica. In un periodo delimitabile tra il 1945 e il 1955 gli elaboratori elettronici erano ammassi di valvola termoionica oppure da valvole termoioniche, occupavano intere stanze, erano lentissimi e cos\u00ec costosi che potevano permetterseli soltanto grossi centri di calcolo o Universit\u00e0 o organizzazioni dotate finanziariamente. A partire dagli anni 1960 con lo sviluppo dei primi \"mainframe\" si resero necessari software per l'utilizzo che consentissero l'interfacciamento degli utenti con tali macchine, l'evoluzione si acceler\u00f2 a partire dagli anni 1970, soprattutto con l'avvento degli home computer e dei personal computer.\nDescrizione.\nUn sistema operativo \u00e8 un insieme di \"software\" che fornisce all'utente una serie di comandi e servizi per usufruire al meglio della potenza di calcolo di un qualsivoglia elaboratore elettronico, spaziando dal pi\u00f9 piccolo dei palmari al pi\u00f9 potente tra i \"mainframe\". I sistemi operativi nascondono tutti i dettagli tecnici legati allo specifico \"hardware\" e architettura rappresentando le informazioni ad un alto livello, meglio comprensibile dall'uomo.\nEsso garantisce l'operativit\u00e0 di base di un calcolatore, coordinando e gestendo le risorse hardware di processamento (processore) e memorizzazione (memoria primaria), le periferiche, le risorse/attivit\u00e0 software (processi) e facendo da interfaccia con l'utente, senza il quale quindi non sarebbe possibile l'utilizzo del computer stesso e dei programmi/software specifici, come applicazioni o librerie software.\n\u00c8 dunque un componente essenziale del sistema di elaborazione che funge da interfaccia tra l'utente e la macchina ed inoltre \u00e8 una base alla quale si appoggiano gli altri software, che dunque dovranno essere progettati e realizzati in modo da essere riconosciuti e supportati da quel particolare sistema operativo. Assieme al processore, con cui spesso \u00e8 strettamente legato, costituisce la cosiddetta piattaforma del sistema di elaborazione. In generale un sistema operativo pu\u00f2 essere:\nFunzioni principali.\nSecondo una definizione pi\u00f9 rigorosa, il sistema operativo \u00e8 un insieme di funzioni e strutture dati responsabile: \nSe il sistema di elaborazione prevede la possibilit\u00e0 di memorizzazione aggiuntiva dei dati su memoria di massa, come accade nei computer general purpose, esso ha anche il compito di:\nInfine, se \u00e8 prevista interazione con l'utente, viene solitamente utilizzata allo scopo un'interfaccia software (grafica o testuale) per accedere alle risorse hardware (dischi, memoria, I/O in generale) del sistema. D'altra parte, un sistema operativo pu\u00f2 essere utilizzato anche su una macchina che non preveda interazione diretta con un essere umano (per un esempio, vedi smart card o determinati sistemi embedded) spesso dunque pi\u00f9 leggero e semplificato.\nSolitamente un sistema operativo installato su computer fornisce anche degli applicativi di base per svolgere elaborazioni di diverso tipo.\nSebbene molte delle funzionalit\u00e0 sopraddette non siano spesso immediatamente visibili/percepibili dall'utente, l'importanza del sistema operativo di un calcolatore \u00e8 cruciale: oltre alla necessit\u00e0 di gestione delle funzionalit\u00e0 di base sopraddette, al di l\u00e0 delle prestazioni massime offerte dall'hardware dell'elaboratore stesso, il sistema operativo determina di fatto efficienza e buona parte delle prestazioni effettive di funzionamento dell'intero sistema ad esempio in termini di latenze di processamento, stabilit\u00e0, interruzioni o crash di sistema.\nStruttura.\nUn generico sistema operativo moderno si compone di alcune parti standard, pi\u00f9 o meno ben definite.\nKernel.\nUn kernel \u00e8 un gruppo di funzioni fondamentali, strettamente interconnesse fra loro e con l'hardware, che vengono eseguite con il privilegio massimo disponibile sulla macchina: la modalit\u00e0 kernel designa proprio questo tipo di interazione; un kernel non \u00e8 altro che un software che ha il compito di fornire ai moduli che compongono il sistema operativo e ai programmi in esecuzione sul computer le funzioni fondamentali ed un accesso controllato all'hardware, sollevandoli dai dettagli della sua gestione; esso fornisce dunque le funzionalit\u00e0 di base per tutte le altre componenti del sistema operativo, che assolvono le loro funzioni servendosi dei servizi che esso offre ed \u00e8 dunque il motore o core di un sistema operativo. A seconda del tipo di sistema operativo il kernel pu\u00f2 inglobare altre parti (kernel \"classico\", monolitico o modulare) o fornire solo funzioni base delegando pi\u00f9 funzioni possibile a oggetti/gestori esterni (microkernel). Un kernel tradizionale, ovvero monolitico e altri, integra invece dentro di s\u00e9 la gestione della memoria virtuale, la cpu, lo scheduler e i gestori di file system, nonch\u00e9 i driver necessari per il controllo di tutte le periferiche collegate.\nQuali funzioni sia opportuno che il kernel debba fornire e quali possano essere demandate a moduli esterni \u00e8 oggetto di opinioni divergenti: se il kernel di un sistema operativo implementa soltanto un numero molto ristretto di funzioni, delegando il resto ad altre parti esterne dette \"server\" o \"moduli\" in comunicazione con il kernel stesso, si parla di microkernel. Il vantaggio di un siffatto sistema operativo \u00e8 la maggiore semplicit\u00e0 del suo kernel, del suo sviluppo, la possibilit\u00e0 di cambiare facilmente i moduli e una certa tolleranza ai guasti in quanto se un modulo \"crolla\" (\"crash\"), solo la funzionalit\u00e0 del modulo s'interrompe, ed il sistema rimane funzionale e gestibile dall'amministratore (che pu\u00f2 ad esempio ripristinare la funzionalit\u00e0 del modulo stesso); lo svantaggio \u00e8 invece l'interazione pi\u00f9 complessa e costosa fra kernel e le altre componenti del SO stesso, che spesso rallenta il sistema e/o lo rende meno stabile.\nQuesto tipo di kernel \u00e8 pi\u00f9 complesso da progettare, mantenere ed aggiornare, ma \u00e8 anche pi\u00f9 veloce, efficiente e stabile. Una sua evoluzione \u00e8 costituita dai kernel \"modulari\", che mantengono al loro interno lo scheduler e i gestori di file system e memoria virtuale ma separano alcune funzioni non essenziali in moduli a s\u00e9 stanti, da caricare in memoria solo in caso di effettivo uso della funzione o periferica di loro competenza.\nSulla distinzione fra microkernel e kernel monolitico di notevole interesse \u00e8 il famoso dibattito fra Torvalds e Tanenbaum \"LINUX is obsolete\" che potete trovare su comp.os.minix al seguente collegamento.\nScheduler.\nLo scheduler \u00e8 il componente fondamentale dei sistemi operativi multitasking, cio\u00e8 quelli in grado di eseguire pi\u00f9 processi contemporaneamente (va inteso simbolicamente. In realt\u00e0 non c'\u00e8 una gestione parallela dei processi ma avviene in sequenza, i tempi sono talmente brevi che all'utente sembrer\u00e0 che i programmi vadano contemporaneamente). Lo scheduler si occupa di fare avanzare un processo interrompendone temporaneamente un altro, realizzando cos\u00ec un cambiamento di contesto (\"context switch\"). Generalmente computer con un processore sono in grado di eseguire un programma per volta, quindi per poter far convivere pi\u00f9 task \u00e8 necessario usare lo scheduler. Esistono vari algoritmi di scheduling che permettono di scegliere nella maniera pi\u00f9 efficiente possibile quale processo far proseguire. I migliori scheduler hanno di complessit\u00e0 O(1).\nI processi non hanno continuamente bisogno della CPU: a volte, anzich\u00e9 far eseguire istruzioni alla CPU, si mettono in attesa che arrivino dei dati da un file, o che l'utente prema un tasto della tastiera. Quindi si pu\u00f2, in linea di principio, usare questi tempi \"morti\" (di attesa) per far eseguire un altro programma. Quest'idea, sorta fin dai primi anni cinquanta, si concretizz\u00f2 nei \"sistemi operativi multitasking\", cio\u00e8 dotati di uno scheduler che manda in esecuzione pi\u00f9 processi (esecuzione di programmi), assegnando a turno la CPU ad ognuno e sospendendo l'esecuzione dei processi in attesa di un evento esterno (lettura/scrittura sulle memorie di massa, stampa, input utente ecc.) finch\u00e9 questo non si verifica. Dovendo ospitare in memoria centrale pi\u00f9 processi nello stesso tempo, i sistemi multitask hanno bisogno di pi\u00f9 memoria rispetto a quelli monotask: perci\u00f2 questo tipo di sistemi operativi \u00e8 quasi sempre dotato di un gestore di memoria virtuale. Inoltre, con pi\u00f9 processi simultaneamente attivi, il controllo delle risorse hardware diventa una reale necessit\u00e0 e non \u00e8 pi\u00f9 possibile farne a meno. Esistono sostanzialmente due modi di implementare il multitasking: \"cooperative\" e \"preemptive\" multitasking.\nNel primo sono i processi che, spontaneamente, cedono il controllo al sistema non appena hanno terminato la singola operazione in corso; nel secondo \u00e8 lo scheduler che ferma i processi allo scadere del tempo assegnato e trasferisce il controllo dall'uno all'altro:\nLo scheduler scandisce dunque il tempo di esecuzione dei vari processi e assicura che ciascuno di essi venga eseguito per il tempo richiesto. Normalmente lo scheduler gestisce anche lo \"stato\" dei processi e pu\u00f2 sospenderne l'esecuzione nel caso questi siano in attesa senza fare nulla, assegnando le risorse inutilizzate ad altri processi che le necessitano (esempio classico \u00e8 la richiesta di dati da disco). Nei sistemi operativi \"realtime\" lo scheduler si occupa anche di garantire una \"timeline\", cio\u00e8 un tempo massimo di completamento per ciascun task in esecuzione, ed \u00e8 notevolmente pi\u00f9 complesso.\nGestione input/output e periferiche.\nLa gestione dell'input/output ovvero delle periferiche di sistema \u00e8 attuata attraverso il meccanismo dell'interrupt da parte delle periferiche stesse che chiamano in causa il sistema operativo il quale operer\u00e0 un cambiamento di contesto (context switch) all'interno del ciclo del processore assegnando al processore il compito di input/output richiesto. Un'altra modalit\u00e0 tipica di gestione delle periferiche, alternativa agli interrupt, \u00e8 il polling.\nGestore di memoria.\nIl \"gestore di memoria\" \u00e8 la componente del sistema operativo che si occupa di gestire ed assegnare la memoria primaria ai processi che ne fanno richiesta immediatamente prima dell'elaborazione. La gestione della memoria \u00e8 necessaria anche per tenere traccia di quanta memoria \u00e8 impegnata e di quanta invece \u00e8 disponibile per soddisfare nuove richieste: in mancanza di un sistema di gestione, si avrebbe prima o poi il caso nefasto di processi che ne sovrascrivono altri, con gli ovvi inconvenienti. Esso \u00e8 eseguito dal MMU (\"Memory Management Unit\") che alloca la memoria primaria richiesta dai programmi e dal sistema operativo stesso, salva sulla memoria di massa le zone di memoria temporaneamente non usate dai programmi (memoria virtuale) e garantisce che le pagine \"swappate\" vengano riportate in memoria se richieste.\nUn altro buon motivo per registrare la memoria usata dai vari processi \u00e8 il fatto che, in caso di errori gravi, i processi possono andare in \"crash\" e non essere pi\u00f9 in grado di comunicare al sistema che la memoria che occupano pu\u00f2 essere liberata: in questo caso \u00e8 compito del gestore di memoria, dopo la terminazione anomala del processo, marcare come libere le zone di memoria possedute dal processo \"defunto\", rendendole disponibili per nuove allocazioni.\nPer poter gestire i programmi, divenuti processi, \u00e8 necessario che tutti gli indirizzi definiti in essi siano calcolati in forma relativa alla prima istruzione del programma (come se il programma dovesse essere caricato a partire dall'indirizzo 0 di memoria centrale). Al momento del caricamento, che pu\u00f2 essere eseguito in qualsiasi zona libera della memoria, gli indirizzi relativi verranno sommati al primo indirizzo di effettivo caricamento, diventando cos\u00ec assoluti: INDIRIZZO ASSOLUTO = INDIRIZZO RELATIVO + INDIRIZZO DI PARTENZA. Una modalit\u00e0/meccanismo tipico di gestione/assegnazione della memoria ai programmi/processi da parte del sistema operativo \u00e8 il paging.\nNel caso il sistema disponga di un meccanismo di memoria virtuale, il gestore della memoria si occupa anche di \"mappare\" (indirizzare) la memoria virtuale offerta ai programmi sulla memoria fisica e sui dischi rigidi del sistema, copiando da memoria a disco rigido e viceversa le parti di memoria necessarie di volta in volta ai programmi, senza che i programmi stessi o gli utenti debbano preoccuparsi di nulla.\nProtezione della memoria.\nLa protezione della memoria \u00e8 un sistema per prevenire la corruzione della memoria di un processo da parte di un altro. Di solito \u00e8 gestito via hardware ad esempio con una MMU, (Memory management unit) e dal sistema operativo per allocare spazi di memoria distinti a processi differenti.\nFile system.\nUn computer diventa infatti molto pi\u00f9 utile ed efficace se dotato di una memoria di massa: per gestirla serve un gestore di file system, cio\u00e8 un software che in sintesi \u00e8 composto da un insieme di funzioni che permetta di organizzare e gestire (accesso o lettura, scrittura o memorizzazione, ordinamento) i dati sulla superficie dei mezzi di memorizzazione secondo una struttura ben precisa. I sistemi operativi che risiedevano su disco e capaci di gestire un file system sono detti genericamente Disk Operating System, per l'appunto, DOS. L'esemplare pi\u00f9 famoso \u00e8 senz'altro l'MS-DOS di Microsoft, oggi sostituito dall'interfaccia grafica Windows, ma che era alla base dei sistemi operativi Windows 95/98/Me. Ne esiste anche una versione libera compatibile con i suoi programmi, il FreeDOS, ed altre versioni come il DR-DOS.\nIl file system si occupa dunque di esaudire le richieste di accesso alle memorie di massa. Viene utilizzato ogni volta che si accede a un file sul disco, e oltre a fornire i dati richiesti tiene traccia dei file aperti, dei permessi di accesso ai file. Inoltre si occupa anche e soprattutto dell'astrazione logica dei dati memorizzati sul computer (directory, ecc).\nA seconda dei casi, un particolare sistema operativo pu\u00f2 avere tutti questi componenti o solo alcuni. Un'ulteriore differenza fra i sistemi operativi \u00e8 data dal tipo di comunicazione fra i vari componenti: i sistemi operativi classici sono basati su chiamate dirette di funzioni, mentre molti sistemi operativi moderni, soprattutto quelli che adottano microkernel, si basano sul \"message passing\", sullo scambio di messaggi fra le loro varie parti e fra il sistema operativo e i programmi che fa girare.\nInterfaccia utente.\nIl secondo passo verso una migliore gestione del computer si ha con lo sviluppo di un'interfaccia utente separata dal kernel, un interprete di comandi che funzioni anche da interfaccia utente ovvero da Shell. Questa shell primitiva di solito funge anche da interprete per un linguaggio di programmazione: a seconda delle scelte dei progettisti del software pu\u00f2 essere un vero linguaggio oppure un pi\u00f9 semplice linguaggio di scripting con cui creare comandi batch. Era il tipico sistema operativo degli home computer degli anni 80, come il Commodore 64 e il Sinclair ZX Spectrum. L'interfaccia utente permette dunque all'utente di interagire con il computer. Esistono sostanzialmente due famiglie di interfacce utente: interfaccia a riga di comando e interfacce grafiche che forniscono, ad esempio, una scrivania (o \"desktop\").\nSpooler di stampa.\nLo \"spooler di stampa\" \u00e8 stato storicamente il primo modulo esterno del sistema operativo ad essere implementato, per risolvere il problema della gestione delle stampe su carta. Infatti, essendo le stampanti elettromeccaniche dei dispositivi molto lenti, i primi programmi per elaboratore dovevano necessariamente sprecare molto tempo di CPU, estremamente prezioso all'epoca, per controllare la stampante ed inviarle i dati. Riceve dunque dai programmi i dati da stampare e li stampa in successione, permettendo ai programmi di proseguire senza dover attendere la fine del processo di stampa.\nQuindi venne ideato un programma separato, che girava con una priorit\u00e0 molto bassa e che era visto dagli altri programmi come una normale stampante: in realt\u00e0 invece lo spooler accumulava i dati che un programma doveva stampare in un'apposita area di memoria RAM, e poi si faceva carico del processo di stampa vero e proprio lasciando gli altri programmi liberi di continuare la loro esecuzione.\nIl meccanismo fondamentale dello spooler di stampa \u00e8 rimasto sostanzialmente invariato dai suoi albori fino ad oggi: con gli anni e con il progredire della tecnologia le modifiche pi\u00f9 rilevanti sono state la capacit\u00e0 di gestire pi\u00f9 stampanti selezionabili a piacere, e la capacit\u00e0 di gestire anche stampanti remote, collegate cio\u00e8 non direttamente al computer su cui gira lo spooler ma ad altri elaboratori connessi via rete.\nInstallazione e avvio.\nTipicamente il sistema operativo, una volta installato sulla macchina, risiede nell'hard disk pronto ad essere caricato nella RAM durante la fase di avvio della macchina.\nDual boot / multiboot.\nTipicamente pi\u00f9 sistemi operativi possono essere installati sulla stessa macchina in modalit\u00e0 dual boot, selezionando poi il sistema desiderato nella fase di avvio del PC attraverso il boot manager. Tutto ci\u00f2 \u00e8 possibile solo in virt\u00f9 dell'operazione di partizionamento della memoria secondaria (hard disk) in pi\u00f9 settori logici indipendenti dove ciascuno pu\u00f2 ospitare un diverso sistema.\nAvvio.\nAll'accensione del computer il BIOS, dopo la fase di POST, esegue nella cosiddetta fase di boot, attraverso il boot loader, il caricamento del kernel del sistema operativo dall'hard disk alla RAM, come qualunque programma, pronto ad essere eseguito dal processore, rendendo la macchina pronta all'uso da parte dell'utente. Nel caso di sistemi operativi ad interazione con l'utente questa fase, dopo il login iniziale da parte dell'utente stesso, tipicamente comporta anche il caricamento di tutte le impostazioni di configurazione (\"settings\") e profilo utente inizializzando cos\u00ec lo spazio utente.\nInstallazione applicativi.\nQuando non gi\u00e0 direttamente presenti nel sistema originario, l'utente o l'amministratore pu\u00f2 installare applicativi aggiuntivi desiderati ad uso personale o professionale.\nAmministrazione.\nNei computer domestici usualmente l'amministratore del sistema operativo \u00e8 l'utente stesso attraverso un opportuno profilo utente dedicato (\"Administrator\" su sistemi Windows e \"Root\" sui sistemi Unix-Linux). Nelle realt\u00e0 aziendali i computer desktop e i server sono amministrati da team di sistemisti appositi gestendo e ripartendo tra di loro il carico di lavoro quasi sempre attraverso l'uso della riga di comando del terminale o attraverso il terminale virtuale.\nTask manager e pannello di controllo.\nUno strumento molto utile per l'amministrazione \u00e8 il task manager ovvero un programma, spesso presente di default sui sistemi operativi, utile per monitorare le risorse informatiche quali memoria RAM utilizzata e percentuale di utilizzo della CPU, nonch\u00e9 l'elenco di tutti i processi attivi in esecuzione e la possibilit\u00e0 di terminarli singolarmente. Molti sistemi mettono inoltre a disposizione per via grafica il cosiddetto \"pannello di controllo\" ovvero uno strumento di interfaccia grafica che consente di effettuare o rimuovere tutte le impostazioni di sistema (es. pannello di controllo di Windows).\nSicurezza.\nGestione utenti.\nLa multiutenza fa sorgere una serie di problemi dal punto di vista della sicurezza dei sistemi operativi ovvero come distinguere i vari utenti tra loro, come accertarsi che nessun utente possa causare danni agli altri o alla macchina che sta usando. Questi problemi di sicurezza informatica si risolvono assegnando un account univoco per ciascun utente, assegnando un proprietario ai file ed ai programmi e gestendo un sistema di permessi per l'accesso ad essi, e prevedendo una gerarchia di utenti (cio\u00e8 di account) per cui il sistema rifiuter\u00e0 tutti i comandi potenzialmente \"pericolosi\" e li accetter\u00e0 soltanto se impartiti da un utente in cima alla gerarchia, che \u00e8 l'amministratore del sistema.\nAntivirus e firewall.\nAlcuni sistemi operativi, tra cui i sistemi Microsoft Windows e MacOS, necessitano dell'installazione di opportuni antivirus o programmi anti-malware per scongiurare attacchi informatici al funzionamento e sicurezza del PC. I sistemi Unix-Linux non hanno bisogno di questo tipo di protezione essendo intrinsecamente pi\u00f9 sicuri. Spesso \u00e8 possibile installare e attivare anche opportuni firewall personali quando non \u00e8 gi\u00e0 presente un qualche tipo di firewall perimetrale nella rete. Questi programmi girano in background e tendono ad essere abbastanza \"pesanti\" ovvero tendono ad utilizzare risorse di memoria e processamento spesso non trascurabili.\nAggiornamento.\nUn'attivit\u00e0 tipica di amministrazione, spesso eseguita in maniera automatica, \u00e8 quella dell'aggiornamento (\"update\") di sistema attraverso patch scaricate periodicamente dal sito del produttore o da repository opportuni. Si tratta di porzioni di codice che una volta installate rendono pi\u00f9 sicuro il sistema (\"patch di sicurezza\") eliminando vulnerabilit\u00e0 intrinseche o rendendo pi\u00f9 affidabile il funzionamento del PC (\"patch di sistema\"). Su Windows questi aggiornamenti vengono detti \"service pack\". L'aggiornamento a una versione superiore di sistema \u00e8 detto invece \"upgrade\".\nSistemi operativi particolari.\nSistemi operativi per mainframe.\nIl mainframe computer (ellissi utilizzata comunemente: mainframe) o sistema centrale \u00e8 un tipo di computer caratterizzato da prestazioni di elaborazione dati di alto livello di tipo centralizzato, opposto dunque a quello di un sistema distribuito come un cluster computer. Tipicamente sono presenti in grandi sistemi informatici come i centri elaborazione dati o organizzazioni (pubbliche e private) dove sono richiesti elevati livelli di multiutenza, enormi volumi di dati, grandi prestazioni elaborative, unite ad alta affidabilit\u00e0.\nLinux per IBM Z e UNIX.\nI nuovi, pi\u00f9 piccoli ed economici IBM Z insieme a Linux, si impongono come un'interessante alternativa ai server di tecnologia RISC o SPARC con Unix. Linux su macchine con tecnologia Mainframe (MF) sembra essere una soluzione tecnicamente adottabile sotto molti punti di vista:\n\u00c8 quindi oggi possibile proporre un paragone tra Linux su IBM Z ed una macchina Unix. L'IBM Z fornisce, infatti, valore in molteplici aree:\nQuesti sono alcuni benefici unanimemente riconosciuti della piattaforma IBM Z. Ci sono anche molti motivi per adottare Linux su IBM Z:\nLa gestione di complessi carichi di lavoro nell'IBM Z.\nCome tutte le tecnologie si sono evolute nell'ottica di poter ospitare carichi di lavoro specifici, una serie di tecnologie sono state integrate all'interno degli IBM Z per poter ospitare carichi di lavoro eterogenei tra loro all'interno della stessa elaborazione. Non \u00e8 affatto inusuale constatare che un solo System z9 riesca a gestire applicazioni prettamente transazionali insieme ad applicazioni di Business Intelligence. Questo \u00e8 dovuto ad un costante ammodernamento della piattaforma che ha cercato di mantenere come caratteristica fondamentale l'effettivo supporto a tutto ci\u00f2 che la tecnologia aveva gi\u00e0 prodotto.\nIn poche parole, se negli anni ottanta le applicazioni transazionali IMS erano perlopi\u00f9 utilizzate in un mondo Mainframe, oggi, le applicazioni Java possono essere integrate all'interno di un'infrastruttura Z capace di mantenere le caratteristiche prestazionali della piattaforma transazionale tradizionale CICS ed IMS insieme a quelle generate dal nuovo carico di lavoro Java. Non solo. La quantit\u00e0 di dati prodotti nel tempo sono oggetto di analisi attraverso applicazioni che riescono a sfruttare le caratteristiche di \"DataBase Machine\" e di \"I/O Rate\" tipiche dell'IBM Z in generale. Non c'\u00e8, inoltre, da meravigliarsi se allo stesso tempo alcuni server Linux virtualizzati all'interno di uno z/VM espletano funzioni di servizi di rete infrastrutturali all'azienda (firewall, DHCP, dns).\nUna caratteristica della tecnologia dell'IBM Z \u00e8 l'abilit\u00e0 di supportare applicazioni di diversa natura attraverso tecniche intelligenti ed avanzate di gestione del workload disegnate per ri-allocare le risorse del sistema in maniera automatica e dinamica in accordo con le priorit\u00e0 definite. \u00c8 interessante inoltre comprendere come la definizione delle priorit\u00e0 non \u00e8 un qualcosa di definito dal punto di vista meramente tecnologico bens\u00ec da uno studio \"economico\" del processo di business associato.\nz/OS.\nSu sistemi IBM si \u00e8 soliti trovare come sistema operativo z/OS.\nSistemi operativi per server.\nI sistemi operativi per server sono molti ma i pi\u00f9 usati e pi\u00f9 conosciuti sono generalmente:\nI sistemi operativi per server possono essere sia installati direttamente sull'hardware della macchina, sia virtualizzati sopra un hypervisor (es. una distribuzione Linux su VMware ESXi) il quale permette di sfruttare lo stesso server fisico per pi\u00f9 server virtuali, ottimizzando la gestione delle risorse.\nIn diversi casi un sistema operativo pu\u00f2 fungere da hypervisor e server allo stesso tempo, ad esempio Windows Server con Hyper-V che ospita altri sistemi Windows, oppure i Logical Domains (LDoms) di Solaris.\nIn applicazioni pi\u00f9 specifiche, quali midrange e mainframe, \u00e8 possibile trovare sistemi operativi pi\u00f9 specifici e dedicati al processare alti volumi di record e transazioni: IBM AS/400, z/OS, z/TPF, oppure HP Integrity NonStop.\nServizi e tipi di server.\nSistemi operativi per dispositivi mobili.\nUn sistema operativo per dispositivi mobili (in inglese \"mobile OS\") \u00e8 un sistema operativo che controlla un dispositivo mobile con lo stesso principio con cui Mac OS, Unix, Linux o Windows controllano un desktop computer oppure un laptop.\nTuttavia affronta problematiche legate alla natura del dispositivo mobile, pi\u00f9 critiche rispetto ad un desktop o un laptop; tra le tante: la limitatezza delle risorse (memoria, CPU), l'assenza di alimentazione esterna, differenti tecnologie per l'accesso a Internet (WiFi, GPRS, HSDPA...), nuovi metodi d'immissione (touch screen, minitastiere), ridotte dimensioni del display.\nSistemi operativi realtime.\nUn sistema operativo realtime \u00e8 un particolare tipo di sistema operativo, in grado di garantire una risposta entro un dato tempo limite (millisecondi o microsecondi) a qualunque evento esterno. Questo requisito porta a una diversa struttura del sistema: per esempio i sistemi realtime usano spesso il polling (meno efficiente, ma deterministico) invece degli interrupt per gestire le periferiche, e non hanno memoria virtuale.\nI sistemi realtime si trovano spesso in ambito industriale, musicale o comunque dove sia necessario ottenere una risposta dal sistema in un tempo massimo prefissato. A loro volta i sistemi realtime si possono dividere in due categorie: hard e soft, a seconda dei tempi di risposta; un PC che faccia girare un gioco in 3D, per esempio, pu\u00f2 essere considerato un sistema \"soft-realtime\".\nSistema operativo online.\nMediante opportuni software, il sistema operativo pu\u00f2 avere la funzionalit\u00e0 di \"desktop remoto\", che consente tramite una connessione internet l'accesso al proprio elaboratore e a tutti gli applicativi e dati salvati in uno specifico momento. Tramite accesso remoto sono possibili le stesse operazioni che si possono fare stando davanti al proprio elaboratore. L'accesso \u00e8 protetto da \"user\" e \"password\" che possono essere al limite condivisi da una comunit\u00e0 di utenti. In questo caso, il desktop remoto \u00e8 un'evoluzione della tradizionale cartella condivisa. La cartella condivisa gi\u00e0 permetteva la comunicazione di qualsiasi file, dunque anche di eseguibili, installabili da remoto in locale, oltrech\u00e9 di dati.\nSistemi distribuiti in rete.\nTra le varie ipotesi d'uso di un sistema operativo c'\u00e8 anche la possibilit\u00e0 di gestione di un sistema distribuito in rete. In tal caso la computazione viene distribuita tra pi\u00f9 computer collegati in rete tra loro. In questo modo le risorse e il carico computazionale vengono condivise e bilanciate, ottenendo una maggiore affidabilit\u00e0 e costi pi\u00f9 contenuti nella scalabilit\u00e0. Una configurazione funzionalmente simmetrica permette che tutte le macchine componenti abbiano lo stesso ruolo nel funzionamento del sistema e lo stesso grado di autonomia. Un'approssimazione pratica di questa configurazione \u00e8 il clustering. Il sistema viene suddiviso in cluster semiautonomi, dove ognuno di essi, a sua volta, \u00e8 costituito da un insieme di macchine e da un server cluster dedicato."}
{"id": "2929152", "revid": "101768", "url": "https://it.wikipedia.org/wiki?curid=2929152", "title": "John Hodiak", "text": "Biografia.\nNato da Walter Hodiak e Anna Pogorzelec, di origini ucraine-polacco, John Hodiak crebbe a Hamtramck (Michigan), un sobborgo di Detroit, e inizi\u00f2 a recitare a 11 anni in allestimenti in polacco e in russo presso la \"Ukrainian Catholic Church\", spronato dal padre che aveva fatto qualche esperienza artistica da dilettante.\nTerza base nella squadra di baseball della scuola, gli venne offerto un ingaggio con il team \"St. Louis Cardinals\", ma Hodiak rifiut\u00f2, preferendo tentare la strada della recitazione alla radio. Mentre frequentava dei corsi di dizione per perfezionare il proprio accento europeo, lavor\u00f2 come caddy presso un club di golf a Detroit e poi come impiegato presso la casa automobilistica Chevrolet. Trasferitosi poi a Chicago, divenne un apprezzato speaker e interprete radiofonico.\nArrivato a Hollywood nel 1942, dopo essere stato esonerato dal servizio militare perch\u00e9 affetto da ipertensione, firm\u00f2 subito un contratto con la MGM. Favorito dalla particolare situazione del momento presso le case cinematografiche, alla ricerca di giovani primi attori non impegnati sul fronte della seconda guerra mondiale, Hodiak attir\u00f2 subito l'attenzione del pubblico grazie al ruolo del marinaio John Kovac nell'avvincente dramma \"Prigionieri dell'oceano\" (1944) di Alfred Hitchcock, che gir\u00f2 per la Twentieth Century Fox, e all'interpretazione del maggiore italo-americano Victor Joppolo in un altro celebre film bellico dell'epoca, \"Una campana per Adano\" (1945), a fianco di Gene Tierney.\nEntrambi i film riscossero un grande successo di pubblico, e Hodiak ebbe il suo momento di massima popolarit\u00e0, sfruttando i propri lineamenti tenebrosi e l'inquieta personalit\u00e0 in altri successi dell'immediato dopoguerra, come \"Il bandito senza nome\" (1946), \"Furia nel deserto\" (1947) e \"Bastogne\" (1949). Pur continuando a lavorare intensamente, ebbe difficolt\u00e0 a mantenere ruoli da protagonista e venne via via relegato in parti di fianco, in pellicole interpretate accanto a divi di maggior presa presso il pubblico, come Clark Gable in \"La lunga attesa\" (1947), \"Suprema decisione\" (1948) e \"Il cacciatore del Missouri\" (1951), Spencer Tracy in \"Malesia\" (1949) e \"Omert\u00e0\" (1951).\nNel 1953 Hodiak si ciment\u00f2 sul palcoscenico, debuttando a New York nella pi\u00e8ce \"The Chase\", che non riscosse grande successo ma gli assicur\u00f2 buone recensioni da parte della critica. Gli fu quindi affidato il ruolo del luogotenente Maryk in \"The Caine Mutiny Court Martial\", adattamento di Herman Wouk del proprio dramma \"L'ammutinamento del Caine\", che ottenne un ottimo riscontro di pubblico grazie a una tourn\u00e9e che si protrasse nei due anni successivi.\nNello stesso periodo Hodiak continu\u00f2 comunque a recitare sui set cinematografici, senza per\u00f2 ottenere ruoli in pellicole di particolare pregio. Verso la fine delle riprese del suo ultimo film, \"Gli eroi della stratosfera\" (1956), un soggetto fantascientifico a carattere documentaristico, l'attore fu colpito da un fatale attacco cardiaco e mor\u00ec la mattina del 19 ottobre 1955, all'et\u00e0 di 41 anni, nella casa che aveva acquistato per i genitori nel quartiere di Tarzana (Los Angeles), mentre si preparava per recarsi sul set.\nVita privata.\nDal matrimonio con la collega e attrice Anne Baxter, che spos\u00f2 nel 1946 e da cui divorzi\u00f2 nel 1953, Hodiak ebbe un'unica figlia, Katrina, nata il 9 luglio 1951.\nDoppiatori italiani.\nNelle versioni in italiano dei suoi film, John Hodiak \u00e8 stato doppiato da:"}
{"id": "2929154", "revid": "247222", "url": "https://it.wikipedia.org/wiki?curid=2929154", "title": "Tumori dell'ano", "text": ""}
{"id": "2929157", "revid": "1442080", "url": "https://it.wikipedia.org/wiki?curid=2929157", "title": "Fontana dei Bottini", "text": "La Fontana dei Bottini \u00e8 un fontanile ottocentesco, utilizzato un tempo quale abbeveratoio di animali e lavatoio, situato sul versante orientale del colle di Todi (PG), poche centinaia di metri a valle delle antiche mura cittadine, in prossimit\u00e0 dell'ex Mattatoio comunale (quest'ultimo oggi riconvertito a palazzina residenziale).\nStoria e descrizione.\nFu realizzata nel 1872 per utilizzare le acque drenate dal livello inferiore del complesso di gallerie ipogee scavate sin dall'inizio del secolo XIX per drenare l'acqua di falda che provocava il franamento di parte della citt\u00e0.\nIl termine \"bottino\" \u00e8 sinonimo di \"cunicolo\" e si riferisce alle gallerie che alimentano le vasche.\nLa fontana (utilizzata fino agli anni Sessanta del Novecento dalle locali lavandaie, poi abbandonata e finita completamente sepolta sotto terra), come anche le altre strutture circostanti, a partire dal 1999 \u00e8 stata recuperata e restaurata dall'Associazione Culturale Toward Sky e attualmente \u00e8 inserita nel Parco Storico della Fabbrica della Piana."}
{"id": "2929167", "revid": "1408685", "url": "https://it.wikipedia.org/wiki?curid=2929167", "title": "Vacuna", "text": "Vacuna (latino \"Vacuna\") era un'antichissima dea sabina.\nPoco ci \u00e8 giunto riguardo ad essa.\nDescrizione.\nVacuna figlia di Sabo (latino \"Sabus\"), personaggio della mitologia sabina, dalla quale deriverebbe la radice \"sab\" che unisce Sabini Sabelli e Sanniti, figlio del dio Sanco (latino Sancus), antica divinit\u00e0 Osco-Umbra chiamato da alcuni Giove Fidius che veniva assimilato ad Eracle. Era considerato protettore dei giuramenti, e per questa ragione la sua radice etimologica si fa risalire al verbo sancire.\nVacuna era venerata, prima dai Sabini poi dai Romani, come patrona del riposo dopo i lavori della campagna. Divinit\u00e0 di ampio utilizzo, ma soprattutto riconosciuta e invocata per la fertilit\u00e0, legata alle fonti, alla caccia, e al riposo, la radice del suo nome \u00e8 ancor oggi largamente utilizzato, facile \u00e8 riconoscerla in tutto ci\u00f2 che induce al riposo e alla contemplazione: Vacare; Vacante; Vacanze; Vacuare; Vacuo; Vagabondare. Quindi, unitamente ai pacifici luoghi appenninici dell'Italia centrale, si pu\u00f2 definire la divinit\u00e0 del riposo. Molti sono i luoghi etimologicamente riconducibili a Vacuna: Vacone; Bacugno; Bocchignano; Mansio ad Vacanas, che sorgeva in prossimit\u00e0 della Valle di Baccano, (Bacane) (La mansio \u00e8 composta di un'area adibita al riposo del viaggiatore) e altri, tutti nell'Italia centrale.\nVacuna, \u00e8 stata anche identificata, da autori antichi, con la dea Vittoria ed in seguito con Cerere, Minerva e Diana, e, in epoca ancora pi\u00f9 tarda, con Nike.\nCulto.\nAveva un santuario fatiscente presso la villa di Orazio, i cui resti secondo alcuni sono stati identificati nei pressi di Licenza (RM) e secondo altri nei pressi di Bacugno (RI) o Vacone (RI), che prendono il nome proprio dalla dea sabina, fin dalla fondazione. In suo onore, all'inizio dell'inverno veniva celebrata la festivit\u00e0 dei \"Vacunalia\".\nIl culto di Vacuna sopravvisse all'avvento del cristianesimo, dal quale fu probabilmente assimilato, e in alcuni paesi della Sabina \u00e8 sopravvissuto fino ad oggi. Infatti in alcuni borghi dell'alta valle del Velino (come Sigillo di Posta, Villa Camponeschi di Posta o Colle Rinaldo di Borgo Velino) si usa ancora portare in processione \"Lu Manocchiu\", un grosso covo di spighe di grano offerto come ringraziamento alla divinit\u00e0.\nA Vacone si tiene ogni anno una rievocazione storica in costume dei festeggiamenti in onore di Vacuna (denominata \"Sacra Vacunae\", a fine giugno)."}
{"id": "2929176", "revid": "1833487", "url": "https://it.wikipedia.org/wiki?curid=2929176", "title": "Daniel Alom\u00eda Robles", "text": "El C\u00f3ndor Pasa.\n\u00c8 noto per aver composto \"El C\u00f3ndor Pasa\", nel 1913, come parte di una omonima zarzuela.\nQuesta canzone, basata su musiche popolari delle Ande, \u00e8 forse la pi\u00f9 nota canzone peruviana in quanto la sua melodia fu usata dal gruppo andino Los Incas, il gruppo dove suon\u00f2 anche U\u00f1a Ramos, che la incise nei primi anni '60.\nVenne poi reinterpretata anche da Simon &amp; Garfunkel, con un testo in inglese ed il titolo \"El Condor Pasa (If I Could)\", ed inclusa nell'album del 1970 \"Bridge over Troubled Water\".\nIn italiano fu incisa da Patty Pravo, Gianni Morandi e Gigliola Cinquetti."}
{"id": "2929177", "revid": "69469", "url": "https://it.wikipedia.org/wiki?curid=2929177", "title": "Pace di Pressburg", "text": ""}
{"id": "2929182", "revid": "1305772", "url": "https://it.wikipedia.org/wiki?curid=2929182", "title": "Patto Nazionale", "text": "Il Patto Nazionale () \u00e8 un patto d'onore, non scritto, che ha istituzionalizzato nell'estate del 1943 il Confessionalismo libanese al momento del conseguimento della sua indipendenza dalla potenza mandataria francese nel corso della Seconda guerra mondiale.\nStoria.\nIntegrandosi sulla costituzione libanese del 1926, regola tuttora i rapporti tra le varie comunit\u00e0 religiose ed etniche del Paese. In base ad esso le componenti maronite, quelle sciite, quelle sunnite, quelle druse e quelle delle comunit\u00e0 minori cristiane concordarono su quanto segue:\n \nUna maggioranza cristiana attestata dal censimento del 1932 fu la base per delineare la struttura di governo. Essa dava ai cristiani il completo controllo della Repubblica (vista la struttura presidenzialistica dello Stato), il comando delle forze armate e la maggioranza parlamentare. Tuttavia, a causa di un mutato trend di crescita della popolazione, i musulmani (tendenzialmente pi\u00f9 poveri) crebbero demograficamente in maniera maggiore rispetto alla componente cristiana, decisamente pi\u00f9 ricca. Inoltre, i cristiani emigrarono in modo assai pi\u00f9 sensibile, erodendo ulteriormente la maggioranza della loro componente nel Paese e divenne sempre pi\u00f9 chiaro, col trascorrere degli anni, che i cristiani seguitavano a gestire in modo sicuramente eccessivamente privilegiato il Libano. Gli anni passarono senza che fosse organizzato un nuovo censimento, dai risultati assai probabilmente imbarazzanti ma l'insoddisfazione delle componenti islamiche cresceva, costituendo un problema politico di non lieve proporzione, contribuendo allo scoppio della guerra civile libanese, accelerata dalla cospicua affluenza di palestinesi, in grande maggioranza (ma non esclusivamente) musulmani sunniti (Randal 1983: 50).\nGli accordi di \u1e6c\u0101\u02beif del 1989 hanno mutato la \"ratio\" del Parlamento a 50:50 e ridotto il potere del Presidente della Repubblica maronita."}
{"id": "2929183", "revid": "128245", "url": "https://it.wikipedia.org/wiki?curid=2929183", "title": "Ubuntu Netbook Remix", "text": ""}
{"id": "2929185", "revid": "22475", "url": "https://it.wikipedia.org/wiki?curid=2929185", "title": "Sotto il burqa", "text": "Sotto il burqa (titolo originale \"The Breadwinner\"), \u00e8 il primo libro della trilogia di Parvana scritto da Deborah Ellis e ambientato in Afghanistan, durante il dominio dei talebani. Parvana \u00e8 la protagonista del libro. Una ragazzina di 11 anni che deve vestirsi e comportarsi da ragazzo per mantenere la sua famiglia.\nFilm.\n\"Sotto il burqa\" \u00e8 stato adattato nel film d'animazione \"I racconti di Parvana - The Breadwinner\", diretto da Nora Twomey, distribuito in tutto il mondo il 17 novembre 2017, dopo essere stato presentato in anteprima al Toronto International Film Festival nel settembre 2017."}
{"id": "2929186", "revid": "715366", "url": "https://it.wikipedia.org/wiki?curid=2929186", "title": "L'Opri\u010dnik", "text": "L'Opri\u010dnik o L'ufficiale della guardia, \u00e8 un'opera lirica in 4 atti e 5 scene, di P\u00ebtr Il'i\u010d \u010cajkovskij su suo libretto, tratto dalla tragedia omonima di Ivan Ivanovi\u010d La\u017ee\u010dnikov.\nStoria della composizione.\n\u010cajkovskij lavor\u00f2 all'opera dal febbraio 1870 al marzo 1872. In essa vennero inserite delle musiche tratte dalla sua prima opera \"Il Voevoda\" (1869). L'opera venne dedicata al granduca Konstantin Nikolaevi\u010d Romanov, e la prima ebbe luogo al teatro Mariinskij di San Pietroburgo il 12 (24) aprile 1874. L'organico dell'orchestra era il seguente:\nTrama.\nL'azione ha luogo a Mosca al tempo dell'Opri\u010dnina (1565-73).\nAtto I.\nIl giardino della dimora degli \u017dem\u010du\u017enyj. Il principe \u017dem\u010du\u017enyj promette in sposa la figlia Natal'ja al vecchio boiardo Mitkov, che per amore non chieder\u00e0 alla sposa la dote. Ma Natal'ja \u00e8 ancora innamorata del suo precedente fidanzato Andrej Morozov, al quale era legata fin dall'infanzia. Successivamente per\u00f2 tra le due famiglie sorse un odio implacabile, legato anche all'istituzione dell'Opri\u010dnina: la famiglia Morozov fa parte dell'antica nobilt\u00e0 feudale, oggetto delle persecuzioni degli opri\u010dniki. Andrej, per compiacere il principe \u017dem\u010du\u017enyj ed ottenere la mano di sua figlia, decide di seguire il consiglio del suo amico Basmanov ed entrare negli opri\u010dniki.\nAtto II.\nScena prima L'isba dove Andrej vive con la madre dopo che la loro famiglia \u00e8 caduta in disgrazia. Andrej torna a casa con i soldi ricevuti da Basmanov, ma la madre, piena di odio e di sdegno verso gli opri\u010dniki, li rifiuta. Andrej decide cos\u00ec, per tranquillizzarla, di non rivelarle il suo proposito di recarsi dallo zar per chiedere di entrare a far parte degli opri\u010dniki.Scena seconda La residenza dello zar ad Aleksandrov. Andrej, in preda a grande sofferenza e titubanza, entra nell'Opri\u010dnina: a forza giura di rinnegare tutta la sua vita precedente e ripudiare sua madre ed i suoi parenti. Il principe Vjaz'minskij, mortale nemico dei Morozov, che assiste alla cerimonia, nota con piacere il tormento interiore di Andrej ed inizia a pensare a come tendergli una trappola.\nAtto III.\nIn una piazza di Mosca. Natal'ja, fuggita dal padre e dall'odiato promesso sposo, chiede protezione ai Morozov, ma l'anziana vedova gliela rifiuta. Il principe \u017dem\u010du\u017enyj, adirato con la figlia, la cattura e la fa legare dai suoi servi, quando arrivano Andrej e Basmanov alla testa degli opri\u010dniki e liberano la ragazza. La vedova, vedendo che suo figlio \u00e8 diventato un opri\u010dnik, lo maledice. Andrej ne \u00e8 cos\u00ec turbato che decide di andare dallo zar per chiedergli di poter uscire dagli opri\u010dniki.\nAtto IV.\nLa residenza dello zar ad Aleksandrov. Si celebrano le nozze tra Andrej e Natal'ja. Anche se lo zar ha accolto la richiesta di Andrej, quest'ultimo \u00e8 per\u00f2 legato dal giuramento di obbedienza fino alla mezzanotte. Giunge Vjaz'minskij con un ordine dello zar: egli vuole per s\u00e9 la bella Natal'ja. Invano Basmanov tenta di convincere Andrej che si vuole solo mettere alla prova la sua fedelt\u00e0: egli si rifiuta di eseguire l'ordine, infrangendo il giuramento.Sulla piazza deserta c'\u00e8 un patibolo: Vjaz'minskij conduce la vedova Morozova per mostrarle il figlio giustiziato e lei, a quella vista, cade morta. Un lugubre e solenne coro finale celebra il terribile zar.\nStruttura dell'opera.\nAtto II.\nScena prima\nScena seconda\nOpere derivate.\nArrangiamenti del compositore"}
{"id": "2929187", "revid": "1272592", "url": "https://it.wikipedia.org/wiki?curid=2929187", "title": "Primo Savani", "text": "Nato in una famiglia di modeste condizioni, era il primo di sette fratelli. All'et\u00e0 di 17 anni, grazie anche a borse di studio, ottenne l'abilitazione magistrale. Dedicatosi all'insegnamento, si iscrisse contemporaneamente alla facolt\u00e0 di giurisprudenza dell'Universit\u00e0 di Parma. Simpatizzante delle idee socialiste, nel 1924 fu tra i fondatori del \u00abCircolo universitario antifascista\u00bb aderendo al Partito Comunista Italiano.\nDopo l'8 settembre 1943 decide di aggregarsi ai gruppi di partigiani che si stavano formando sulle montagne dell'Appennino parmense, scegliendo il nome di battaglia \"Mauri\". La moglie e le due figlie, per sfuggire alle persecuzioni, condivisero la sua vita di partigiano. Nel 1944 le formazioni parmensi decisero di costituire un comando unificato, sotto la denominazione di \u00abComando Unico Operativo per la provincia di Parma\u00bb. Savani venne nominato commissario politico a fianco di Giacomo di Crollalanza, il leggendario comandante \u00abPablo\u00bb. In questo incarico si espressero tutte le sue doti di equilibrio, gli \u00e8 riconosciuto il merito di essere stato tra gli artefici dell'unit\u00e0 delle forze partigiane. Alla fine del conflitto Savani rivest\u00ec le funzioni di Pubblico ministero presso la Corte d'assise straordinaria per i processi a carico di fascisti che si erano macchiati di crimini, alcuni dei quali si conclusero con la condanna a morte.\nIl 20 aprile 1946 fu eletto primo sindaco comunista della Parma repubblicana e democratica. Nel 1950 fu eletto Presidente della Provincia, mantenendo tale incarico per dieci anni. Durante il suo mandato furono intraprese diverse opere pubbliche, tra cui il ponte sul Po a Casalmaggiore e il progetto dell'autocamionale della Cisa. Fu iniziata la costruzione del monumento al partigiano, realizzato da Marino Mazzacurati con la collaborazione dell'architetto Lusignoli, opera di alto livello artistico che fu premiata alla Biennale di Venezia.\nSavani fu tra i promotori della fondazione dell'Associazione Nazionale Partigiani d'Italia, e suo presidente fin dalla sua nascita. Fu un convinto regionalista, alcuni suoi scritti, molto apprezzati per la visione differenziata degli aspetti delle autonomie, sono considerati precursori dell'Ente Regione Emilia-Romagna."}
{"id": "2929190", "revid": "119717069", "url": "https://it.wikipedia.org/wiki?curid=2929190", "title": "Film di spionaggio", "text": "Il film di spionaggio \u00e8 un genere cinematografico il cui oggetto di spionaggio appunto pu\u00f2 essere descritto in maniera realistica, come ad esempio gli adattamenti di John Le Carr\u00e9, oppure in maniera fantastica come la serie di James Bond. Molti romanzi di spionaggio sono stati adattati ai film, tra cui le opere di John Buchan, John Le Carr\u00e9, Ian Fleming e Len Deighton.\nIl genere \u00e8 un aspetto molto significativo del cinema britannico, i pi\u00f9 importanti registi inglesi come Alfred Hitchcock e Carol Reed fornirono un contributo notevole con le storie sul servizio segreto britannico.\nStoria.\nIl film di spionaggio ha origini al tempo del cinema muto, prendendo spunti dai romanzi della letteratura o da opere di fantasia sulla prima guerra mondiale.\nNel 1928, Fritz Lang col film \"L'inafferrabile\" introdusse alcuni elementi che sarebbero diventati molto popolari in seguito nel genere spionistico:\nI film di Lang del periodo contenevano anche elementi tipici del thriller, anche se il personaggio centrale era una mente criminale interessata allo spionaggio solo a scopo di lucro. Inoltre molti dei film americani di Lang come \"Anche i boia muoiono\" si occupano di spie durante il periodo della seconda guerra mondiale.\nAlfred Hitchcock fu un regista molto interessato allo spionaggio come \u00e8 evidente da alcuni dei suoi film: \"L'uomo che sapeva troppo\" (1934), \"Il sipario strappato\" (1966), \"Notorious - L'amante perduta\" (1948), \"Il club dei trentanove\" (1935), \"Sabotaggio\" (1936), \"La signora scompare\" (1938). Questi film spesso coinvolgevano civili innocenti in cospirazioni internazionali. Altri invece hanno affrontato il genere in maniera pi\u00f9 professionale come \"Amore e mistero\" (1936).\nLa popolarit\u00e0 dei film di spionaggio ha visto il suo momento topico negli anni Sessanta, all'apice della guerra fredda, grazie alla serie di James Bond. Un'altra serie di discreto successo di questi ultimi anni \u00e8 stata Missione Impossibile.\nI film di spionaggio hanno avuto una rinascita di interesse alla fine del 1990, anche se si tratta piuttosto di film d'azione con elementi di spionaggio, come i pi\u00f9 recenti film di James Bond \"Casino Royale\" (2006) e \"Quantum of Solace\" (2008)."}
{"id": "2929192", "revid": "767487", "url": "https://it.wikipedia.org/wiki?curid=2929192", "title": "Jack Marchal", "text": "Biografia.\nMembro del movimento Occident nel 1966, fa parte nel 1968 del nucleo fondatore di Groupe union d\u00e9fense (GUD) ed entra nella direzione politica d'Ordre Nouveau, dirigendone il settore stampa e propaganda. Nel 1972 partecipa come tale alla creazione del Front National per poi aderire, due anni dopo, al Parti des forces nouvelles.\nDisegnatore eclettico e incisivo \u00e8 noto come l'autore del personaggio del \"Rat noir\" (in Italia conosciuto come \"Topo MIS\" e pubblicato sul magazine \"La voce della fogna\"), ispirato ai disegni di Raymond Macherot, utilizzato come immagine in molti volantini e manifesti del GUD. Il \"Rat noir\" \u00e8 stato anche l'eroe della serie \"Les Rats maudits\", pubblicato sulla rivista satirica Alternative.\nNel 1984 ritorna nel Front National di Jean Marie Le Pen.\nMusicista e compositore partecipa a vari concerti e festival di musica alternativa di destra, partecipa nel 1980 in Italia a Castel Camponeschi in Abruzzo, al III Campo Hobbit presentando le canzoni del suo LP \"Science &amp; Violence\". Da sempre attento alla cultura francese in primis ed europea in generale, Jack Marchal alla fine del 1990 entra nel gruppo di rock identitario francese (rock identitaire fran\u00e7ais) degli Elendil.\nIl 12 marzo 2016 partecipa al Memorial in ricordo del cantautore italiano Massimo Morsello, a Milano. "}
{"id": "2929194", "revid": "729019", "url": "https://it.wikipedia.org/wiki?curid=2929194", "title": "Alessandro Manfredi Luserna d'Angrogna", "text": "Biografia.\nNato dal Marchese Carlo Emanuele Manfredi d'Angrogna Luserna (1775-1823) e Camilla (1778-1802), nata contessa di Tenengo, discendeva da un ramo cadetto di una delle schiatte pi\u00f9 antiche della Savoia, e fu destinato fin da giovane alla carriera militare. Amico e compagno di battute di caccia del Re Vittorio Emanuele, fu un brillante ufficiale di artiglieria. A lui, coordinato da un giovane Alfonso Ferrero della Marmora, si deve l'istituzione delle batterie a cavallo . Le batterie a cavallo furono costituite l'8 aprile 1831 in Venaria Reale con lo scopo \"di far campagna come artiglieria leggera\" in appoggio celere ed aderente alle unit\u00e0 di cavalleria. Famose per le prese di posizione al galoppo a pochi metri dalle linee nemiche, sulle quali aprivano celermente il fuoco a mitraglia (definite anche \"cariche di artiglieria\"). Le Batterie a cavallo (inizialmente 3) costituite appunto con le regie patenti nel 1831 da Alfonso LA MARMORA ed inquadrate nel Corpo reale di Artiglieria, confluirono nell'allora Regimento di Artiglieria da campagna poi 5 reggimento artiglieria. La tradizione storica di tali batterie pertanto si innesta nel 5\u00ba reggimento di artiglieria da campagna in cui operano dal 1850 al 1871 anno in cui vengono sciolte in quanto, come proposto dal Ministro della Guerra Ricotti con il RD 15 Ottobre 1871, due Batterie a cavallo non sono sufficienti ed incrementarne il numero non era economicamente sostenibile e soprattutto con il nuovo materiare di artiglieria \"Quindi \u00e8 che, per la considerazione ancora che colla prossima adozione di un nuovo materiale da campagna pi\u00f9 leggiero, le batterie di battaglia saranno per raggiungere una mobilit\u00e0 tale da poter seguire i movimenti combinati colla cavalleria, ritiene il riferente che non si avr\u00e0 a deplorare la mancanza di batterie a cavallo\". Le batterie verranno poi ricostituite nel 1884 nell'8\u00ba reggimento artiglieria da campagna e poi unite a livello reggimento con il RD 23 giugno 1887.\nFormazione.\nEntra in Accademia il 29 marzo 1815 come cadetto di artiglieria. Viene promosso sottotenente il 18 dicembre 1817 nell'Arma di artiglieria ed il 13 settembre 1819 supera le selezioni per sottotenente anziano. Il 9 ottobre 1820 ha la promozione al grado di Luogotenente di 1\u00aa Classe per essere dal 30 gennaio 1826 Luogotenente Anziano.\nPrimi incarichi.\nIl 30 gennaio 1827 ha la promozione al grado di capitano. Nel settembre 1827 ottiene il comando di una batteria da campagna e poco dopo \u00e8 ammesso a Corte come scudiero di S.A.R. (Sua Altezza Reale) la Principessa di Savoia - Carignano.\nIl 17 aprile 1830 \u00e8 promosso capitano di 1\u00aa Classe, alla fine dello stesso anno viene nominato e destinato al comando come capitano dei Primi Scudieri di Sua Maest\u00e0 (S.M.).\nLe \"Voloire\".\nIl 24 settembre 1836 raggiunge l'avanzamento al grado di maggiore. Il 3 marzo 1840 assume il comando della Brigata artiglieria a cavallo di Venaria Reale, incarico che ricopre fino all'8 febbraio 1848 quando, conseguita la promozione al grado di colonnello viene sostituito dal maggiore Alfonso La Marmora, suo vicecomandante.\nPer le non comuni doti militari \u00e8 nominato il 4 giugno 1848, durante la Prima guerra d'indipendenza, capo di Stato Maggiore dell'artiglieria dell'armata. Il 28 ottobre 1850, ultimate le ostilit\u00e0, diviene il Comandante del Reggimento artiglieria da campagna poi rinominato nel 1860 in 5\u00ba Reggimento Artiglieria - Reggimento da Campagna le cui tradizioni sono confluite nell'odierno 5\u00ba Reggimento artiglieria \"Superga\".\nIn nome del Re.\nPer certo la missione pi\u00f9 penosa fu assolvere all'incarico di legato personale del giovane Re Vittorio Emanuele II per portare in Patria la salma del re Carlo Alberto di Savoia. Dopo la sconfitta con l'Austria le condizioni poste furono durissime e nella speranza che il suo Piemonte ottenesse condizioni meno severe la sera stessa, Carlo Alberto abdic\u00f2 in favore del figlio Vittorio Emanuele e lasci\u00f2 l'Italia verso l'esilio di Oporto in Portogallo scegliendo per s\u00e9 il semplice titolo di Conte di Barge. Qualche giorno dopo la partenza fu raggiunto in Francia da una delegazione del governo: all'abdicazione aveva dimenticato di firmare l'atto ufficiale. La destinazione scelta dal sovrano abdicatario sembr\u00f2 essere il Portogallo. Durante i pochi mesi dell'esilio diede ordine che nessuno lo raggiungesse. Carlo Alberto duramente provato nel fisico dagli sforzi fatti nel corso delle campagne degli anni precedenti (il re gi\u00e0 malato non si sottrasse mai alle cavalcate e alla dura vita militare mangiando e dormendo come i suoi subalterni) e dal lungo viaggio, in cui non mancarono mai i momenti in cui la popolazione non tributasse un omaggio al suo passaggio, Carlo Alberto mor\u00ec dopo pochi mesi il 28 luglio 1849 assistito dai medici inviati dal figlio per accudirlo. Il Conte Alessandro Manfredi ebbe l'incarico di recarsi con una nave da battaglia in Portogallo e sovrintendere alla preparazione del corpo del defunto sovrano. Carlo Alberto fu imbalsamato ed imbarcato, una volta a bordo, quindi formalmente in territorio Sardo, il Conte Alessandro ed altri dignitari procedettero al riconoscimento della salma attraverso uno spioncino che si apriva sui tre involucri funebri. Carlo Alberto fu riconosciuto da tutti, cos\u00ec scrisse il Cibrario \"Mercoled\u00ec 1\u00b0 d'agosto alle sette del mattino, il corpo di S. M., dopo qualche novella operazione destinata a perfezionare l'imbalsamazione, fu collocato in una cassa di piombo, nel coperchio della quale a riscontro del capo un vetro di sufficiente grandezza permetteva di vederne il sembiante. Questa cassa fu collocata in altra cassa di mogano avente uno sportello chiuso con due serrature d'ingegno diverso nella parte superiore corrispondente al vetro.\". La nave, mandata dal governo piemontese, pot\u00e9 partire verso Genova. Il 13 ottobre 1849 il corteo funebre arriv\u00f2 a Torino dove si svolsero i solenni funerali.\nAiutante di campo del Re.\nIl 26 marzo 1853 ottenne la promozione al grado di maggior generale d'artiglieria, lascia il comando del reggimento ed \u00e8 chiamato ad essere aiutante di campo generale del Re Vittorio Emanuele II. Il 26 giugno 1859 riceve la promozione a luogotenente generale.\nPierre Charles Mathon de La Varenne dice nel suo libro: \u00abCome si vede, la stirpe di Sardegna non \u00e8 una di quelle di cui possa temersi l'estinzione, e l'Italia possiede in essa, altrettanti soldati o difensori futuri. La casa militare del Re, assai ristretta quanto al personale, \u00e8 composta dei pi\u00f9 brillanti ufficiali. Cinque generali compiono le funzioni d'aiutanti di campo. Sono essi i generali Morozzo della Rocca Luserna d'Angrogna, Carderina, Actis, e Cialdini. Quest'ultimo \u00e8 inoltre ispettore del Corpo dei Bersaglieri, e la sua presenza alla corte del re ha un significato non certamente piccolo\u00bb.\nCome tale prende parte alle Campagne di Guerra per l'unit\u00e0 d'Italia e sul campo alla 3\u00aa guerra d'Indipendenza del 1866 ed il 1\u00ba novembre 1866, giunto all'et\u00e0 di 66 anni viene nominato Aiutante di Campo Onorario di Sua Maest\u00e0 il Re e gran Cacciatore quindi \u00e8 collocato a riposo per limiti di et\u00e0.\nEpilogo.\nPochi mesi dopo il congedo muore improvvisamente nella tenuta reale di San Rossore a Pisa. \u00c8 sepolto nella Cappella di Famiglia a Luserna San Giovanni. Ebbe due figli la sua discendenza vive col suo nome in Sud America."}
{"id": "2929195", "revid": "838137", "url": "https://it.wikipedia.org/wiki?curid=2929195", "title": "Unabh\u00e4ngiger Sportclub M\u00fcnster", "text": "L'Unabh\u00e4ngiger Sportclub M\u00fcnster \u00e8 una societ\u00e0 pallavolistica femminile tedesca con sede a M\u00fcnster: milita nel campionato di 1. Bundesliga.\nStoria.\nIl club venne fondato nel 1961 con il nome di \"Universit\u00e4ts-Sportclub M\u00fcnster\": gli anni settanta e l'inizio degli anni ottanta regalano alla squadra numerose vittorie sia in campionato che in Coppa: questo ciclo termina nel 1982 con la vittoria in Coppa CEV, prima affermazione in campo europeo.\nDal 1992 il club viene denominato \"Unabh\u00e4ngiger Sportclub M\u00fcnster\": gli anni novanta e l'inizio del nuovo millennio segnano un nuovo periodo di grandi successi sia a livello nazionale che internazionale, con la vittoria di due Coppe CEV e una Coppa delle Coppe.\nNegli ultimi anni il club sta vivendo un fase di ricambio generazionale, segnato da scarse prestazioni di squadra."}
{"id": "2929196", "revid": "729019", "url": "https://it.wikipedia.org/wiki?curid=2929196", "title": "Alvinio Misciano", "text": "Tenore lirico di fama mondiale, possedeva una voce di bel timbro, non particolarmente estesa ma duttile che gli consentiva di ricoprire sia ruoli drammatici che brillanti.\nBiografia.\nDopo aver studiato a Roma all'Accademia nazionale di Santa Cecilia con Gino Scolari e alla Scuola dell'Opera con Mario Basiola, debutt\u00f2 nel 1945 nella Fanciulla del West di Giacomo Puccini al Teatro dell'Opera di Roma. Aggregatosi a una compagnia italiana, fece esperienza all'estero toccando il Sudafrica e l'Australia rientrando in Italia nei primi anni cinquanta .\nNel 1956 interpret\u00f2 Mephisto alla Scala ne \"L'angelo di fuoco\" di Prokofiev e nel 1957 il Padre Confessore nei \"Dialoghi delle Carmelitane\" di Francis Poulenc. Nel 1958 si esib\u00ec a Chicago, a Londra e alla Piccola Scala di Milano nel ruolo di Fadinard ne \"Il cappello di paglia di Firenze\" che Nino Rota adatt\u00f2 da omonima farsa di Eug\u00e8ne Labiche .\nIl decennio successivo fu quello pi\u00f9 attivo per Alvinio Misciano. Dopo aver cantato a Genova, Brescia, Spoleto, Atene e Firenze, fu scritturato presso il Th\u00e9\u00e2tre des Champs-\u00c9lys\u00e9es a Parigi per interpretare l\"'Opera di Aran\" composta da Gilbert B\u00e9caud sulla base della sceneggiatura del film \"L'uomo di Aran\" di Robert J. Flaherty. Interprete preferito da Strehler per le sue regie liriche, fu attivo in un ampio repertorio di opere, soprattutto del periodo settecentesco .\nNegli stessi anni sessanta conobbe un giovane e ancora sconosciuto Luciano Pavarotti che lo ha sempre considerato il suo maestro. Oltre a esibirsi nei pi\u00f9 prestigiosi teatri del mondo, partecip\u00f2 a molte riduzioni televisive di opere liriche fino al 1977, quando improvvisamente decise di ritirarsi dopo la perdita della madre, che in trent'anni di carriera lo aveva sempre seguito .\nLa sua unica figlia, Maria Cristina, spos\u00f2 il conduttore Cino Tortorella (che allo Zecchino d'Oro lanci\u00f2 alcuni personaggi dello spettacolo, come Cristina D'Avena e Topo Gigio). Nel 1997, in un periodo di depressione, mor\u00ec precipitando dalla finestra del quarto piano della sua casa di Milano.\nNel 2013 \u00e8 stata celebrata una commemorazione in suo onore promossa dall'Associazione \"Repubblica di Narni\" per i 60 anni trascorsi dall'ultima recita che fece nel Teatro Comunale di Narni, Tosca e Boh\u00e8me di Giacomo Puccini.\nSempre nel 2013 Marco Piantoni biografo storico del Tenore, ha scritto un libro biografico in onore del Maestro Alvinio Misciano.\nNel 2014, in suo onore, a Narni viene organizzata la prima edizione del \"Festival Alvinio Misciano\", manifestazione promossa dall'Associazione \u201cTalenti d'Arte\u201d in collaborazione con la Associazione \u201cRepubblica di Narni\u201d, Associazione Musicanimus e il Comune di Narni: l'evento si articola in tre concerti (sabato 5 aprile e sabato 31 maggio al Teatro comunale \u201cGiuseppe Manini\u201d e il 29 giugno all'Auditorium San Domenico) eseguiti dall'Orchestra \u201cTalenti d'Arte\u201d (venticinque professionisti con esperienze pluriennali in formazioni orchestrali e solistiche) diretta dal maestro Marco Gatti.\nIl 30 agosto 2015 al Teatro Comunale di Narni si \u00e8 celebrato il centenario della sua nascita.\nIl 26 agosto 2018 \u00e8 stata intitolata una sala del teatro Comunale di Narni al Maestro Alvinio Misciano.\nRepertorio.\nOpera lirica.\nGiuseppe Verdi:\nGioachino Rossini:\nGaetano Donizetti:\nGiacomo Puccini:\nAltri compositori:"}
{"id": "2929197", "revid": "74801", "url": "https://it.wikipedia.org/wiki?curid=2929197", "title": "Frankie Yankovic", "text": "Antefatto.\nDi origini slovene, Yankovic proveniva da Cleveland (Ohio). Yankovic distribu\u00ec pi\u00f9 di duecento registrazioni nella sua carriera. Nel 1986 vinse il primo Grammy nella categoria \"Best Polka Recordings\".\nYankovic si allontanava raramente dallo stile sloveno della polka, ma fece una registrazione con il cantante country Chet Atkins, il cantante pop Don Everly, e una versione di \"Too Fat Polka\" con il comico Drew Carey, anche lui proveniente da Cleveland. Yankovic ebbe anche un rapporto di lunga data con il virtuoso della fisarmonica Joey Miskulin.\nStoria.\nYankovic si arruol\u00f2 nelle Forze Armate nel 1943, e ridusse numerose registrazioni durante il congedo, prima della partenza per l'Europa. Combatt\u00e9 nell'Offensiva delle Ardenne, dove un grave caso di congelamento che quasi provoc\u00f2 l'amputazione di mani e dei piedi; fortunatamente, fu capace di vincere la gangrena prima che divenne necessario, e vinse un Purple Heart. I dottori lo esortarono ad avere le sue dita amputate, ma lui rifiut\u00f2, dato che, se fosse stato cos\u00ec, avrebbe dovuto rinunciare a suonare la fisarmonica.\nFrankie Yankovic raggiunse la scena nazionale quando guadagn\u00f2 due dischi di platino per i due singoli \"Just Because\" e \"Blue Skirt Waltz\". Frankie Yankovic ottenne il titolo di \"Re della polka americana\" dopo aver battuto Duke Ellington in una battaglia tra band in Milwaukee.\nYankovic vinse un Grammy nel 1986 per l'album \"70 Years of Hits\". Fu il primo vincitore nella categoria Polka.\nFrankie Yankovic non \u00e8 imparentato con \"Weird Al\" Yankovic, sebbene Al abbia suonato \"Who Stole the Kishka?\" nell'ultimo album di Frankie, \"Song of the Polka King, Vol. 1\".\nYankovic mor\u00ec il 14 ottobre 1998, a New Port Richey, Florida, a causa di un infarto, all'et\u00e0 di 83 anni. Fu sepolto al Calvary Cemetery, Cleveland. Un centinaio dei suoi amici, familiari, fans fedeli e colleghi musicisti furono presenti al suo funerale."}
{"id": "2929198", "revid": "1782831", "url": "https://it.wikipedia.org/wiki?curid=2929198", "title": "Gundam Evolve", "text": ", anche nota come \"Mobile Suit Gundam Evolve\", \u00e8 una serie di OAV ambientati nelle diverse linee temporali del franchise di \"Gundam\". \u00c8 stata prodotta dalla Sunrise per conto della Bandai e finalizzata in particolare a promuovere la vendita di determinati modellini Gunpla, cui erano inizialmente abbinati i relativi video CD. Nel 2001 furono prodotti i primi cinque video, ma il successo dell'iniziativa convinse la Bandai a produrne altri e a pubblicarli anche indipendentemente dall'abbinamento con i modellini. Ad oggi i video prodotti sono in tutto 15, raccolti in tre diversi DVD, noti come \"Gundam Evolve ../+\" (\"Plus\"), \"Gundam Evolve ../\u03a9\" (\"Omega\") e \"Gundam Evolve ../\u0391\" (\"Alpha\").\nI video, di durata compresa tra i 5 e gli 8 minuti, sono dedicati ciascuno a uno specifico mobile suit, e presentano spesso scene alternative relative a storie gi\u00e0 raccontate nella cronologia ufficiale, oppure anche storie inedite, alternando diverse tecniche di animazione, dalla tradizionale \"cel animation\" a quella in 3D, fino all'animazione cel-shaded. Lo scopo di fondo \u00e8 quello di mostrare i mobile suit facendo uso di una CGI di alta qualit\u00e0.\nIl logo della serie rappresenta un Core Fighter danneggiato alla deriva nello spazio, tratto da un fotogramma dell'ultimo episodio della prima serie \"Mobile Suit Gundam\".\nEpisodi.\nVol. 1 - \"Gundam Evolve ../+\"\nVol. 2 - \"Gundam Evolve ../\u03a9\"\nVol. 3 - \"Gundam Evolve ../\u0391\""}
{"id": "2929202", "revid": "31754554", "url": "https://it.wikipedia.org/wiki?curid=2929202", "title": "Quercus Trojana", "text": ""}
{"id": "2929203", "revid": "31754558", "url": "https://it.wikipedia.org/wiki?curid=2929203", "title": "Quercus Troiana", "text": ""}
{"id": "2929209", "revid": "84184", "url": "https://it.wikipedia.org/wiki?curid=2929209", "title": "Noci", "text": ""}
{"id": "2929210", "revid": "112040886", "url": "https://it.wikipedia.org/wiki?curid=2929210", "title": "Scuola enologica di Alba", "text": "La scuola enologica \u00e8 un istituto di scuola media superiore di Alba, uno dei dieci d'Italia in cui si studia l'enologia.\nLa scuola, fondata nel 1881, \u00e8 intitolata al re Umberto I.\nStrutture.\nLa scuola dispone di laboratori chimici e microbiologici, nonch\u00e9 di una cantina sperimentale per la vinificazione delle uve provenienti dagli 8 ettari di vigneto di propriet\u00e0. Dispone inoltre di un laboratorio enologico per analisi conto terzi.\nAll'interno del complesso si trova anche la sede del Corso di Laurea in Viticoltura ed Enologia dell'Universit\u00e0 degli Studi di Torino."}
{"id": "2929211", "revid": "6923", "url": "https://it.wikipedia.org/wiki?curid=2929211", "title": "Virgin Australia", "text": "Virgin Australia Airlines, precedentemente chiamata Virgin Blue Airlines, \u00e8 la seconda compagnia aerea australiana. Ha sede a Brisbane ed \u00e8 di propriet\u00e0 del gruppo Virgin Australia Holdings Limited.\nDestinazioni.\nAccordi commerciali.\nAl 2022 Virgin Australia ha accordi di code-share con le seguenti compagnie:\nFlotta.\nA febbraio 2022 la flotta Virgin Australia risulta composta dai seguenti aerei:\nFlotta storica.\nNel corso degli anni Virgin Australia ha operato con i seguenti modelli di aeromobili:"}
{"id": "2929214", "revid": "108908813", "url": "https://it.wikipedia.org/wiki?curid=2929214", "title": "Borgo Eridania", "text": "Villaggio Eridania \u00e8 una localit\u00e0 del comune di Foggia, distante circa 10\u00a0km dalla citt\u00e0, sorta intorno ad un ex zuccherificio della Eridania da cui il nome della stessa frazione. Le case costruite intorno agli anni sessanta erano destinate ad ospitare dirigenti ed operai dello zuccherificio. Dopo la chiusura e dismissione dello stesso zuccherificio le case sono state poi vendute ed acquistate dai cittadini foggiani, che continuano a popolare la borgata.\nNel 2012 la Regione Puglia ha autorizzato la conversione dell'ex stabilimento in una centrale a biomasse da parte della societ\u00e0 Enterra S.P.A. "}
{"id": "2929215", "revid": "31754743", "url": "https://it.wikipedia.org/wiki?curid=2929215", "title": "Azul Brazilian Airlines", "text": ""}
{"id": "2929216", "revid": "508036", "url": "https://it.wikipedia.org/wiki?curid=2929216", "title": "Megasoma mars", "text": "Megasoma mars () \u00e8 un insetto coleottero della famiglia degli Scarabeidi.\nDescrizione.\n\"Megasoma mars\" \u00e8 di grandi dimensioni, pu\u00f2 infatti arrivare a misurare fino a 14 cm. \u00c8, inoltre il pi\u00f9 pesante dinastino del mondo, arrivando a pesare fino a 50 g.\nQuesto coleottero, presenta un corpo molto lucido, e tre paia di arti robusti e lunghi. La particolarit\u00e0 della lucentezza dell'intero corpo, per\u00f2, comprende solo i maschi, infatti le femmine, presentano anch'esse le elitre lucide, mentre il protorace \u00e8 rugoso.\nBiologia.\nLarva.\nLa larva, uscita dalle uova dopo 25 giorni dalla deposizione, \u00e8 di grosse dimensioni e pesante, viste poi anche le dimensioni e il peso dell'adulto. Essa \u00e8 della tipica forma a \"C\", e vive nel terreno nutrendosi di materia organica in decomposizione, compiendo 3 stadi: L1, L2, e L3. Lo stadio larvale dura circa 2 anni, dopodich\u00e9 la larva entra nello stadio di pupa che dura 2 mesi nei maschi e 40 giorni nelle femmine.\nAdulto.\nGli adulti appaiono durante tutto l'anno e, essendo di abitudini notturne, sono spesso attratti dalle luci artificiali. Essi formano assembramenti dove c'\u00e8 perdita de linfa dalle piante o frutta marcescente. A differenza di alcuni membri della sottofamiglia Dynastinae, i megasoma si nutrono anche nello stadio di vita adulta. Ci\u00f2 permette loro di arrivare a vivere fino a 8 mesi.\nDistribuzione.\n\"M. mars\" \u00e8 diffuso nel bacino amazzonico del Sud America settentrionale."}
{"id": "2929217", "revid": "486946", "url": "https://it.wikipedia.org/wiki?curid=2929217", "title": "Lodestar", "text": ""}
{"id": "2929221", "revid": "767487", "url": "https://it.wikipedia.org/wiki?curid=2929221", "title": "Nicola Raffaele Di Matteo", "text": "Con Gianni Salvioni \u00e8 stato il fondatore delle prime riviste con compact disc in Italia, Spagna e Francia e della casa discografica Ermitage nata dalla pubblicazione in compact disc (CD) di alcune registrazioni inedite di Arturo Benedetti Michelangeli. \u00c8 l'ideatore del formato editoriale espresso da Symphonia, una rivista periodica su carta pregiata che presenta e descrive l'interpretazione musicale di illustri maestri in stile chiaro ma completo, abbinando un compact disc inedito di un concerto dell'interprete. Per realizzare l'idea affida la direzione della collana a Piero Rattalino la cui prosa espressa nell'articolo di introduzione rappresentava il concetto editoriale. Realizzato il prototipo del mensile, lo presenta alla Radio Svizzera Italiana che decide di affidare alla nascente Ermitage la pubblicazione in esclusiva dell'archivio storico di grandi interpretazioni per essere pubblicati nel CD allegato alla rivista. Symphonia diviene cos\u00ec \"Symphonia - I tesori musicali della Radio Svizzera Italiana\". Lasciato Ermitage negli anni 90 per divergenze con i soci, inizia ad occuparsi di distribuzione diretta di audiovisivi in edicola. L'idea nasce quale via alternativa di vendita delle copie rese dalle edicole della rivista Symphonia e di altre pubblicazioni realizzate da Ermitage. Tipicamente, nel settore editoriale la gestione delle rese \u00e8 una attiivit\u00e0 complessa e costosa e cercare di trasformarla in fonte di ricavo \u00e8 una esigenza del settore. Fornire direttamente alle rivendite la collezione dei compact disc pubblicati insieme ad altri appare una buona soluzione. Dopo un periodo di test in sei edicole di Bologna, fonda CDShop che arriva a servire direttamente oltre 2.000 rivendite. La particolarit\u00e0 \u00e8 quella di avere un sistema automatico di selezione di CD e VHS che si basa sulla lettura di moduli di riepilogo delle vendite compilati dai rivenditori con una procedura standard e agevole. Il rapporto permetteva di analizzare le preferenze degli acquirenti e compilare la nuova lista di fornitura su di esse. Dai bilanci pubblici della societ\u00e0 che ha gestito l\u2019iniziativa (Istituto di Edizioni Antologiche IDEA srl) e il prezzo di vendita dei prodotti si calcola che nei primi anni di attivit\u00e0 siano stati venduti circa 1.000.000 di pezzi. Con CDShop sono stati introdotti per la prima volta i cosiddetti CD Budget Price il cui prezzo di vendita era di 9.900 lire (estremamente pi\u00f9 accessibile rispetto alle 40.000 lire dei CD in vendita in quel periodo). \nCompletati gli studi di informatica con il prof. Fabio Vitali all'Universit\u00e0 di Bologna, realizza un portale per la pubblicazione di manoscritti di Aquileia e il dizionario dei friulani. Da qui inizia a pubblicare articoli scientifici nel settore della informatica umanistica e web semantico. Si occupa inoltre di Folksonomie, una categorizzazione di risorse sul web basata su tag semantici applicati dagli utenti, e sviluppa un motore di ricerca basato su di esse.\nNel settore delle energie rinnovabili, fonda la societ\u00e0 Altavisio per la realizzazione di impianti fotovoltaici e Triarie per la costruzione di una nuova turbina eolica bipala con caratteristiche speciali come il doppio motore in linea.\nProgetta Sunreport, il primo servizio per il controllo e monitoraggio di impianti fotovoltaici senza la necessit\u00e0 di installare alcun dispositivo che vede la luce nel 2014: il sistema sfrutta i dati inviati dai contatori intelligenti rendendoli accessibili anche via Internet (servizio presente in Italia dagli anni 80 e sino ad allora utilizzato unicamente dalle utility elettriche e dal GSE) \nSunreport ottiene il brevetto al sistema nel 2018 e oggi monitorizza oltre 60.000 impianti che rappresentano l'8% di tutto il parco fotovoltaico installato in Italia.\nVive e lavora ad Halifax, in Canada, dove svolge l'attivit\u00e0 di ricercatore per la Dalhousie University."}
{"id": "2929228", "revid": "125721039", "url": "https://it.wikipedia.org/wiki?curid=2929228", "title": "Raffaele Trentini", "text": "Carriera.\nNasce calcisticamente nelle file del Soave, suo paese natale, dove debutta in Prima Categoria nella stagione 1962-63; dell'annata successiva \u00e8 il trasferimento nel Verona, dove rimane per un paio di campionati. Quindi il trasferimento prima a Barletta e poi nel Frosinone dove nella stagione 1967-68 Trentini migliora il record nazionale d'imbattibilit\u00e0 restando senza subire reti per ben minuti.\nSuccessivamente passa al Foggia nel 1968 e, dopo una prima stagione da secondo portiere, diventa titolare, tra i protagonisti della promozione in Serie A nel campionato 1969-1970 con Tommaso Maestrelli alla guida. Esordisce nella massima serie il 27 settembre 1970 in -Foggia (1-1), parando un calcio di rigore al granata Sergio Madd\u00e8. Rimane in Puglia fino al 1975, dove durante la stagione 1972-1973 coronata con un'altra promozione in Serie A, stabilisce il record d'imbattibilit\u00e0 fra tutti i portieri foggiani con minuti. Complessivamente vanta 52 presenze e 63 reti subite in due campionati di Serie A giocati con il Foggia.\nSuccessivamente veste le maglie di Brindisi, , e in Serie D. Chiude la carriera calcistica nei dilettanti del Valtramigna, dapprima come attaccante e poi come allenatore nelle stagioni 1980-81 e 1981-82. Nell'annata 1985-1986 guida per un breve periodo la squadra del suo paese natio, il Soave, partecipante al campionato veneto di Promozione."}
{"id": "2929229", "revid": "1543377", "url": "https://it.wikipedia.org/wiki?curid=2929229", "title": "Total Request Live On the Road", "text": "Total Request Live On the Road \u00e8 stata la denominazione del programma televisivo italiano \"Total Request Live\", in onda su MTV Italia che ha assunto durante l'estate 2010, girando tutta Italia con un truck itinerante che ha toccato numerose localit\u00e0 marittime. Il programma si rif\u00e0 alla vecchia edizione estiva \"Total Request Live On Tour\", andato in onda dal 2006 al 2009. La prima edizione dello show \u00e8 partita il 3 maggio dalla citt\u00e0 di Genova ed \u00e8 terminato il 24 settembre 2010 a Milano. L'ultima puntata dello show itinerante \u00e8 stata anche l'ultima puntata di Total Request Live. A maggio 2011, dopo i TRL Awards del medesimo anno, \u00e8 stata confermata la chiusura del programma.\nEdizioni.\nPrima ed unica stagione (3 maggio - 24 settembre 2010).\nIl tour del 2010 \u00e8 iniziato il 3 maggio a Genova ed \u00e8 terminato il 24 settembre a Milano. \u00c8 stato condotto da quattro nuovi vjs, Alessandro Arcodia, Brenda Lodigiani, Andrea Cadioli e Wintana Rezene.\nPalco.\nCon la rivoluzione della nuova edizione, a \"TRL\" viene cambiata anche la concezione di palco. Non pi\u00f9 un palco fisso vero e proprio che ha ospitato per anni numerose puntate dello show, ma un truck (un camion all'americana dalle dimensioni piuttosto grandi) che viagger\u00e0 su e gi\u00f9 per l'italia, fermandosi nelle piazze delle citt\u00e0 pi\u00f9 importanti. Polifunzionale, colorato e futuristico, il grande truck del programma si trasforma in un vero e proprio palco, con un meccanismo che ricorda molto i camion adottati nei luna park itineranti. La base del palco \u00e8 rettangolare con una pedana piccola rivolta verso il pubblico, usata spesso dai cantanti nelle loro performance.\nNella parte destra del truck \u00e8 posizionato il classico ledwall in cui vengono mostrati i video della classifica e degli speciali registrati dai VJ. Per la prima volta, inoltre, durante le dirette sono frequenti i collegamenti con il backstage di TRL che ha finalmente un ruolo importante nelle dirette: mentre prima infatti veniva mostrato solo nelle puntate milanesi dello show e nel tour veniva sempre nascosto, con questa nuova tipologia di show il backstage diventa punto di riferimento di VJ per intervistare gli ospiti e per lanciare importanti iniziative, non necessariamente legate al mondo della musica; il tutto accompagnato da una scenografia molto curata contenente divanetti colorati e un finto prato in erba sintetica. Con una nuova grafica semplice, vivace e accattivante, il nuovo \"palco\" di TRL avr\u00e0 quindi la funzione di avvicinare l'artista e i vjs al pubblico spettatore, cercando cos\u00ec di diminuire il gap tra artista e fan, ma diminuendo l'effetto scenografico delle piazze.\nN.B. Dal 25 al 27 giugno il truck \u00e8 stato una delle location degli MTV Days di Torino ed \u00e8 stata parzialmente modificata la scenografia per avvicinarla a quella del megashow torinese del 2010.\nCitt\u00e0.\nPer la prima tappa, lo show appronda a Genova (questa sar\u00e0 ufficialmente la quinta volta che la citt\u00e0 ospiter\u00e0 la trasmissione), dalla suggestiva cornice del Porto Antico, che aveva gi\u00e0 ospitato due edizioni del tour di \"TRL\", dal 3 al 7 maggio, proprio in concomitanza con la quinta edizione dei \"TRL Awards\". Ospiti della tappa: Valerio Scanu, Lost, Finley ed Emma. Nell'ultima puntata \u00e8 stata assente la VJ Brenda.\nSeconda tappa dello show \u00e8 Trieste, in diretta da Piazzale Straulino, dal 24 al 28 maggio. Gli ospiti di questa tappa sono: Finley, Nesli, The Sun, Tony Maiello, Valerio Scanu, Emily Osment, Michela Quattrociocche, Emanuele Bosi, Agnese Claisse, Marco Carta. Trieste era gi\u00e0 stata in passato una delle citt\u00e0 protagonista del tour, nel 2006, e sede della quarta edizione dei \"TRL Awards\". Inoltre, da questa tappa, \"TRL\" comincia a produrre le sue dirette nel formato panoramico .\nTerza tappa \u00e8, per la prima volta, la citt\u00e0 di Riccione, in Piazzale Roma, dal 31 maggio al 4 giugno. Gli ospiti della tappa sono Paolo Meneguzzi, Sonohra, Phinx, Mondo Marcio, The Bastard Sons Of Dioniso, Broken Heart College, Lost, Airway, Emanuele Bosi e The Sun.\nLa quarta tappa della trasmissione \u00e8 Pescara, live da Piazza Salotto dal 7 all'11 giugno che ospita Pierdavide Carone, Loredana Errore, i dARI, Orpheline, Marco Carta, Fabrizia D'Ottavio, i Vanilla Sky e i Broken Heart College. La citt\u00e0 appare nell'itinerario di \"TRL\" con quest'anno per la terza volta.\nPer la quinta tappa, \"TRL\" ritorna a Bari in Piazza Diaz dal 14 al 18 giugno. Gli ospiti sono La Fame di Camilla, Mondo Marcio, Vacca, gli Huga Flame, DJ Jad, Emma e i Sonohra.\nPer la sesta tappa, il truck di \"TRL\" si fermer\u00e0 a Bibbona, un piccolo comune in provincia di Livorno dal 28 giugno al 2 luglio in Piazza del Forte. Ospiti: Stromae, Blind Fool Love, Broken Heart College, Jessica Brando, Valerio Scanu, Piotta e i The Sun.\nPer la settima tappa il programma sbarcher\u00e0 a Latina, in Piazza del Popolo, dal 5 al 9 luglio. Ospiti: Emma, Tony Maiello, Vanilla Sky, Cor Veleno, Marco Mengoni, Le Strisce, Airway, Broken Heart College, Jessica Brando, Luca Marino e Marracash. Questa \u00e8 stata la tappa che ha visto il maggior numero di ospiti in tutto il tour.\nPer l'ottava tappa lo show di MTV appare per la quarta volta in Sicilia ma approda per la prima volta a Catania, in diretta da Viale Africa (area Le Ciminiere), dal 12 al 16 luglio. Ospiti: Zero Assoluto, Alex Gardner, dARI, Finley, Alessandro Cattelan, The Electric Diorama e, a grandissima richiesta, i Tokio Hotel.\nDopo pi\u00f9 di un anno di assenza, \"TRL\" decide di stabilirsi a Milano in Piazza Duca D'Aosta per ben due settimane, dal 13 al 24 settembre, accogliendo ospiti come Lost, Alexia, Finley, Valerio Scanu, Mads Langer, Due di Picche, Skunk Anansie, Tony Maiello, Sonohra, dARI, Phinx, The Electric Diorama, Jessica Brando, Mod\u00e0, Rio, Mondo Marcio, Nesli, Marco Carta, Cor Veleno, Vanilla Sky e molti altri."}
{"id": "2929231", "revid": "118552084", "url": "https://it.wikipedia.org/wiki?curid=2929231", "title": "Iginio Ugo Faralli", "text": "Biografia.\nIginio Ugo Faralli era nato a Udine nel 1889 e, dopo gli studi universitari, era entrato nella carriera diplomatica gi\u00e0 nel 1912, e presto raggiunger\u00e0 il grado di Console generale di prima classe. Oper\u00f2 nel quadrante del Levante post-Ottomano, nel quadro della propugnazione degli interessi italiani in Anatolia.\nPrese parte alla prima guerra mondiale come tenente di complemento, dove fu decorato della medaglia d'argento al valor militare per le sue azioni sul Carso nel 1917.\nDal 9 agosto 1926 al 1\u00ba luglio 1927 ricopr\u00ec la carica di Console generale d'Italia a Scutari in Albania.\nFu quindi Ministro plenipotenziario in Per\u00f9 e Costarica.\nNel 1941 venne inviato nel Dodecaneso italiano per assumere la carica di Segretario Generale del Possedimento, quando ancora ne era governatore il generale Ettore Bastico, sostituito di l\u00ec a breve dall'ammiraglio Inigo Campioni. Durante questi anni di segretariato il Faralli ebbe modo di prendere confidenza con i territori coloniali nel Mediterraneo ed in particolare con le problematiche relative all'amministrazione civile.\nIl 27 maggio 1943 Iginio Ugo Faralli ottenne il titolo di vicegovernatore delle Isole dell'Egeo. L'ammiraglio Inigo Campioni rimase in carica fino al 18 settembre 1943, quando fu arrestato dagli occupanti tedeschi, con cui aveva precedentemente concordato la resa della guarnigione di Rodi, e deportato. Egli venne sostituito dal vicegovernatore Faralli. Nel dicembre il suo posto doveva essere preso dal Console Generale della R.S.I. Manlio Gabrielli che constatata l'impossibilit\u00e0 di poter espletare il suo incarico rientr\u00f2 in Italia. Faralli, quindi, rest\u00f2 in carica, sempre come vice, fino al 1945, mentre le isole erano occupate da truppe germaniche al comando prima del generale Ulrich Kleemann, dapprima comandante dell'Isola di Rodi e poi dell'Egeo Orientale, e poi di Otto Wegner. Il ruolo di Faralli quale garante della continuit\u00e0 del governo fascista dell'Egeo e del controllo italiano sulla vita del Possedimento, sebbene sotto controllo tedesco, venne meno l'8 maggio 1945, quando l'isola fu occupata dagli alleati. L'amministrazione militare britannica lo rimpatri\u00f2 pochi giorni dopo.\nLe testimonianze rilasciate dalla Commissione per la Tutela degli Interessi Italiani nel Dodecaneso, successive alla liberazione di Rodi, indicarono il Vice Governatore come un cripto-antifascista durante il periodo della RSI, che seppur dovette giurare formalmente fedelt\u00e0 alla Repubblica Sociale Italiana nel 1944, rifiut\u00f2 di iscriversi al Partito Fascista Repubblicano. \nLa natura della fonte, chiaramente votata alla autotutela dei membri della amministrazione coloniale e della comunit\u00e0 italiana di Rodia, sorvola cos\u00ec sulla sua lunga lunga carriera al servizio del Regime nel Dodecaneso, oltre che la corresponsabilit\u00e0 d'ufficio, connaturata alla sua carica, nelle politiche attuate nel Possedimento a danno delle comunit\u00e0 locali. La corresponsabilit\u00e0 della amministrazione italiana con la deportazione della comunit\u00e0 ebraica di Rodi \u00e8 ancora una questione aperta.\nRientrato quindi in Italia, non sub\u00ec formalmente alcuna forma di epurazione, una prassi comune per molti amministratori coloniali rientrati in Italia dopo il 1945. Dopo la proclamazione della Repubblica nel 1946, nel febbraio 1947 fu per\u00f2 collocato a riposo dal ministero degli esteri, \"per ragioni di servizio\" e reintegrato dal Consiglio di Stato nel luglio 1950. Fu quindi Inviato straordinario e Ministro plenipotenziario di 1\u00aa classe fino al 12 giugno 1952.\n\u00c8 morto all'et\u00e0 di 76 anni nel 1965."}
{"id": "2929233", "revid": "203463", "url": "https://it.wikipedia.org/wiki?curid=2929233", "title": "Giacomo di Crollalanza", "text": "La vita.\nDopo aver frequentato l'Accademia militare di Modena, con il grado di capitano fu inviato in Albania col 3\u00ba Reggimento Granatieri. Ferito durante uno scontro, venne rimpatriato nel maggio del 1943 per essere curato. Dopo l'armistizio dell'8 settembre 1943 si diede alla macchia ma cadde in mano ai tedeschi mentre tentava di raggiungere la famiglia in Sicilia per trascorrervi la convalescenza. Il 13 maggio 1944 riusc\u00ec per\u00f2 ad evadere dal carcere di San Francesco di Parma, durante un bombardamento alleato che colp\u00ec un'ala del penitenziario, e a raggiungere l'Appennino emiliano. Con il nome di battaglia \"Pablo\" fu tra i primi organizzatori delle formazioni partigiane nell'Appennino parmense. di Crollalanza divenne leggendario in Val Ceno per l'audacia delle sue azioni, e divenne comandante della 31\u00aa brigata Garibaldi.\nAlla formazione del Comando Unico Operativo del parmense, fu eletto comandante il 3 settembre 1944, nell'assemblea di Pian del Monte, nei pressi di Borgo Val di Taro.\nSorpreso a Bosco di Corniglio dai tedeschi - - durante una riunione del Comando Unico, che aveva sede vicino all'albergo Ghirardini, il 17 ottobre 1944 cadde colpito da una raffica, mentre saltava da una finestra del primo piano dell'albergo per salvarsi. Insieme a lui caddero Giuseppe Picedi Benettini \"Penola\", ufficiale di collegamento, i partigiani Enzo Gandolfi, Domenico Gervasi e Settimio Manenti, mentre Gino Menconi \"Renzi\", responsabile del Comando di piazza di Parma, fu ferito e bruciato vivo.\nSul posto vi \u00e8 la lapide dei vari caduti di quel giorno. Giacomo Ferrari, il partigiano \"Arta\", prese il suo posto come comandante dei partigiani della Val Parma.\nA novembre, il cappellano della 31\u00aa Brigata Garibaldi, don Nino Rolleri, celebr\u00f2 una messa in onore dei caduti di Bosco di Corniglio sul sagrato della chiesa di Pellegrino Parmense alla presenza delle brigate della Val Ceno."}
{"id": "2929235", "revid": "1543377", "url": "https://it.wikipedia.org/wiki?curid=2929235", "title": "Henri De Deken", "text": "Carriera.\nClub.\nDe Deken inizi\u00f2 la sua carriera nel con i suoi fratelli Bob (1906-1966), Frans (1912-2004) e Albert (1915-2003); rimane in squadra dal 1925 al 1937, giocando 180 partite e senza mai segnare nella prima divisione belga.\nNazionale.\nNel 1930 De Deken disput\u00f2 il Mondiale 1930 con la Nazionale belga. Chiuse la carriera nell'Olympic Charleroi."}
{"id": "2929236", "revid": "114425580", "url": "https://it.wikipedia.org/wiki?curid=2929236", "title": "Autoinganno", "text": "L'autoinganno \u00e8 un processo decettivo di negazione o razionalizzazione che prescinde da rilevanza, significato e importanza di evidenze e argomentazioni logiche opposte ad esso. L'autoinganno consiste nel convincere se stessi, attraverso diverse manovre, di una verit\u00e0 (o dell'assenza di una verit\u00e0), senza avere alcuna consapevolezza di queste manovre."}
{"id": "2929237", "revid": "729019", "url": "https://it.wikipedia.org/wiki?curid=2929237", "title": "Campionato britannico di Formula 2 1972", "text": "La stagione 1972 della Formula 2 britannica (\"John Player British F2 Championship\") fu disputata su 5 gare. La serie venne vinta dal pilota austriaco Niki Lauda su March-Ford. Fu l'ultima stagione di questo campionato anche se alla met\u00e0 degli anni novanta il campionato britannico di F3000 venne ribattezzato Formula 2.\nRisultati e classifiche.\nClassifica Piloti.\nI punti sono assegnati secondo la regola presente:"}
{"id": "2929239", "revid": "640277", "url": "https://it.wikipedia.org/wiki?curid=2929239", "title": "Santuario della Madonna degli Angeli", "text": ""}
{"id": "2929242", "revid": "125093869", "url": "https://it.wikipedia.org/wiki?curid=2929242", "title": "Azula", "text": "La principessa Azula () \u00e8 un personaggio immaginario e l'antagonista secondario della serie animata statunitense \"Avatar - La leggenda di Aang\", creato da Michael Dante DiMartino e Bryan Konietzko.\nNella serie, Azula \u00e8 la principessa della corona della Nazione del Fuoco e un prodigio del dominio del fuoco. Su ordine del Signore del Fuoco Ozai, inizia una ricerca con le sue amiche d'infanzia Mai e Ty Lee per riportare in patria suo fratello esiliato il principe Zuko e suo zio Iroh, tentando allo stesso tempo di catturare l'Avatar Aang, un essere trascendente capace di manipolare tutti e quattro gli elementi (acqua, terra, fuoco e aria). Azula \u00e8 nota per essere crudele e manipolatrice. Come afferma il fratello Zuko, lei \"mente sempre\". In tutta la serie, si \u00e8 dimostrata capace di un livello molto alto di dominio, tanto da produrre fiamme blu, invece che rosse e arancioni, oltre ad avere la rara capacit\u00e0 di generare i fulmini (gli unici a possedere questa capacit\u00e0 oltre a lei in tutta la serie sono suo padre Ozai e suo zio Iroh).\nConcezione e sviluppo.\nKonietzko osserva che il design di Azula rispetto ad altri personaggi principali \"\u00e8 venuto fuori in modo relativamente veloce\". Originariamente, Azula avrebbe dovuto indossare un'armatura a tema fenice, anche se l'idea fu alla fine abbandonata. Il dominio del fuoco blu di Azula aveva lo scopo di simboleggiare che era pi\u00f9 abile di Zuko in quanto prodigio nel suo dominio, e che avrebbe potuto distinguerla facilmente i suoi attacchi dai suoi nei loro conflitti. Inizialmente era destinata ad avere un matrimonio combinato durante la terza stagione. Entrambi i creatori tengono il personaggio in grande considerazione; Konietzko crede di essere \"di gran lunga il cattivo pi\u00f9 complesso, interessante e pericoloso della serie\", mentre DiMartino ha detto che lei era il suo antagonista preferito nella serie.\nDoppiaggio.\nAzula \u00e8 doppiata da Grey DeLisle. DeLisle racconta di aver studiato per tutta la sua vita per personaggi ben scritti come Azula che erano difficili da trovare. Nel complesso, DeLisle ha pensato che la sua vita fosse cambiata in modo positivo dal ruolo e dall'associazione con la serie, trasmettendo questo a Janet Varney che avrebbe dato voce a Korra nella serie sequel.\nApparizioni.\n\"Avatar - La leggenda di Aang\".\nAzula fin dall'infanzia si dimostra una straordinaria dominatrice del fuoco. Principessa della Nazione del Fuoco, figlia di Ozai e sorella di Zuko, la bambina ha un carattere spietato e privo di scrupoli. Vive con gioia il complotto di corte che porta alla morte del vecchio Azulon, complotto che termina con l'elezione prematura di Ozai a nuovo signore del fuoco.\nDa sempre la preferita di Ozai, Azula presto si sostituisce a Zuko nei ruoli militari. A quattordici/quindici anni diventa la temutissima comandante del progetto imperialistico della Nazione del Fuoco. In pi\u00f9 occasioni tenta di catturare (o uccidere) Aang e i suoi amici, suo zio Iroh e il fratello Zuko (con quest'ultimo stringer\u00e0 una sorta di tregua alla fine della seconda stagione).\nAzula \u00e8 la responsabile della sconfitta del Regno della Terra, e in seguito appoggia fino in fondo il progetto del padre per conquistare in maniera assoluta il Regno. Prima della partenza dell'esercito, Ozai le cede il suo titolo di signore del fuoco. Subito dopo questo avvenimento, Azula diventa estremamente paranoica, tanto che esilia tutta la sua corte con la scusa di essere inadempiente. Successivamente Zuko ritorna nella capitale insieme a Katara, e sfida la sorella ad un duello di Agni Kai per decretare chi tra i due avr\u00e0 il titolo di signore del fuoco, che lei accetta: Zuko e Azula si affrontano in uno scontro praticamente alla pari nella corte del palazzo, fino a quando Azula scaglia un fulmine contro Katara, prontamente assorbito da Zuko che per\u00f2 viene cos\u00ec ferito. Azula quindi si scaglia violentemente contro Katara, la quale le tiene testa e infine riesce ad imprigionarla in un blocco di ghiaccio e a bloccarle le mani, sconfiggendola definitivamente.\nFumetti.\nUn anno dopo la fine della guerra, Zuko visita Azula e le chiede di aiutarlo a ottenere informazioni da Ozai sul luogo in cui si trova la madre; lei accetta senza chiedere nulla in cambio. Quando Azula visita Ozai in prigione, viene guardata a vista da Zuko, prima di chiedergli di andarsene poich\u00e9 il padre rimane in silenzio in sua presenza. Apprendendo delle lettere inviate da Ursa, che ella afferma falsamente che Zuko non fosse il figlio biologico di Ozai, Azula schiva le domande del fratello mentre lo distrae abbastanza a lungo da accedere alle lettere e bruciarle, e le usa a proprio vantaggio mentre convince Zuko a consentirle di unirsi alla sua ricerca per trovare Ursa in cambio delle informazioni delle lettere, sebbene intenda usarne il contenuto per mettere fuori gioco suo fratello e uccidere anche la madre. La sua richiesta \u00e8 esaudita, e diventa un momentaneo alleato del Team Avatar. Il gruppo trova Ursa e scopre che ha perso la memoria e assunto l'identit\u00e0 di Noriko, iniziando una nuova vita nel villaggio dov'era nata.\nDopo aver quasi ucciso Ursa, Azula rimane emotivamente confusa dopo che la madre si scusa con lei per non averle dimostrato abbastanza il suo affetto, ancora di pi\u00f9 quando Zuko rivela che si vuole prendere ancora cura di sua sorella nonostante il loro rapporto travagliato. Ci\u00f2 provoca una sua fuga in lacrime nella foresta, dove si nasconde per diverse settimane. Dopo diverse settimane, Azula aiuta i suoi seguaci dell'istituto di igiene mentale dov'era tenuta in custodia. Insieme, riemergono sotto le sembianze del Kemurikage (spiriti oscuri). Il \"Kemurikage\" rapisce molti bambini che vengono in seguito liberati da Zuko, al quale Azula rivela che il suo scopo \u00e8 renderlo simile a suo padre facendolo disporre della paura per mantenere il controllo. In seguito Azula scappa ed \u00e8 vista mentre osserva Zuko chiedere perdono al suo popolo per gli ultimi avvenimenti. Poich\u00e9 Azula rivela a Zuko le sue possibili intenzioni e sembra prendere seriamente il suo discorso, \u00e8 probabile che agisca di nascosto utilizzando la psicologia inversa su Zuko. Il destino di Azula rimane ignoto, dato che non appare nelle storie successive.\nPersonalit\u00e0.\nAzula ha un carattere particolare in quanto si dimostra sempre molto fredda e calcolatrice, assolutamente spietata e pronta a tutto pur di raggiungere i suoi obiettivi; cerca inoltre di essere sempre perfetta in tutto quello che fa, al punto da infuriarsi se si vede anche solo con un capello fuori posto. Inoltre \u00e8 un'abile manipolatrice, capace di far infuriare anche una persona pi\u00f9 controllata e razionale come Sokka ed \u00e8 anche molto abile nel mentire: Toph stessa ha molta difficolt\u00e0 nel cercare di capire se stia mentendo o meno. Tuttavia, il suo carattere freddo cambia profondamente quando viene nominata Signora del Fuoco, diventando invece estremamente paranoica, ossessionata dalla paura di essere assassinata o tradita, tanto che arriva ad esiliare le sue guardie personali per motivi irrilevanti. Durante il suo duello finale con Zuko e Katara combatte in maniera del tutto incontrollata, e non si accorge della trappola finale di Katara.\nQuesto cambiamento della personalit\u00e0 \u00e8 dovuto principalmente a due eventi principali: il primo \u00e8 stato il tradimento da parte di Mai e Ty Lee, che le ha dimostrato come neanche la paura che incute negli altri le assicuri fedelt\u00e0 o amicizia, il secondo \u00e8 stato l'abbandono del padre dopo averla nominata Signora del Fuoco, che le ha fatto capire che il padre in ogni caso la considera meno importante dei propri scopi. Avendo gi\u00e0 perso la madre e Zuko, il vedere come tutte le persone importanti per lei l'abbiano, infine, abbandonata, l'ha spinta a credere di non potersi fidare di nessuno. \nAzula \u00e8 in assoluto uno dei personaggi pi\u00f9 potenti della serie: solo Aang, Iroh, Katara e Zuko riescono veramente a tenerle testa. Katara \u00e8 l'unica che sia riuscita a scontrarsi con lei e a sconfiggerla senza subire danni.\nPoteri e abilit\u00e0.\nAzula \u00e8 una letale dominatrice del fuoco, e produce e controlla fiammate di ogni forma e dimensione. Le sue fiamme hanno la caratteristica di essere azzurre. Azula \u00e8 anche una tra i pochi dominatori, assieme al nonno Azulon, al padre Ozai e allo zio Iroh, a saper esercitare l'elettrocinesi, che le consente di scagliare fulmini dalle dita. Il suo stile di combattimento corpo a corpo \u00e8 lo Shequan, che la ragazza associa ad una agilit\u00e0 e dei riflessi sovrumani. Tuttavia, a seguito del tradimento delle sue amiche Mai e Ty Lee, Azula perde tutte le proprie certezze e passa un periodo di graduale perdita di senno che influisce pesantemente sulle sue abilit\u00e0 di dominatrice: infatti le abilit\u00e0 di un dominatore rispecchiano molto il suo stato emotivo e se prima la sua freddezza rendeva il suo dominio forte ed equilibrato, la sua follia lo rende invece selvaggio e troppo basato sulla forza. Tuttavia la sua instabilit\u00e0 mentale non le impedisce di scagliare fulmini, per i quali \u00e8 necessario possedere equilibrio interiore.\nAltri media.\nAppare come antagonista nei videogiochi ' e ', nuovamente doppiata da Grey DeLisle.\nAzula compare brevemente nel finale della trasposizione cinematografica della serie \"L'ultimo dominatore dell'aria\", interpretata dall'attrice di origini arabe Summer Bishil. Sarebbe dovuta essere l'antagonista principale del sequel mai realizzato e basato sulla seconda stagione di \"Avatar\".\nAccoglienza.\nAzula \u00e8 stata classificata al 9\u00ba posto nella lista de \"I 20 migliori personaggi dell'universo di Avatar\" da Zach Blumenfeld della rivista \"Paste\"."}
{"id": "2929246", "revid": "767487", "url": "https://it.wikipedia.org/wiki?curid=2929246", "title": "I maledetti figli dei fiori", "text": "I maledetti figli dei fiori (\"Jennifer on My Mind\") \u00e8 un film del 1971 diretto da Noel Black.\nSceneggia Erich Segal, gi\u00e0 autore del romanzo \"Love Story\", e Robert De Niro appare nel piccolo ruolo di un tassista.\nTrama.\nUn ricco ragazzo ebreo newyorkese, incontra a Venezia una giovane conterranea tossicodipendente.\nTornati in patria intrecceranno una relazione e il giovane far\u00e0 di tutto per strappare l'innamorata dalla spirale della droga, ma tutto si riveler\u00e0 inutile."}
{"id": "2929247", "revid": "224230", "url": "https://it.wikipedia.org/wiki?curid=2929247", "title": "Potere dello Stato", "text": "Nel diritto costituzionale si definisce potere dello Stato un solo organo ovvero anche un complesso di organi funzionalmente collegati, a cui \u00e8 stata riferita dalla Costituzione una sfera di attribuzioni. Si definisce \"funzione\", invece, un'attivit\u00e0 complessivamente preordinata al compimento di atti del potere. \nNella visione liberale le tre funzioni fondamentali (legislativa, esecutiva, giudiziale) devono essere esercitate separatamente in base al principio della separazione dei poteri.\nSi definiscono organi costituzionali quelli posti in posizione di indipendenza e reciprocit\u00e0 tra loro, che secondo taluni autori possono esprimere anche parzialmente la funzione di indirizzo politico, comunque dotati di necessariet\u00e0 o indefettibilit\u00e0 (Parlamento, Governo, corpo elettorale, Presidente della Repubblica e Corte Costituzionale).\nSono detti, pi\u00f9 semplicemente, organi di rilievo costituzionale gli organi che non hanno le caratteristiche di cui sopra, ma che sono comunque previsti dalla Costituzione; essi sono posti in rapporto di strumentalit\u00e0 (attivit\u00e0 di controllo, attivit\u00e0 consultiva, etc) rispetto agli organi costituzionali in senso stretto.\nNel sistema costituzionale italiano la Corte Costituzionale \u00e8 chiamata a risolvere i conflitti di attribuzioni tra poteri, a condizione che gli organi che vengono in conflitto siano competenti a dichiarare in modo definitivo la volont\u00e0 del potere cui appartengono (ad es. le Camere, il Presidente della Repubblica, il CSM, la Corte dei Conti, i singoli giudici, il Consiglio dei ministri, il Presidente del Consiglio, il Ministro della Giustizia, etc). Possono esserci 3 tipi di potere: legislativo, giudiziario, esecutivo."}
{"id": "2929249", "revid": "767487", "url": "https://it.wikipedia.org/wiki?curid=2929249", "title": "Ferenc Szusza", "text": ""}
{"id": "2929252", "revid": "1305772", "url": "https://it.wikipedia.org/wiki?curid=2929252", "title": "Del Noce", "text": ""}
{"id": "2929253", "revid": "1031941", "url": "https://it.wikipedia.org/wiki?curid=2929253", "title": "Guerre bizantine", "text": "Nel corso della millenaria storia dell'impero bizantino (395-1453) furono combattute molte guerre dall'esercito bizantino. Per le guerre intestine dell'impero bizantino vedasi guerre civili e rivolte bizantine."}
{"id": "2929254", "revid": "110157", "url": "https://it.wikipedia.org/wiki?curid=2929254", "title": "Noel Black", "text": "Biografia.\nEsordisce alla regia nel 1965 con il cortometraggio \"Skaterdater\" che gli vale il premio per il miglior corto al Festival di Cannes dell'anno successivo.\nDirige per lo pi\u00f9 film destinati alla televisione e qualche episodio di serial televisivi."}
{"id": "2929255", "revid": "599013", "url": "https://it.wikipedia.org/wiki?curid=2929255", "title": "G\u00e9rard Delbeke", "text": "Carriera.\nGiocatore.\nDelbeke gioc\u00f2 per tutta la sua carriera per il FC Bruges dal 1923-1933.\nNel 1930, disput\u00f2 il Mondiale di calcio con il Belgio giocando una sola partita contro il Paraguay.\nAllenatore.\nDelbeke diventa allenatore del FC Bruges dal 1933 al 1934. Successivamente, sar\u00e0 ancora allenatore del Bruges durante la Seconda guerra mondiale."}
{"id": "2929257", "revid": "1718925", "url": "https://it.wikipedia.org/wiki?curid=2929257", "title": "Simbolo (disambigua)", "text": ""}
{"id": "2929259", "revid": "287204", "url": "https://it.wikipedia.org/wiki?curid=2929259", "title": "Scheda riser", "text": "Una scheda riser \u00e8 un tipo particolare di scheda elettronica di espansione.\nTecnologia.\nLa schede riser venivano originariamente progettate come un tipo particolare di daughterboard ovverosia di scheda elettronica di espansione con un sistema di aggancio non a standard universale come le normali schede di espansione ma con un sistema proprietario e dedicato a un'altra scheda madre particolare. Ci\u00f2 avveniva soprattutto nel passato quando gli standard informatici, sui componenti secondari delle architetture, non erano consolidati e i grandi produttori di pc Olivetti, Ibm, Compaq, HP, Siemens Nixdorf adottavano architetture parzialmente proprietarie sia per motivi di qualit\u00e0 del prodotto, sia per offrire funzioni particolari, sia per differenziarsi dai produttori di componenti standard, sia per obbligare l'utente ad utilizzare l'assistenza ufficiale.\nFunzione.\nLe schede riser raccolgono numerosi segnali diversi, in genere attraverso un bus e li trasmettono attraverso il connettore, in genere uno slot, alla scheda principale.\nVengono spesso usate per ridurre l'ampiezza della scheda madre spostando funzioni dalla stessa nella riser oppure per eliminare dalla motherboard alcuni slot che sono inseriti invece nella riser, che, essendo perpendicolare alla scheda madre, permette di inserire le schede aggiuntive (schede video o schede audio) parallelamente a quella.\nRiser a standard universale.\nIl pi\u00f9 semplice esempio di scheda riser a standard universale \u00e8 quella che \"ruota\" il connettore. PCI di 90\u00b0. Altri standard di slot per schede riser sono:"}
{"id": "2929269", "revid": "297218", "url": "https://it.wikipedia.org/wiki?curid=2929269", "title": "Protonotaro", "text": ""}
{"id": "2929271", "revid": "767487", "url": "https://it.wikipedia.org/wiki?curid=2929271", "title": "Il regno proibito", "text": "Il regno proibito (\"The Forbidden Kingdom\") \u00e8 un film del 2008 diretto da Rob Minkoff, liberamente ispirato al romanzo cinese \"Il viaggio in Occidente\".\nTrama.\nA Boston vive Jason Tripitikas, un ragazzo maldestro ossessionato dalle arti marziali, dai film di kung-fu e dalla cultura cinese. Si reca spesso nel negozio del vecchio Hop per acquistare film; mentre si aggira per il negozio viene attirato da un antico bastone. Hop racconta al ragazzo che quel bastone fu lasciato in custodia a suo nonno da un misterioso sconosciuto, che non torn\u00f2 mai a riprenderselo. Mentre ritorna a casa, Jason \u00e8 costretto da un gruppo di ladruncoli a tornare nel negozio per rapinarlo.\nMentre i ragazzi distruggono tutto Hop chiede a Jason di fuggire con il bastone. Nella corsa Jason cade da un tetto, sviene per la caduta e si risveglia nell'antica Cina. Presto conosce l'immortale Lu Yan, che gli racconta la storia del Monkey King, che fu ingannato dal Capitano di Giada e da questi tramutato in pietra. Successivamente il Capitano trasform\u00f2 il reame in un regno di paura e violenza. La Leggenda narra che un viaggiatore riporter\u00e0 il sacro bastone nel reame e riporter\u00e0 la pace.\nProduzione.\nLa pellicola, ispirata al celeberrimo classico della letteratura cinese intitolato \"Il viaggio in Occidente\", \u00e8 stata girata parte nella foresta di Anji in Cina, e parte nel Deserto del Gobi.\nDistribuzione.\nIl film non \u00e8 stato proiettato nelle sale cinematografiche italiane, ma \u00e8 stato reso disponibile in DVD a partire dal 2 dicembre 2009 con il titolo L'impero proibito. \"The Forbidden Kingdom\" ha incassato un totale di 127.980.002 dollari in tutto il mondo, di cui 52.075.270 negli Stati Uniti e 75.904.732 negli altri stati."}
{"id": "2929274", "revid": "110157", "url": "https://it.wikipedia.org/wiki?curid=2929274", "title": "Serge Brammertz", "text": "Carriera.\nBrammertz \u00e8 stato sostituto procuratore del Tribunale penale internazionale dal 2002-2007. Egli era un procuratore federale in Belgio 1997-2002 e assist\u00e9 il Consiglio d'Europa in qualit\u00e0 di esperto con il compito di \"istituire un meccanismo di valutazione e l'applicazione a livello nazionale degli impegni internazionali in materia di lotta contro la criminalit\u00e0 organizzata\". Egli ha anche servito in commissione Giustizia e Affari interni della Commissione europea e per l'Organizzazione Internazionale per le Migrazioni, conducendo ricerche sulla tratta degli esseri umani e la corruzione transfrontaliera in Europa centrale e nei Balcani.\nIl 11 gennaio 2006 il Segretario generale dell'ONU Kofi Annan lo ha nominato capo della Commissione internazionale d'inchiesta sull'omicidio dell'ex primo ministro libanese Rafiq Hariri. Come tale, egli sostituisce Detlev Mehlis, che ha lasciato nel gennaio 2006.\nIl 1\u00ba gennaio 2008, senza aver concluso l'inchiesta, Brammertz si dimise dal UNIIIC per succedere a Carla Del Ponte come procuratore per il Tribunale penale internazionale per l'ex-Jugoslavia.\nBrammertz \u00e8 stato anche professore di diritto all'Universit\u00e0 di Liegi; di madrelingua tedesca, parla fluentemente olandese, francese e inglese inoltre \u00e8 un membro della minoranza di lingua tedesca del Belgio orientale."}
{"id": "2929277", "revid": "1504506", "url": "https://it.wikipedia.org/wiki?curid=2929277", "title": "Stati italiani dell'era carolingia", "text": "L'Italia al tempo dei Carolingi (774-887) era suddivisa nelle seguenti entit\u00e0 territoriali; tra parentesi, dove indicate, le dinastie regnanti:"}
{"id": "2929278", "revid": "767487", "url": "https://it.wikipedia.org/wiki?curid=2929278", "title": "E.S.T. Live in Hamburg", "text": "E.S.T. Live in Hamburg \u00e8 un album live degli E.S.T., pubblicato nel 2007 dalla ACT. Contiene 2 CD e la maggior parte dei brani sono tratti dall'album Tuesday Wonderland pubblicato nel 2006 (ovvero l'anno prima); infatti non \u00e8 altro che la registrazione del concerto tenutosi nell'autunno 2006 ad Amburgo in Germania durante il cosiddetto \"Tuesday Wonderland Tour\"."}
{"id": "2929282", "revid": "149485", "url": "https://it.wikipedia.org/wiki?curid=2929282", "title": "The seduction of Joe Tynan", "text": ""}
{"id": "2929283", "revid": "61051", "url": "https://it.wikipedia.org/wiki?curid=2929283", "title": "Jan Diddens", "text": "Carriera.\nClub.\nDiddens rimase legato al per tutta la durata della sua carriera, vestendo la sua maglia dal 1922 fino al suo ritiro, nel 1934, e giocando nei due pi\u00f9 alti livelli del campionato belga di calcio. In questo periodo il miglior risultato ottenuto con la sua squadra furono due terzi posti consecutivi in Division d'Honneur, nei campionati 1928-1929 e 1929-1930.\nNazionale.\nDiddens debutt\u00f2 con la nazionale belga a 20 anni, nel 1926, venendo selezionato con la squadra che gioc\u00f2 le Olimpiadi di Amsterdam 1928 e il Mondiale di calcio 1930."}
{"id": "2929284", "revid": "123526943", "url": "https://it.wikipedia.org/wiki?curid=2929284", "title": "Toph Beifong", "text": "Toph Beifong (), \u00e8 un personaggio immaginario della serie animata statunitense \"Avatar - La leggenda di Aang\", creato da Michael Dante DiMartino e Bryan Konietzko.\n\u00c8 comunemente identificata come una dominatrice della terra estremamente potente, talentuosa e magistrale. Ha la capacit\u00e0 elementare di manipolare geocineticamente, rimodellare e controllare rocce e fango, e successivamente sostanze metalliche e sabbia fine. Nello spettacolo, \u00e8 l'unica figlia della ricca famiglia Beifong, il cui simbolo \u00e8 un cinghiale alato. Toph \u00e8 cieca dalla nascita, ma grazie alle sue vaste abilit\u00e0 da dominatrice, riesce a localizzare oggetti e i loro movimenti intorno a lei percependo le loro vibrazioni (meccanocettore). Viaggia insieme ad Aang e ai suoi amici come insegnante del dominio della terra dell'Avatar.\nConcezione e sviluppo.\nInizialmente, Toph venne concepito come un ragazzo di sedici anni che era atletico e muscoloso, progettato per essere un ostacolo per Sokka. Mentre la serie progrediva e il tempo si avvicinava all'introduzione di un dominatore della terra che si sarebbe dovuto unire ai personaggi principali, il capo sceneggiatore Aaron Ehasz introdusse l'idea di una ragazzina in grado di sconfiggere robusti e muscolosi dominatori della terra. Nonostante inizialmente l'idea venne respinta dal co-creatore di \"Avatar\" Bryan Konietzko, dopo molte lunghe discussioni Konietzko si arrese e decise di introdurla, trasformandola in donna e diventando in breve tempo uno dei suoi personaggi preferiti. Il design originale del personaggio \u00e8 stato riciclato da quelli di personaggi minori come Boulder e Sud. Il suo design originale ha notevolmente influenzato l'aspetto di Bolin ne \"La leggenda di Korra\". Il suo abbigliamento nell'arena del Regno della Terra, l'abbigliamento che indossa per la maggior parte in \"Avatar - La leggenda di Aang\", \u00e8 stato ispirato dagli stili di moda europei. Il suo costume era modellato sull'abbigliamento tradizionale della dinastia Tang.\nToph utilizza uno stile di combattimento unico di dominio della terra, basato sullo stile Mantide del Sud.\nDopo le apparizioni di Katara e Zuko in \"La leggenda di Korra\", secondo DiMartino era arrivato il momento di introdurre anche Toph (nonostante ci fossero dei piani per introdurla nella terza, la sua prima apparizione avviene solo nella quarta). Nel \"Libro quarto\", lei era destinata a servire come un ostacolo per Korra con il suo \"stile di mentore burbero\" in contrasto con la personalit\u00e0 dell'Avatar. Il suo design \u00e8 diventato un argomento di difficolt\u00e0 per lo staff, che voleva che tornasse alle dimensioni del suo s\u00e9 dodicenne dalla serie originale nonostante i flashback nella prima stagione de \"La leggenda di Korra\", in cui appariva cresciuta in altezza. Konietzko era soddisfatto dei desideri dello staff, ma voleva che la sua altezza ridotta venisse da lei che si era ingobbita da allora. Gli artisti hanno avuto problemi nella realizzazione di questo progetto, realizzando numerose varianti.\nNe \"Il passo del serpente\", nel passaporto di Toph c'\u00e8 scritto \u571f \u570b \u982d\u7b49 \u8b77\u7167 \u5317\u65b9 \u62d3 \u8299 (t\u01d4 gu\u00f3 t\u00f3u h\u00f9 zh\u00e0o b\u011bi f\u0101ng tu\u00f2 f\u00fa), che si traduce come \"Passaporto di prima classe del Regno della Terra: Beifong Toph\". Qui, il suo nome significa \"loto supportato\", che corrisponde alla visione dei genitori della figlia come un fiore che ha bisogno di protezione. In \"Tales of Ba Sing Se\", il suo nome \u00e8 scritto come \u6258\u592b (Tu\u014d F\u016b), che \u00e8 la trascrizione fonetica basata sulla guida ufficiale per i nomi stranieri. Ne \"Il re della Terra\", il suo nome \u00e8 tornato a \u62d3 \u8299. Il suo cognome Beifong (\u5317\u65b9) \u00e8 vicino alla pronuncia mandarino della parola \"Nord\" (b\u011bi f\u0101ng). La parola \u6258 (Tu\u014d) significa anche \"sostenere il palmo della mano\" ed \u00e8 la parola usata per l'infanzia.\nApparizioni.\n\"Avatar - La leggenda di Aang\".\nToph \u00e8 la figlia di una ricca e nobile famiglia del Regno della Terra, i Beifong. I suoi genitori, ansiosi e rigidi, le impedirono di vivere in modo semplice costringendola a seguire le rigide regole del galateo e trattandola come un'invalida per via della sua cecit\u00e0. Fuggita dalla residenza di famiglia, Toph incontra le talpe-tasso, imparando da loro il dominio della terra e la capacit\u00e0 di \"vedere\" percependo le vibrazioni del terreno. Con questa nuova abilit\u00e0, Toph inizia cos\u00ec a partecipare a incontri di lotta fra dominatori della terra con il nome di battaglia di \"Bandita cieca\": pur gareggiando con potenti energumeni, Toph riesce a rimanere imbattuta fino all'arrivo di Aang, il quale disinteressato dalla vittoria la sorprende con una mossa di dominio dell'aria che, pur non essendo consentita dal regolamento, da la vittoria al ragazzino irritando non poco Toph. In seguito, la ragazzina decide di seguire Aang, Katara e Sokka, scappando dalla morsa opprimente della sua famiglia, che invia subito sulle sue tracce il maestro di dominio della terra di Toph ed il gestore degli incontri tra dominatori a cui Toph gareggiava. Toph diviene quindi la maestra di dominio della terra di Aang. Come si \u00e8 detto, Toph proviene da una famiglia nobile ma disapprova totalmente il loro modo di vivere raffinato; quando \u00e8 lontana dai propri familiari si esprime liberamente manifestando rudezza, cinismo, egoismo, sprezzo delle regole e belluinit\u00e0; ma anche incredibile forza di volont\u00e0 e lealt\u00e0 nei confronti delle persone a cui vuole bene. Toph \u00e8 ossessionata dal desiderio di riscatto dalla propria menomazione sensitiva e vuole dimostrare che pur essendo cieca pu\u00f2 cavarsela da sola; solo grazie ai suggerimenti di Iroh, incontrato casualmente, inizia a capire come l'aiuto degli altri sia importante.\nFumetti.\nNella graphic-novel \"La promessa\" (\"The promise\" pubblicato in patria in tre volumi dalla Dark Horse nel 2012) , \u00e8 stato rivelato che Toph ha fondato la Accademia dominio del metallo Beifong, un'istituzione educativa per aiutare i dominatori della terra a imparare il dominio del metallo, poco dopo la fine della serie televisiva. Scelse i suoi tre studenti (Penga, Ho Tun e un ragazzo sopranomminato \"Tipo Dark\") sulla base del tremore in loro presenza del suo braccialetto di meteorite. Anche se reclamava che le sue motivazioni dietro la fondazione della scuola erano dovute al suo amore per il dominio del metallo, in realt\u00e0 le piace avere potere sulle persone. Inizialmente preoccupata, i suoi studenti non sono in grado di essere dominatori del metallo, la sorprendono con la loro vittoria su Kunyo e sui suoi studenti dominatori del fuoco, rinnovando la sua fiducia in loro e partecipa alla battaglia per Yu Dao.\nNel successivo fumetto \"La spaccatura\" del 2014 (\"The Rift\", sempre edito in tre volumi dalla Dark Horse), Toph incontra suo padre per la prima volta dalla serie, anche se rifiuta di riconoscerla come sua figlia. Toph impedisce ad altri di essere uccisi dai detriti che cadono da una miniera che sta crollando, incluso suo padre, che si riconcilia con lei mentre Toph salva la vita a tutti. In seguito, aiuta i suoi studenti ad assistere Aang nella sua battaglia contro lo spirito di Old Iron.\n\"La leggenda di Korra\".\nNe \"La leggenda di Korra\", viene rivelato che Toph ha fondato le forze di polizia di Citt\u00e0 della Repubblica e ha insegnato l'arte del dominio del metalli ai suoi studenti. Due delle sue studentesse erano le sue figlie Lin e Suyin. Le sue figlie menzionano a Korra che in realt\u00e0 sono sorellastre da due padri diversi, ma le loro identit\u00e0 non sono state rivelate, e per motivi ancora inspiegabili nessuna delle due figlie di Toph ha mai conosciuto suo padre. A causa della sua rigida educazione, Toph ha cresciuto la coppia come genitore single senza praticamente restrizioni. Ma entrambi fecero sentire che li stava ignorando perch\u00e9 il loro reciproco bisogno di attenzione li indusse a reagire in modi diversi: la pi\u00f9 grande e severa Lin seguiva le orme di sua madre come ufficiale di polizia di Citt\u00e0 della Repubblica mentre lo spirito libero Suyin si ribell\u00f2 a Toph impicciandosi con la folla sbagliata. Alla fine, Lin ha sorpreso Suyin a guidare l'auto in fuga per i suoi amici criminali dopo un furto di gioielli, durante il quale Suyin ha accidentalmente sfregiato il lato destro del viso di Lin. Toph \u00e8 stata costretta a guardare dall'altra parte e strappare il rapporto della polizia a causa delle polemiche che avrebbe causato prima di mandare via Suyin per vivere con i suoi nonni. Toph, sentendosi in colpa per le sue azioni discutibili, si ritir\u00f2 l'anno successivo con Lin che alla fine le succedette come capo della polizia di Citt\u00e0 della Repubblica prima della prima stagione. Nella quarta stagione Toph fa il suo ritorno, incontrando Korra nella palude del Regno della Terra e aiutandola nel rimuovere il residuo veleno di metallo liquido posto nel suo corpo dal Loto Rosso e nel superare le sue paure provocate dai suoi avversari passati. Toph successivamente aiuter\u00e0 Lin, sua nipote Opal e Bolin, a liberare Suyin e la sua famiglia dalle forze dell'Impero della Terra di Kuvira. Rivela che il padre di Lin si chiamava Kanto, un uomo simpatico il cui rapporto con Toph non ha funzionato.\nPersonalit\u00e0.\nToph \u00e8 ferocemente indipendente, diretta, bellicosa, e si esercita a deridere e insultare i suoi avversari e occasionalmente i suoi amici, in particolare Sokka. In diverse occasioni si vede Toph pulirsi il naso con le dita, sputare e ruttare rumorosamente. Come ha spiegato ad Aang e ai suoi compagni, lo fa intenzionalmente come una ribellione contro i principi della cultura raffinata che i suoi genitori aristocratici hanno tentato di inculcarle. Se la situazione lo richiede assolutamente, in realt\u00e0 sa come comportarsi nella cultura del Regno della Terra della classe superiore molto meglio dei Aang e compagni. Di solito \u00e8 coperta di terra, o come lo chiama \"un salutare rivestimento di terra\".\nNonostante conservi ancora molta della sua forza come dominatrice della terra anche in et\u00e0 avanzata, Toph rifiuta di prendere parte a conflitti prolungati, ammettendo che \u00e8 troppo vecchia e manca di energia per tali sforzi. Tuttavia, ha attaccato Kuvira, il principale antagonista del Libro quarto de \"La leggenda di Korra\", quando ha messo questa ha messo in pericolo la sua famiglia.\nPoteri e abilit\u00e0.\nToph si dichiara la migliore dominatrice della terra mai esistita: riesce a manipolare terra e roccia a suo piacimento, con una potenza in grado di spezzare le montagne. Arriva addirittura a \"cavalcare\" il terreno sollevando intere colline sotto i piedi. Il suo dominio della terra \u00e8 cos\u00ec particolare che le consente pi\u00f9 avanti nella storia di dominare anche il metallo: Toph comprende infatti che il metallo non \u00e8 altro che una forma particolarmente raffinata di terra riuscendo cos\u00ec ad inventare quest'arte. In alcuni episodi la si vede dominare la sabbia, seppur con difficolt\u00e0: la sabbia, infatti, non essendo compatta ed uniforme, le impedisce di percepire cos'ha attorno.\nToph \u00e8 cieca, ma non \u00e8 quasi mai limitata da ci\u00f2. La ragazzina infatti \"vede\" attraverso i piedi (sempre scalzi) cogliendo ogni minima vibrazione del terreno mediante ci\u00f2 che viene definito \"senso sismico\". Si trova in difficolt\u00e0 quando non pu\u00f2 stare a contatto con il terreno o quando si trova sul ghiaccio e sabbia perch\u00e9 terreni non compatti o particolari possono alterare questa sua capacit\u00e0; oltre al tatto, il senso dell'udito di Toph \u00e8 notevolmente sviluppato, tanto da permetterle di capire chi sta mentendo unicamente dal respiro e dal battito cardiaco, in combinazione anche al senso sismico. Toph \u00e8 inoltre fortissima e notevolmente resistente. Il suo stile di arti marziali \u00e8 il Chu Gar della mantide religiosa del Sud."}
{"id": "2929285", "revid": "486946", "url": "https://it.wikipedia.org/wiki?curid=2929285", "title": "Bandita Cieca", "text": ""}
{"id": "2929286", "revid": "1318658", "url": "https://it.wikipedia.org/wiki?curid=2929286", "title": "Alessandro De Bosdari", "text": "Biografia.\nAlessandro De Bosdari nacque a Bologna, rampollo di una nobile famiglia cittadina di rango comitale che aveva aderito agli ideali risorgimentali.\nDopo essersi laureato il 21 giugno 1888 all'Universit\u00e0 di Bologna in Giurisprudenza con una tesi dal titolo \"Di alcune questioni intorno al lusso\", De Bosdari intraprese la carriera diplomatica divenendo ministro plenipotenziario a Sofia dove rimase dal 1910 al 1913 per poi passare ad Atene (1913-1918). Dopo questa prima fase divenne ambasciatore in Brasile ove rimase sino al 1921.\nIn quello stesso anno fu designato governatore di Rodi e del Dodecaneso, possedimento italiano, rimanendo in carica dal 17 agosto 1921 al 15 novembre 1922 dal momento che il 12 novembre di quello stesso anno aveva ottenuto la nomina ad ambasciatore a Berlino, ove rimase fino al 1926. Mor\u00ec a Bologna nel 1929.\nBibliografia.\nA. De Bosdari, \"Delle guerre balcaniche, della grande guerra e di alcuni fatti precedenti ad esse\", Milano 1928"}
{"id": "2929290", "revid": "110157", "url": "https://it.wikipedia.org/wiki?curid=2929290", "title": "Seattle Post-Intelligencer", "text": "Il Seattle Post-Intelligencer (comunemente conosciuto come Seattle P-I, come Post-Intelligencer, o anche semplicemente come P-I) \u00e8 un giornale on line ed ex giornale cartaceo che si occupa dell'area di Seattle, nello Stato di Washington, e dell'area circostante. Il giornale venne fondato inizialmente nel 1863 come settimanale dal nome \"Seattle Gazette\", successivamente divenne quotidiano e venne pubblicato in formato broadsheet fino al 17 marzo 2009, quando venne trasformato in un giornale on line. Prima di cessare la pubblicazione cartacea, il \"Post-Intelligencer\" era uno dei due giornali di Seattle, insieme al \"The Seattle Times\".\nStoria.\nIl \"P-I\", primo giornale di Seattle, venne fondato il 10 dicembre 1863 come \"Seattle Gazette\" da J.R. Watson. Il giornale fall\u00ec dopo pochi anni e venne cambiato il nome in \"Weekly Intelligencer\" nel 1867 da un nuovo proprietario, Sam Maxwell. Nel 1881, l\"'Intelligencer\" si fuse con il \"Seattle Post\". Il nome venne modificato per combinare i due nome e acquis\u00ec quello attuale.\nNel 1911 la diffusione si attestava a circa 31,000 unit\u00e0 giornaliere. Nel 1912, l'editore Eric W. Allen lasci\u00f2 il giornale per fondare la Scuola di giornalismo dell'University of Oregon, dove rimase fino alla sua morte nel 1944.\nWilliam Randolph Hearst acquis\u00ec il giornale nel 1921. La Hearst Corporation \u00e8 proprietaria del giornale \"P-I\" ancora oggi.\nFranklin e Eleanor Roosevelt ebbero una relazione speciale con il \"P-I\". Nel 1936, il loro genero, John Boettiger, divenne un inserzionista del giornale. Port\u00f2 sua moglie, Anna, la figlia di Roosevelt, a lavorare anch'essa per il giornale. Anna divenne editrice della pagina dedicata alle donne. Boettiger lasci\u00f2 Seattle per entrare a far parte dell'esercito americano nell'aprile del 1943, mentre Anna rimase al giornale per aiutare a mantenere una voce libera all'interno della redazione. Dopo la partenza di Boettiger, il giornale divenne sempre pi\u00f9 conservatore a causa del nuovo editore Hearst. Anna lasci\u00f2 Seattle nel dicembre 1943 per vivere alla Casa bianca con il suo figlio pi\u00f9 piccolo, Johnny. Questo pose fine al legame Roosevelt-Boettiger con il \"P-I\".\nIl 15 dicembre 2006, non vennero stampate copie del giornale a causa dell'assenza di corrente elettrica causata dal tornado che invest\u00ec il nord est del Oceano Pacifico. \u00c8 stata la prima sospensione in 70 anni di pubblicazioni senza sosta.\nIl 9 gennaio 2009, la Hearst Corporation annunci\u00f2 che la testata, a causa delle perdite registrate ogni anno dal 2000, era in vendita. Il giornale sarebbe rimasta sul mercato per 60 giorni e se non si fosse trovato un compratore in quei giorni, si sarebbe trasformato o in un giornale on line, con una riduzione drastica dello staff, o sarebbe stato chiuso definitivamente. La notizia della vendita della testata giornalistica venne anticipata dall'emittente televisiva locale KING-TV la notte prima dell'annuncio ufficiale, ed arriv\u00f2 come una sorpresa dallo staff del \"P-I\"' e per i proprietari del giornale concorrente, \"The Seattle Times\".\nGli analisti non si aspettavano che un compratore potesse arrivare, a causa del declino delle vendite dell'industria giornalistica americana e per la presenza di altre testate giornalistiche invendute sul mercato. Cinque giorni prima della fine dei 60 giorni, il \"P-I\" riport\u00f2 che la Hearst Corporation aveva proposto a molti reporter del \"P-I\" offerte di lavoro per l'edizione on line del giornale.\nIl 16 marzo 2009, il giornale pubblic\u00f2 un articolo in prima pagina, seguito da una storia all'interno del giornale, che spiegava che l'edizione del giorno successivo sarebbe stata l'ultima ad andare in stampa. L'editore del giornale, Roger Oglesby, dichiar\u00f2 che il \"P-I\" avrebbe continuato ad esistere come giornale on line. Gli abbonati al cartaceo avrebbero avuto il loro abbonamento spostato in automatico al \"Seattle Times\" a partire dal 18 marzo.\nIl \"P-I\" \u00e8 tra i pi\u00f9 letti giornali on line degli Stati Uniti, e nel 2009 ha superato regolarmente per numero di pagine viste e per numero di visitatori unici il suo maggiore concorrente, il \"Times\".\nJoint Operating Agreement - \"JOA\" (Joint venture mediatica).\nDal 1983 al 2009, il \"P-I\" e il \"The Seattle Times\" hanno siglato una joint venture per lo sfruttamento della pubblicit\u00e0, per ridurre i costi di produzione, per il marketing e hanno entrambi affidato la distribuzione alla Seattle Times Company. Hanno continuato a mantenere notizie e linee editoriali differenti. I giornali hanno pubblicato un'edizione combinata per la domenica, anche se il \"Times\" inseriva contenuti editoriali pi\u00f9 grandi mentre il \"P-I\" dava meno spazio a questi contenuti.\nNel 2003 \"Times\" ha cercato di cancellare il JOA, citando una clausola nel Joa che tre anni consecutivi di perdite sono possono essere usate per l'annullamento del contratto. Hearst non era d'accordo ed immediatamente si \u00e8 mossa per evitare che il \"Times\" cancellasse l'accordo. La Hearst sostenne che le perdite del \"Times\" nel 2000 e nel 2001 erano causate da motivi di forza maggiore, infatti erano il risultato di eventi straordinari (causate da sette settimane di sciopero).\nLe due controparti si accusarono a vicenda pubblicamente tentando di mettere fuori gioco i rivali. Il giudice del processo si promulg\u00f2 in favore della Hearst giudicando giusta la \"forza maggiore\". Ma dopo due appelli, la corte suprema dello Stato di Washington si promulg\u00f2 in favore del \"Times\" il 30 giugno del 2005 invertendo la sentenza del primo tribunale. I due giornali risolsero la questione il 16 aprile del 2007.\nIl JOA \u00e8 stato interrotto nel 2009 con la cessazione dell'edizione cartacea del \"P-I\".\nRiconoscimenti.\nIl \"P-I\" \u00e8 conosciuto per il suo disegnatore di vignette due vote vincitore del Premio Pulitzer, David Horsey.\nReport sul giudice Gary Little.\nGiornalismo investigativo su il giudice della corte suprema della contea di King Gary Little circa la sua vita extra giudiziaria hanno portato alla luce alcune molestie sessuali verso minori che il giudice avrebbe praticato mentre era insegnante alla Lakeside School, scuola esclusiva di Seattle, tra il 1968 e il 1971. Ha inoltre rivelato contatti inappropriati tra Little e giovani ragazzi anche dopo essere diventato un giudice. Il 19 agosto del 1988, dopo che il reporter Duff Wilson aveva chiamato il giudice per avvisarlo che il giornale stava per pubblicare la notizia, Little si spar\u00f2 all'interno del tribunale. Il dibattito etico circa la pubblicazione della storia e la rete di connessioni che protesse Little \u2013 sono affrontati nelle classi di giornalismo di tutto il paese e portarono ad una riforma su come i giudici sono disciplinati nello Stato di Washington.\nCondotta disdicevole.\nNel 2006 il \"P-I\" \u00e8 stato soggetto ad una denuncia da parte del \"Comitato gironalistico di Washington\" per i suoi articoli relativi all'ufficio dello Sceriffo della contea di King. Il comitato di controllo dei media si \u00e8 pronunciato contro il \"P-I\", concordando con denuncia dello sceriffo Sue Rahr secondo la quale il giornale aveva ingiustamente denigrato l'ufficio dello sceriffo. Il \"P-I\" ha rifiutato di partecipare al procedimento, ed ha optato invece per dare una risposta dettagliata sul suo sito web.\nThe P-I Globe.\nThe \"P-I\" is known for the 18.5-ton, 30-ft neon globe atop its headquarters on the Elliott Bay waterfront, which features the words \"It's in the \"P-I\"\" rotating around the globe and an eagle perched atop with wings stretched upwards. The globe was conceived around 1949 in a readers contest to determine a new symbol for the paper. In the time since, the globe has become a city landmark that to locals is as iconic as the Space Needle. A stylized rendering of the globe appeared on the masthead of the newspaper in its latter years and continues to be featured on its website.\nImpiegati famosi.\nTra i pi\u00f9 importanti giornalisti che hanno lavorato al \"P-I\" troviamo gli scrittori E.B. White, Frank Herbert e Tom Robbins e il reporter vincitore del premio per gli affari legali Tracy Johnson."}
{"id": "2929298", "revid": "259021", "url": "https://it.wikipedia.org/wiki?curid=2929298", "title": "Stati italiani dell'era feudale", "text": "L'Italia nel periodo feudale, tra il 962 e la fine dell'XI secolo, era suddivisa nelle seguenti entit\u00e0 territoriali; tra parentesi, dove indicate, le dinastie regnanti:"}
{"id": "2929302", "revid": "2134954", "url": "https://it.wikipedia.org/wiki?curid=2929302", "title": "Sokka", "text": "Sokka () \u00e8 un personaggio immaginario della serie televisiva animata statunitense \"Avatar - La leggenda di Aang\", creato da Michael Dante DiMartino e Bryan Konietzko. Fratello di Katara e amico di Aang, \u00e8 uno dei protagonisti della serie.\nNella serie originale, Sokka, quindicenne, \u00e8 un guerriero della Trib\u00f9 dell'Acqua del Sud, una nazione di persone in grado di manipolare telecineticamente o \"dominare\" l'acqua. Sokka, insieme a Katara, scopre un dominatore dell'aria di nome Aang, l'Avatar perduto da molto tempo, e lo accompagna a sconfiggere la Nazione del Fuoco imperialista e portare la pace nelle nazioni lacerate dalla guerra. A differenza dei suoi compagni, Sokka non ha alcuna abilit\u00e0 di dominio, ma man mano che lo show progredisce padroneggia la spada e si dimostra un abile stratega.\nConcezione e sviluppo.\nIn \"Avatar Nick Mag Presents\", Michael Dante DiMartino e Bryan Konietzko hanno dichiarato che Sokka era originariamente progettato come una figura minore; ma quando il suo doppiatore Jack DeSena ha portato vivacit\u00e0 al suo personaggio, hanno iniziato a sottolineare questa qualit\u00e0.\nCome risultato del suo design, il personaggio di Sokka \u00e8 una fonte di sollievo comico per tutta la serie, spesso vittima della commedia visiva. Tra le varie gag che coinvolgono Sokka ci sono la sua immersione in sostanze viscose, come fogna, liquami, catarro o saliva; e dimenticando che Toph \u00e8 cieca. Sokka ha anche la tendenza a produrre o a volte ridere di battute condivise da nessun altro personaggio.\nNe \"I racconti di Ba Sing Se\", il nome di Sokka \u00e8 stato scritto come \u7d22\u5361, di cui S\u01d4o (\u7d22) significa cercare, chiedere, chiedere, esatto o isolato e K\u01ce (\u5361) significa controllare, bloccare o tessere. Il carattere K\u01ce appare anche nel nome di Katara. Il nome Sokka \u00e8 definito \"loverboy\" in Zulu.\nApparizioni.\n\"Avatar - La leggenda di Aang\".\nNato nella Trib\u00f9 dell'Acqua del Sud, il quindicenne Sokka si \u00e8 sempre preso cura del villaggio, da quando tutti gli uomini sono partiti per la guerra contro la Nazione del Fuoco. La madre \u00e8 morta quando lui aveva solo cinque anni, per proteggere la figlia Katara, ultima dominatrice dell'acqua della Trib\u00f9 del Sud, dalle grinfie di uno spietato ammiraglio della Nazione del Fuoco, che intendeva sterminare tutti i dominatori dell'acqua per imporre il dominio del suo re: Azulon, signore del fuoco. Lui e la sorella Katara trovano Aang ibernato in un iceberg: in seguito al ritrovamento, i due ragazzi accompagnano l'Avatar nel suo viaggio per apprendere le nozioni di tutti i restanti domini (acqua, terra e fuoco). Si dirigono alla Trib\u00f9 dell'Acqua del Nord affinch\u00e9 Aang e Katara studino il dominio dell'acqua; durante il loro viaggio passano nel Regno della Terra, per una piccola isola, dove Sokka conosce la leader delle guerriere di Kyoshi, Suki, un'incantevole ragazza dal carattere inizialmente scontroso: Sokka, risentito dalla superiorit\u00e0 ostentata dalle ragazze, irrompe in una lezione di combattimento venendo per\u00f2 con facilit\u00e0 sconfitto da Suki, la quale per\u00f2 infine gli propone di apprendere da loro importanti nozioni di combattimento. Dietro un edificio, i due si baceranno per la prima volta. Giunti alla Trib\u00f9 dell'Acqua del Nord poco prima che la Nazione del Fuoco iniziasse un assalto alla Trib\u00f9, Sokka si innamora della principessa Yue, che per\u00f2 \u00e8 costretta a sposare per volere di suo padre un ragazzo che non ama. Dopo aver avuto il compito di proteggere la ragazza, quest'ultima riveler\u00e0 a Sokka i suoi sentimenti reciproci, sebbene utopici. Sokka, per dimostrare il suo valore e impressionare il padre della ragazza, si offrir\u00e0 volontario come combattente in una missione pericolosa. Durante l'assedio, quando Aang viene rapito da Zuko, Sokka va assieme a Katara e Yue alla sua ricerca e ritornando alla Trib\u00f9 mentre Zhao cattura Tui, lo spirito della luna. Giunti all'oasi, dopo che il generale Zhao uccide Tui e conseguentemente La prende possesso di Aang per sbarazzarsi della flotta della nazione del Fuoco, Sokka assiste al sacrificio di Yue per ridare vita allo spirito poich\u00e9 parte della vita dello spirito \u00e8 in lei: Sokka \u00e8 distrutto, ma Yue gli appare subito dopo in forma si spirito (essendo diventata lei stessa il nuovo spirito della luna) per salutarlo un'ultima volta, asserendo che sar\u00e0 sempre con lui e dandogli un bacio d'addio. Quando Aang necessita di imparare il dominio della terra, si reca a Ba Sing Se, capitale del Regno della Terra. Sulla strada incontra Toph, una potente dominatrice della terra cieca, che decide di scappare e seguire i tre amici per sfuggire alle cure ovattate dei genitori. Dopo che la ragazza \u00e8 stata catturata con le sue compagne da Azula, Mai e Ty Lee, Sokka e Suki si reincontrano dopo il fallimento del piano per sconfiggere Ozai nel giorno del Sole nero quando, con l'aiuto di Zuko, Sokka riesce a farla evadere dalla prigione di massima sicurezza in cui era stata rinchiusa. Tuttavia, Sokka viene nuovamente separato da suo padre nel Tempio dell'Aria Occidentale a causa di un'imboscata della Nazione del Fuoco. Sono costretti a separarsi da Sokka con Aang, Katara, Toph, Zuko e Suki. Nel finale della serie in quattro parti, Sokka e Katara si incontrano con Piandao e il maestro di dominio dell'acqua di Katara, Pakku, che ora ha sposato la loro nonna paterna, Kanna o \"Gran-Gran\". Nella battaglia contro l'antagonista Ozai, Sokka, Suki e Toph dirottano un dirigibile della Nazione del Fuoco e lo usano per distruggere altri dirigibili mentre Aang duella con lo stesso Ozai prima che il Regno della Terra fosse raso al suolo. A battaglia finita, il trio si riunisce con Aang. All'incoronazione di Zuko, Suki ritorna dalle guerriere Kyoshi, Sokka e Katara si ricongiungono con il padre e il resto del gruppo si ritrova con i loro amici a Ba Sing Se.\n\"La leggenda di Korra\".\nNella prima stagione della serie sequel \"La leggenda di Korra\", che riprende 70 anni dopo la sconfitta di Ozai, Katara (ora una donna anziana) afferma che Sokka \u00e8 deceduto. Una statua in suo onore \u00e8 stata eretta a Citt\u00e0 della Repubblica di fronte al Centro culturale della Trib\u00f9 dell'Acqua del Sud. I flashback rivelano che un Sokka di mezza et\u00e0 \u00e8 stato rappresentante della Trib\u00f9 dell'Acqua del Sud nel Consiglio della Repubblica Unita 40 anni prima. Dichiar\u00f2 colpevole di numerosi crimini il dominatore del sangue Yakone, capo del crimine organizzato a Citt\u00e0 della Repubblica, definendolo un dominatore unico come l'Uomo combustione e Toph. Nella terza stagione, Tenzin (figlio di Katara e Aang) afferma che Sokka era presente quando una banda di criminali del Loto Rosso tent\u00f2 di rapire Korra da bambina.\nPersonalit\u00e0.\nSokka \u00e8 un ragazzo, per alcuni aspetti, un po' ottuso e ridicolo ma \u00e8 in realt\u00e0 intelligente, metodico e coraggioso; ha sempre idee utili e ha salvato la vita dei compagni in molte occasioni. Lui stesso si definisce un amante della carne e del combattimento; infatti, anche nelle situazioni pi\u00f9 tragiche, il suo interesse principale \u00e8 quello di fare battute o pensare a mangiare. Sokka \u00e8 inoltre molto apprezzato dalle ragazze (Ty Lee se ne interessa subito fin da loro primo incontro/scontro, e anche Toph nutre segretamente dei sentimenti per lui) e ha avuto due relazioni sentimentali nel corso della serie: la prima con Yue, la principessa della Trib\u00f9 dell'Acqua del Nord, interrotta dal sacrificio di lei per poter risanare lo spirito della luna, la seconda con Suki, leader delle guerriere di Kyoshi, per la quale il ragazzo ha sfidato anche la prigione di massima sicurezza della Nazione del Fuoco. Un'altra particolare caratteristica \u00e8 la sua tendenza a dare nomi strani alle cose e alle persone di cui non si conosce o si deve decidere il nome: ad esempio quando propone a chiamare il gruppo \"Squadra boomerAang\" o quando, braccati nella terza stagione dal sicario in grado di dominare il fuoco con la mente, lo soprannomina prima \"Uomo Scoppio Boom-Boom\" e poi \"Uomo Combustione\".\nCome sostenitore del carnivorismo umano, Sokka \u00e8 il principale cacciatore del gruppo; spesso fa battute a secco o commenti abrasivi; e di conseguenza una volta si definisce \"il ragazzo della carne e del sarcasmo\". Sotto la guida del maestro spadaccino Piandao, Sokka mostra varie procedure non ortodosse quando si sottopone alla sua formazione; tale che Piandao riferisce che sebbene le abilit\u00e0 di Sokka fossero poco significative, mostra molta creativit\u00e0, versatilit\u00e0 e intelligenza. Di norma, la maggior parte o tutte le caratteristiche precedenti appaiono come fonti di rilievo comico.\nPoteri e abilit\u00e0.\nSecondo sua sorella Katara, Sokka inizialmente era scettico, aggressivo, sessista e immaturo ed era sempre acuto. Incapace di dominare, Sokka persegue invece le arti marziali, le scienze e l'ingegneria. \u00c8 un abile cacciatore e combattente: viene visto utilizzare una vasta serie di armi, come un boomerang di ferro, gli shuriken e un machete. Nel terzo libro Sokka prende lezioni da Piandao, mastro spadaccino della Nazione del Fuoco, che lo sottopone a prove fisiche e mentali per insegnargli a padroneggiare al meglio l'arte della spada: sotto la sua supervisione, Sokka forgia la sua spada prelevando il metallo da una meteorite costruendo, a detta di Piandao, una spada unica nel suo genere degna di uno spadaccino unico come Sokka; perder\u00e0 la spada poi nell'ultimo episodio della serie per proteggere se stesso e Toph da alcuni dominatori del fuoco. Inoltre, dopo che nel primo libro ha sostato un po' presso l'Isola di Kyoshi, Sokka ha appreso alcune tecniche di combattimento corpo a corpo e neutralizzazione dell'avversario dello stile di combattimento delle guerriere di Kyoshi da Suki.\nOltre ad avere una vasta abilit\u00e0 nelle armi sopra elencate, pu\u00f2 vantare un'enorme abilita nella strategia e nella meccanica, la prima ereditata dal padre. Nel terzo libro \u00e8 stato Sokka a pianificare l'invasione della Nazione del Fuoco durante l'eclissi solare, anche se infine non \u00e8 andata a buon fine.\nAltri media.\nIl personaggio di Sokka \u00e8 apparso in tre videogiochi THQ basati sulla serie: il videogioco ', ' e \"\". Come Aang, anche Sokka appare su alcune T-shirt \"Avatar\" vendute da Nick, e nei anime comic della Tokyopop (a volte indicati come cine-manga).\nFilm.\nSokka appare nella trasposizione cinematografica della serie \"L'ultimo dominatore dell'aria\", interpretato dall'attore statunitense Jackson Rathbone. A differenza della serie animata, Sokka \u00e8 serio, con la maggior parte delle sue qualit\u00e0 immature e umoristiche o attenuate o rimosse del tutto. Critiche significative sono state puntate sulla differenza di caratteri. Rathbone ha ricevuto il Golden Raspberry Award come peggior attore non protagonista per il suo ruolo nel film."}
{"id": "2929306", "revid": "124898249", "url": "https://it.wikipedia.org/wiki?curid=2929306", "title": "Auguste Hellemans", "text": "Carriera.\nGiocatore.\nIn carriera, Hellemans gioc\u00f2 per il Mechelen e il RAA Louvi\u00e9roise; col Mechelen ha segnato 16 reti in 291 partite nella prima divisione belga.\nCon la Nazionale belga disput\u00f2 l'Olimpiade 1928 e i Mondiali del 1930 e del 1934.\nAllenatore.\nDopo aver chiuso la carriera come calciatore, Hellemans fu allenatore in varie occasioni del Patro Eisden Maasmechelen."}
{"id": "2929311", "revid": "422900", "url": "https://it.wikipedia.org/wiki?curid=2929311", "title": "August Hellemans", "text": ""}
{"id": "2929314", "revid": "1718925", "url": "https://it.wikipedia.org/wiki?curid=2929314", "title": "Imprevedibile", "text": "Imprevedibile \u00e8 il singolo del cantante svizzero Paolo Meneguzzi, pubblicato a due anni dall'uscita del precedente album \"Corro via\".\nIl brano \u00e8 stato pubblicato il 30 aprile 2010 in versione digitale.\nIn seguito va in rotazione nelle radio, e dopo 20 giorni dall'uscita entra nella top 40 dei brani pi\u00f9 programmati dalle radio italiane. \u00c8 stato riscontrato dal programma \"Le Iene\" che il brano \u00e8 molto simile al singolo di Britney Spears, \"Womanizer\" (2008).\nIl singolo alla fine dell'anno solare guadagna il 42\u00ba posto nella classifica dei brani italiani pi\u00f9 trasmessi dalle radio nel 2010.\nSi tratta del primo singolo estratto dall'album \"Miami\" uscito il 1\u00ba giugno 2010.\nVideoclip.\nIl video \u00e8 uscito il 21 maggio 2010, circa venti giorni dopo l'uscita del brano nelle radio. La modella svizzera Xenia Tchoumitcheva interpreta la parte della ragazza \"imprevedibile\" cantata da Meneguzzi. Il video \u00e8 stato girato in studio a Milano."}
{"id": "2929316", "revid": "110157", "url": "https://it.wikipedia.org/wiki?curid=2929316", "title": "Winter Quarters Bay", "text": "Winter Quarters Bay (in italiano \"baia del rifugio invernale\") \u00e8 una piccola baia del canale McMurdo in Antartide. Localizzata ad una latitudine di 77\u00b0 51' S e ad una longitudine di 166\u00b0 37' E ed attrezzata con alcuni moli galleggiante \u00e8 considerata il porto pi\u00f9 meridionale della Terra.\nLa baia \u00e8 larga approssimativamente 250m per altrettanti di lunghezza e raggiunge una profondit\u00e0 massima di 33 metri. Prende il nome dal fatto che la nave \"Discovery\" dell'omonima spedizione (1901-04) di Robert Falcon Scott pass\u00f2 due inverni ancorata nell'area."}
{"id": "2929318", "revid": "287204", "url": "https://it.wikipedia.org/wiki?curid=2929318", "title": "Mahan", "text": "M\u0101h\u0101n (farsi \u0645\u0627\u0647\u0627\u0646) \u00e8 una citt\u00e0 dello shahrest\u0101n di Kerman, circoscrizione di Mahan, nella provincia di Kerman. Aveva, nel 2006, una popolazione di 16.787 abitanti. \nLa citt\u00e0 \u00e8 nota per il mausoleo di Sh\u0101h Ni'matull\u0101h-i Wal\u012b, poeta sufi e fondatore dell'ordine dei \"Nimatollahi\". E per il giardino Shazdeh (\"Bagh-e Shahzadeh\", \u0628\u0627\u063a \u0634\u0627\u0632\u062f\u0647) che si trova a 6\u00a0km dalla citt\u00e0."}
{"id": "2929321", "revid": "352448", "url": "https://it.wikipedia.org/wiki?curid=2929321", "title": "Barione sigma charmed", "text": ""}
{"id": "2929323", "revid": "352448", "url": "https://it.wikipedia.org/wiki?curid=2929323", "title": "Barione sigma bottom", "text": ""}
{"id": "2929324", "revid": "339392", "url": "https://it.wikipedia.org/wiki?curid=2929324", "title": "Barione xi charmed", "text": ""}
{"id": "2929325", "revid": "339392", "url": "https://it.wikipedia.org/wiki?curid=2929325", "title": "Barione xi doppio charmed", "text": ""}
{"id": "2929326", "revid": "767487", "url": "https://it.wikipedia.org/wiki?curid=2929326", "title": "Un figlio d'oggi", "text": "Un figlio d'oggi \u00e8 un film del 1961, diretto da Marino Girolami e Domenico Graziano."}
{"id": "2929327", "revid": "339392", "url": "https://it.wikipedia.org/wiki?curid=2929327", "title": "Barione xi bottom", "text": ""}
{"id": "2929328", "revid": "6923", "url": "https://it.wikipedia.org/wiki?curid=2929328", "title": "Palazzo di Giustizia (Arezzo)", "text": "Il nuovo Palazzo di Giustizia di Arezzo, \u00e8 un palazzo situato in Piazza Falcone e Borsellino 1, sede del tribunale di Arezzo.\nStoria.\nProgettato dall'architetto Manfredi Nicoletti, si articola in due volumi. Il primo, preesistente, \u00e8 l'edificio dell'ex-Ospedale Sanatoriale Antonio Garbasso, sottoposto a restauro conservativo. Esso ospita la maggior parte degli uffici giudiziari. Il secondo volume \u00e8 stato progettato ex novo e accoglie il garage, gli archivi, una grande hall a pi\u00f9 livelli, due grandi aule a doppia altezza, una serie di uffici e la sala stampa, oltre ai relativi servizi.\nStruttura.\nL'impianto planimetrico \u00e8 basato su un'ellisse, sezione di cono con vertice inclinato rispetto all'asse verticale dell'edificio. La parete nord a conca in granito segue la curvatura della superficie del cono, ma il suo rivestimento esterno \u00e8 realizzato attraverso una serie di lastre piane di identica dimensione. La parete sud \u00e8 formata da due superfici liberamente ondulate, ma, poich\u00e9 queste curve complesse derivano da sistemi rigati, sono realizzate attraverso elementi semplici: pilastri rettilinei in acciaio disposti ognuno secondo una diversa inclinazione, che sostengono elementi di raccordo piani modulari in acciaio, tutti rettilinei.\nIl progetto \u00e8 legato ad alcune metafore: il rapporto con le antiche mura della citt\u00e0, la fragilit\u00e0 apparente di una foglia.\nIl progetto del Nuovo Edificio porta ed espressione architettonica due fondamentali principi della bioclimatica: il raffrescamento e il riscaldamento passivo. La scelta compositiva \u00e8 indirizzata verso una facciata pi\u00f9 protetta a nord ed una pi\u00f9 aperta a sud per consentire un miglior controllo climatico e quindi un abbattimento dei costi energetici.\nPremi.\nNel 2002 il palazzo riceve il Premio Internazionale IAA per il miglior edificio del 2002."}
{"id": "2929333", "revid": "339392", "url": "https://it.wikipedia.org/wiki?curid=2929333", "title": "Barione xi doppio bottom", "text": ""}
{"id": "2929334", "revid": "339392", "url": "https://it.wikipedia.org/wiki?curid=2929334", "title": "Barione xi bottom charmed", "text": ""}
{"id": "2929335", "revid": "352448", "url": "https://it.wikipedia.org/wiki?curid=2929335", "title": "Barione omega charmed", "text": ""}
{"id": "2929336", "revid": "352448", "url": "https://it.wikipedia.org/wiki?curid=2929336", "title": "Barione omega bottom", "text": ""}
{"id": "2929337", "revid": "352448", "url": "https://it.wikipedia.org/wiki?curid=2929337", "title": "Barione omega doppio charmed", "text": ""}
{"id": "2929339", "revid": "352448", "url": "https://it.wikipedia.org/wiki?curid=2929339", "title": "Barione omega bottom charmed", "text": ""}
{"id": "2929340", "revid": "352448", "url": "https://it.wikipedia.org/wiki?curid=2929340", "title": "Barione omega doppio bottom", "text": ""}
{"id": "2929341", "revid": "116158653", "url": "https://it.wikipedia.org/wiki?curid=2929341", "title": "Massimo Meola", "text": "Carriera.\nDopo aver disputato 79 partite in Serie D con i bianconeri della gioc\u00f2 in Serie A con la maglia della nella stagione 1975-1976, debuttando il 25 aprile 1976 nel pareggio in trasferta per 1-1 contro la Juventus, in sostituzione dell'infortunato Paolo Conti; giocatore di Serie A pi\u00f9 alto di quel torneo, l'allora allenatore Nils Liedholm lo prefer\u00ec a Francesco Quintini, in quell'anno estremo difensore pi\u00f9 basso tra tutte le squadre della massima divisione. I tifosi romanisti, per la sua faccia triste e seria, lo soprannominarono \"Buster Keaton\". Era anche odontotecnico."}
{"id": "2929342", "revid": "352448", "url": "https://it.wikipedia.org/wiki?curid=2929342", "title": "Barione omega triplo charmed", "text": ""}
{"id": "2929343", "revid": "352448", "url": "https://it.wikipedia.org/wiki?curid=2929343", "title": "Barione omega doppio bottom charmed", "text": ""}
{"id": "2929344", "revid": "352448", "url": "https://it.wikipedia.org/wiki?curid=2929344", "title": "Barione omega triplo bottom", "text": ""}
{"id": "2929345", "revid": "352448", "url": "https://it.wikipedia.org/wiki?curid=2929345", "title": "Barione lambda charmed", "text": ""}
{"id": "2929346", "revid": "352448", "url": "https://it.wikipedia.org/wiki?curid=2929346", "title": "Barione lambda bottom", "text": ""}
{"id": "2929349", "revid": "446353", "url": "https://it.wikipedia.org/wiki?curid=2929349", "title": "Corazzata tascabile", "text": ""}
{"id": "2929351", "revid": "446353", "url": "https://it.wikipedia.org/wiki?curid=2929351", "title": "Classe Graf Zeppelin (portaerei)", "text": ""}
{"id": "2929354", "revid": "796924", "url": "https://it.wikipedia.org/wiki?curid=2929354", "title": "Fatum (\u010cajkovskij)", "text": "Fatum Op. 77, \u00e8 un poema sinfonico di P\u00ebtr Il'i\u010d \u010cajkovskij.\nStoria.\nTchaikovsky inizi\u00f2 a lavorare al poema sinfonico Fatum fra la fine di settembre ed i primi di ottobre del 1868. Mise poi il lavoro in disparte preso dall'infatuazione per il mezzosoprano belga D\u00e9sir\u00e9e Art\u00f4t. Essi erano gi\u00e0 giunti a discutere di matrimonio, ed avevano stabilito di riverdersi nell'autunno del 1869 a Parigi per gli ultimi particolari. Ella part\u00ec quindi per Varsavia per continuare la sua tourn\u00e9e con la compagnia, ma alla fine finir\u00e0 con lo sposare, con grande meraviglia di \u010cajkovskij, il baritono spagnolo Padilla y Ramos, suo compagno di lavoro nella compagnia d'opera.\n\u010cajkovskij complet\u00f2 la struttura dell'opera fra il 21 ottobre ed il 2 novembre, e complet\u00f2 il lavoro entro dicembre del 1868. La prima venne data il 15 febbraio 1869, come ottavo concerto della Russian Musical Society a Mosca, sotto la direzione di Nikolai Rubinstein. \u010cajkovskij non aveva scritto l'opera con alcun intento noto ma, per la prima esecuzione, venne aggiunto in epigrafe alla partitura il testo in versi, di Konstantin Nikolaevi\u010d Batju\u0161kov, sulla futilit\u00e0 della vita umana, anche se non \u00e8 certo che sia stata un'idea di Tchaikovsky, o che lui avesse avuto familiarit\u00e0 con quei versi. Mentre il pubblico era sconcertato dalla discrepanza tra la malinconia dei versi di Batyushkov ed il tenore pi\u00f9 luminoso della musica - la sua introduzione maestosa, lirica e di danza comel\"'Allegro e finale\" - applaud\u00ec calorosamente la musica. La sera del debutto, \u010cajkovskij scrisse a suo fratello Anatoli, \"Sembra che sia la cosa migliore che abbia scritto finora, almeno, \u00e8 quello che dice la gente (un notevole successo).\"\n\u010cajkovskij invi\u00f2 l'opera a Mily Balakirev, chiedendogli di accettare la dedica. Balakirev accett\u00f2 e disse di voler organizzare una nuova esecuzione, senza dire di cosa pensasse della musica. \"Fatum\" venne eseguita nuovamente a San Pietroburgo il 17 marzo, al nono concerto della Russian Musical Society, sotto la direzione di Balakirev, ma la seconda esecuzione non ebbe il successo della prima. Balakirev scrisse a \u010cajkovskij:\nAltri critici fecero riferimento alla sua eterogeneit\u00e0 artistica. Da quel momento, sia \u010cajkovskij che D\u00e9sir\u00e9e Art\u00f4t ebbero un ripensamento sul loro progetto matrimoniale. Non disse nulla di questo, ma rimase comunque scioccato quando apprese, attraverso un terzo, (Nikolaj Rubinstein), che D\u00e9sir\u00e9e Art\u00f4t aveva sposato un altro uomo nel settembre 1869. Il parere di \u010cajkovskij su \"Fatum\" era nel frattempo cambiato e riteneva l'opera come un fallimento. Distrusse pertanto il manoscritto nel 1870 e l'opera non venne pi\u00f9 eseguita nel corso della sua vita. Egli riutilizz\u00f2 comunque il tema lirico di \"Fatum\" in un duetto fra Natalia e Andrei nel IV atto dell'opera \"Opri\u010dnik\", trasponendone per\u00f2 la tonalit\u00e0 da La bemolle maggiore a Re bemolle maggiore. Nel 1896, dopo la morte di \u010cajkovskij, l'opera venne ricostruita dagli spartiti originali per orchestra e pubblicata da Mitrofan Belyayev come op. 77 postuma.\nIl pezzo ha una durata di circa 14 minuti ed \u00e8 stato pi\u00f9 volte registrato su disco.\nOrganico orchestrale.\nL'orchestra prevede l'impiego di: piccolo, 2 flauti, 2 oboe, corno inglese, 2 clarinetti in Si, 2 fagotti, 4 corni francesi, 3 trombe in Fa, 3 tromboni, tuba, timpani, xilofono, triangolo, tam-tam, arpa e archi."}
{"id": "2929364", "revid": "110157", "url": "https://it.wikipedia.org/wiki?curid=2929364", "title": "Gard\u00eania Azul", "text": "Gard\u00eania Azul \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nGard\u00eania Azul fu istituito come \"bairro\" a s\u00e9 stante il 23 luglio 1981 come parte della Regione Amministrativa XVI - Jacarepagu\u00e1 del municipio di Rio de Janeiro."}
{"id": "2929365", "revid": "14691", "url": "https://it.wikipedia.org/wiki?curid=2929365", "title": "Raggio laser", "text": ""}
{"id": "2929366", "revid": "827882", "url": "https://it.wikipedia.org/wiki?curid=2929366", "title": "Brewster", "text": ""}
{"id": "2929368", "revid": "339392", "url": "https://it.wikipedia.org/wiki?curid=2929368", "title": "Barione xi charmed primo", "text": ""}
{"id": "2929370", "revid": "339392", "url": "https://it.wikipedia.org/wiki?curid=2929370", "title": "Barione xi bottom primo", "text": ""}
{"id": "2929371", "revid": "339392", "url": "https://it.wikipedia.org/wiki?curid=2929371", "title": "Barione xi bottom charmed primo", "text": ""}
{"id": "2929373", "revid": "352448", "url": "https://it.wikipedia.org/wiki?curid=2929373", "title": "Barione omega bottom charmed primo", "text": ""}
{"id": "2929377", "revid": "1305772", "url": "https://it.wikipedia.org/wiki?curid=2929377", "title": "Bridgehampton", "text": ""}
{"id": "2929381", "revid": "1305772", "url": "https://it.wikipedia.org/wiki?curid=2929381", "title": "Bridgeton", "text": ""}
{"id": "2929383", "revid": "352448", "url": "https://it.wikipedia.org/wiki?curid=2929383", "title": "Cascata B", "text": ""}
{"id": "2929386", "revid": "827882", "url": "https://it.wikipedia.org/wiki?curid=2929386", "title": "Bridgman", "text": ""}
{"id": "2929391", "revid": "1305772", "url": "https://it.wikipedia.org/wiki?curid=2929391", "title": "Brimfield", "text": ""}
{"id": "2929393", "revid": "1305772", "url": "https://it.wikipedia.org/wiki?curid=2929393", "title": "Britton", "text": ""}
{"id": "2929396", "revid": "110157", "url": "https://it.wikipedia.org/wiki?curid=2929396", "title": "She Hates Me", "text": "She Hates Me \u00e8 un singolo pubblicato dal gruppo post-grunge statunitense Puddle of Mudd nel 2002, l'ultimo tratto dall'album \"Come Clean\". La canzone ha raggiunto la posizione 13 nella classifica \"Billboard\" Hot 100, ed \u00e8 arrivata alla prima posizione nella classifica \"Billboard\" Hot Mainstream Rock Tracks. Nella Official Singles Chart ha raggiunto la posizione 14, regalando al gruppo la terza hit in Top 20.\nIl testo \u00e8 stato scritto dal chitarrista Jimmy Allen appena uscito da una relazione, ispirato dall'ira che la sua ormai ex-ragazza gli aveva sempre provocato. Gli accordi sono molto simili a quelli di \"I Saw Your Mommy\" dei Suicidal Tendencies, ma anche a quelli della famosa \"Summer Nights\", parte della colonna sonora del cult \"Grease\". Ci\u00f2 ha causato ai Puddle of Mudd non poche accuse di plagio.\nNell'inserto di ogni album c'\u00e8 una fotocopia del testo della canzone originario, scritto a mano, che figura il titolo \"She Fucking Hates Me\". Alla pubblicazione il titolo \u00e8 stato cambiato a causa della censura di radio e televisioni, tuttavia nel ritornello del testo, qualora non censurato, si pu\u00f2 sentire ancora la versione originale.\nLa canzone fa parte della colonna sonora del film \"La mia super ex-ragazza\".\nCover e parodie.\nIl gruppo Richard Cheese and Lounge Against the Machine ha cantato una cover lounge della canzone nel 2002, inserendola nell'album \"Tuxicity\". Il singolo \u00e8 stato cantato come cover anche da un coro femminile belga chiamato Scala &amp; Kolacny Brothers, che l'ha inserito in un album del 2002, \"On the Rocks\".\n\"She Hates Me\" \u00e8 stata anche oggetto di una parodia intitolata \"Internet Love Song (She Blocked Me)\", di Bob Ricci. \u00c8 diventata, infatti, uno dei successi maggiori di quest'ultimo."}
{"id": "2929398", "revid": "28406", "url": "https://it.wikipedia.org/wiki?curid=2929398", "title": "Battaglia di Anchialos", "text": ""}
{"id": "2929403", "revid": "1318658", "url": "https://it.wikipedia.org/wiki?curid=2929403", "title": "The Ladd Company", "text": "The Ladd Company \u00e8 una casa di produzione e distribuzione cinematografica statunitense.\nStoria.\nLa societ\u00e0 fu fondata nel 1979 da Alan Ladd, Jr. I primi successi della The Ladd Company furono film memorabili come \"Momenti di gloria\" (1981, distribuzione), \"Uomini veri\" (1983), \"Blade Runner\" (1982), \"C'era una volta in America\" (1984, distribuzione), \"Scuola di polizia\" (1984) e \"Scuola di polizia 2 - Prima missione\" (1985).\nNel 1985 la The Ladd Company ha cessato di esistere a causa dei nuovi impegni di Ladd chiamato a gestire gli MGM/UA Studios. Nel 1993 fu rifondata la The Ladd Company con l'aiuto della Paramount Pictures.\nStoria recente.\nSotto questa nuova egida, la The Ladd Company torna sulla cresta dell'onda con nuovi successi, tra cui il pluripremiato colossale di Mel Gibson, \"Braveheart - Cuore impavido\" (1995), e \"La maschera di ferro\" (1998).\nNel 2001 la The Ladd Company scinde il rapporto con la Paramount Pictures per poter produrre film come studio indipendente. Con questo nuovo assetto, la The Ladd Company firma titoli importanti come \"Il vento del perdono\" (2005) di Lasse Hallstr\u00f6m e il premiato \"Gone Baby Gone\" di Ben Affleck (2007), entrambi co-prodotti insieme a Miramax Films."}
{"id": "2929408", "revid": "287204", "url": "https://it.wikipedia.org/wiki?curid=2929408", "title": "1\u00ba Febbraio", "text": ""}
{"id": "2929410", "revid": "1543377", "url": "https://it.wikipedia.org/wiki?curid=2929410", "title": "Heath Robinson", "text": "Nella cultura anglosassone, la sua opera \u00e8 talmente celebre che l'espressione \"Heath Robinson\" viene usata idiomaticamente per riferirsi a una macchina assurdamente complessa progettata per ottenere un risultato banale. Una delle macchine realizzate durante la Seconda guerra mondiale per decifrare i messaggi in codice tedeschi fu battezzata Heath Robinson in suo onore.\nBiografia.\nHeath Robinson nacque Islington (Londra) da una famiglia di artisti. Suo padre e i suoi fratelli Thomas Heath Robinson e Charles Robinson erano tutti illustratori. I suoi primi lavori, pubblicati a cavallo fra il XIX e il XX secolo, furono illustrazioni di libri di fiabe e di narrativa di autori come Hans Christian Andersen, William Shakespeare, Charles Kingsley e Walter de la Mare. In seguito scrisse due libri per bambini, \"The Adventures of Uncle Lubin\" (1902) e \"Bill the Minder\" (1912), occupandosi anche delle illustrazioni; fu proprio in queste opere che inizi\u00f2 a disegnare macchinari stravaganti. Durante la Prima guerra mondiale svilupp\u00f2 questo tema attraverso numerose vignette in cui venivano rappresentate improbabili armi segrete degli eserciti coinvolti nella guerra; queste vignette furono pubblicate in tre raccolte, \"Some \"Frightful\" War Pictures\" (1915), \"Hunlikely!\" (1916) e \"Flypapers\" (1919). Dopo la guerra lavor\u00f2 come illustratore umoristico anche per numerose riviste e campagne pubblicitarie. Nel 1934 raccolse quello che riteneva il meglio della sua produzione nel volume \"Absurdities\".\nUna delle pi\u00f9 celebri serie di illustrazioni di Robinson fu realizzata per il primo libro della serie del Professor Branestawn (il Professor Capoturbine in Italia) di Norman Hunter.\nI macchinari improbabili.\nLe macchine rappresentate nella produzione di Robinson sono generalmente manovrate da uomini stilizzati, calvi e con gli occhiali; sono alimentate da macchinari a vapore o termici, e comprendono spesso complessi sistemi di leve e pulegge. L'aspetto umoristico consiste in genere nel fatto che usano metodi estremamente complessi per ottenere risultati banali, come rompere una noce."}
{"id": "2929411", "revid": "287204", "url": "https://it.wikipedia.org/wiki?curid=2929411", "title": "Brockway", "text": ""}
{"id": "2929413", "revid": "14691", "url": "https://it.wikipedia.org/wiki?curid=2929413", "title": "William Heath Robinson", "text": ""}
{"id": "2929414", "revid": "62244", "url": "https://it.wikipedia.org/wiki?curid=2929414", "title": "Coppa di Francia 1990-1991", "text": "La 74\u00aa edizione della Coppa di Francia, quella del 1990-1991, fu vinta dall'AS Monaco"}
{"id": "2929415", "revid": "14691", "url": "https://it.wikipedia.org/wiki?curid=2929415", "title": "W. Heath Robinson", "text": ""}
{"id": "2929418", "revid": "599013", "url": "https://it.wikipedia.org/wiki?curid=2929418", "title": "Brookhaven", "text": ""}
{"id": "2929419", "revid": "88740", "url": "https://it.wikipedia.org/wiki?curid=2929419", "title": "Brooklyn Park", "text": ""}
{"id": "2929420", "revid": "110157", "url": "https://it.wikipedia.org/wiki?curid=2929420", "title": "Oppach", "text": "Oppach \u00e8 un comune di 2.970 abitanti della Sassonia, in Germania.\nAppartiene al circondario (\"Landkreis\") di G\u00f6rlitz (targa GR) ed \u00e8 parte della comunit\u00e0 amministrativa (\"Verwaltungsgemeinschaft\") di Oppach-Beiersdorf."}
{"id": "2929422", "revid": "292162", "url": "https://it.wikipedia.org/wiki?curid=2929422", "title": "Conquista islamica della Sicilia", "text": "La conquista islamica della Sicilia avvenne tra l'827 con lo sbarco a Mazara del Vallo, e il 902, anche se l'ultima citt\u00e0 bizantina del thema di Sikelia a cadere fu, il 5 maggio 965, Rometta, che aveva continuato a resistere da sola.\nMalgrado la Sicilia avesse subito incursioni da parte dei musulmani fin dalla met\u00e0 del VII secolo, esse erano finalizzate al saccheggio e non minacciarono mai il controllo bizantino. L'opportunit\u00e0 per gli emiri aghlabidi di Ifriqiya giunse nell'827, quando il comandante della flotta bizantina isolana, Eufemio, si rivolt\u00f2. Sconfitto dalle forze lealiste e cacciato dall'isola, Eufemio cerc\u00f2 l'aiuto degli Aghlabidi, che inviarono un esercito a invadere la Sicilia con il pretesto di aiutarlo. Eufemio venne tuttavia prontamente messo da parte. Un assalto iniziale alla capitale Siracusa, fall\u00ec, ma i musulmani furono in grado di respingere il conseguente contrattacco bizantino e a impadronirsi di alcune fortezze. Con l'arrivo di rinforzi dall'Africa e da al-Andalus, nell'831 espugnarono Palermo, che divenne la capitale della nuova provincia musulmana.\nIl governo bizantino invi\u00f2 alcune spedizioni per respingere gli invasori, ma impegnato nel conflitto contro gli Abbasidi sulla frontiera orientale e contro i Saraceni di Creta nel Mar Egeo, fu incapace di trovare forze sufficienti per scacciare i musulmani, i quali per i successivi tre decenni saccheggiarono i possedimenti bizantini trovando un'opposizione quasi nulla. La fortezza di Enna al centro dell'isola fu il principale baluardo bizantino contro l'invasione musulmana, fino alla sua caduta nell'859. I musulmani aumentarono poi la loro pressione sulla parte orientale dell'isola, e, dopo un lungo assedio, espugnarono Siracusa nell'878. I Bizantini mantennero il controllo di alcune fortezze nel quadrante nordorientale ancora per qualche decennio, e i loro tentativi di riconquista continuarono fino all'XI secolo, anche se furono incapaci di sfidare seriamente il controllo musulmano.\nContesto storico.\nDurante il periodo romano imperiale, la Sicilia era una provincia tranquilla e prospera. Solo nel V secolo soffr\u00ec incursioni di saccheggio ad opera dei Vandali operanti dalle coste del Nord Africa. Nel 535, la Sicilia fu riconquistata dall'Impero bizantino e saccheggiata poi dagli Ostrogoti nel corso della guerra gotica, ma, al termine della guerra, torn\u00f2 ad essere un territorio tranquillo. Protetta dal mare, all'isola furono risparmiati i saccheggi inflitti all'Italia bizantina dagli invasori longobardi verso la fine del VI secolo e gli inizi del VII secolo, e mantenne una vita urbana ancora prospera e un'amministrazione civile.\nFu solo in seguito all'ascesa della minaccia musulmana che le cose cambiarono. Secondo John Bagnell Bury, \"terra florida e possesso desiderabile di per s\u00e9, la posizione centrale della Sicilia tra i due bacini del Mediterraneo la rendeva un obiettivo di importanza suprema per ogni potenza marittima orientale che fosse commercialmente o politicamente aggressiva; mentre per un sovrano ambizioso in Africa era la porta di accesso all'Italia e alle porte dell'Adriatico.\"\nConseguentemente, l'isola fu fin da principio un obiettivo dei musulmani, e la prima incursione avvenne nel 652, solo alcuni anni dopo la fondazione della prima marina musulmana. In seguito alla conquista omayyade nel Nord Africa, divenne una cruciale base strategica bizantina, e per un periodo, nel 661\u2013668, divenne la residenza della corte imperiale sotto Costante II. Costituita come Thema intorno al 690, il suo \"strategos\" assunse il controllo anche sui sparsi possedimenti imperiali nell'Italia meridionale. Le coste dell'isola furono successivamente saccheggiate, specialmente nella prima met\u00e0 dell'VIII secolo, ma la Sicilia non fu mai seriamente minacciata fino a quando i musulmani completarono la conquista del Nord Africa e della Spagna. Fu \u02bfAbd al-Ra\u1e25m\u0101n al-Fihr\u012b, il governatore di Ifr\u012bqiya, il primo a progettare di invadere l'isola con una forza imponente al fine di conquistarla insieme alla Sardegna nel 752\u2013753, ma fu costretto a rinunciare all'invasione da una rivolta dei Berberi.\nNel 799, il fondatore della dinastia degli Aghlabidi, Ibr\u0101h\u012bm b. al-Aghlab, si assicur\u00f2 il riconoscimento della sua posizione di emiro di Ifr\u012bqiya da parte del califfo abbaside, H\u0101r\u016bn al-Rash\u012bd, portando pertanto alla fondazione di uno stato praticamente indipendente in Tunisia. Nell'805, Ibrahim concluse una tregua di dieci anni con il governatore bizantino di Sicilia, che fu rinnovata dal suo successore Abu'l-Abbas nell'813. In questo periodo, gli Aghlabidi erano troppo intenti a fronteggiare gli Idrisidi in Occidente per pianificare ogni serio assalto alla Sicilia. Anzi, ci sono testimonianze di traffici commerciali tra la Sicilia e Ifr\u012bqiya, e della presenza di commercianti arabi sull'isola.\nLa rivolta di Eufemio.\nIl pretesto per l'invasione della Sicilia fu fornito dalla rivolta del turmarca Eufemio, comandante della flotta dell'isola. Secondo resoconti tardi e forse fittizi, innamoratosi di una suora, l'aveva costretta a sposarlo. Le proteste dei fratelli della suora giunsero fino all'Imperatore Michele II, che ordin\u00f2 allo \"strategos\" dell'isola, Fotino, di indagare sulla questione e, nel caso le accuse fossero veritiere, procedere alla punizione di Eufemio mutilandolo del naso. Quando Eufemio, di ritorno da un'incursione navale contro la costa africana, apprese che stava per essere arrestato, salp\u00f2 per Siracusa, che occup\u00f2, mentre Fotino cerc\u00f2 riparo a Catania. Eufemio ben presto riusc\u00ec ad ottenere il supporto di una larga parte dei comandanti militari dell'isola. Eufemio non solo respinse un tentativo da parte di Fotino di recuperare Siracusa, ma lo insegu\u00ec e lo scacci\u00f2 da Catania, e alla fine lo cattur\u00f2 e lo giustizi\u00f2. Eufemio fu pertanto proclamato imperatore. Alexander Vasiliev mette in dubbio la veridicit\u00e0 della storia \"romantica\" delle origini della rivolta di Eufemio, e ritiene che l'ambizioso generale semplicemente sfrutt\u00f2 il momento opportuno per rivoltarsi: all'epoca il governo centrale bizantino risultava indebolito a causa della recente rivolta di Tommaso lo Slavo, e della conquista islamica di Creta.\nA questo punto, tuttavia, Eufemio sub\u00ec la defezione di uno dei suoi alleati a lui pi\u00f9 vicini e pi\u00f9 potenti, un uomo noto dalle fonti arabe come \"Bala\u1e6da\" (secondo Vasiliev probabilmente una corruzione del suo titolo di \"curopalate\", mentre Treadgold sostiene che si chiamasse Platone), e di suo cugino Michele, comandante di Palermo. I due uomini denunciarono l'usurpazione da parte di Eufemio del titolo imperiale e marciarono contro Siracusa, sconfissero Eufemio e si impadronirono della citt\u00e0.\nCome uno dei suoi predecessori, Elpidio, che si era rivoltato all'Imperatrice Irene, Eufemio risolse di cercare riparo presso i nemici dell'Impero e con pochi seguaci salp\u00f2 per l'Ifr\u012bqiya. Qui invi\u00f2 una delegazione alla corte aghlabide a Qayraw\u0101n, richiedendo all'Emiro Ziy\u0101dat All\u0101h un esercito perch\u00e9 sostenesse la sua conquista della Sicilia: in cambio, una volta conquistata la Sicilia, Eufemio avrebbe pagato agli Aghlabidi un tributo annuale. Questa offerta era una grande opportunit\u00e0 per Qayraw\u0101n, che doveva fronteggiare crescenti tensioni tra musulmani, dissenso e rivolte all'interno dell'\u00e9lite governante araba (il \"jund\") e critiche dei \"dotti\" musulmani causate dal suo stile di vita lussurioso. Come scrive Alex Metcalfe, \"intraprendendo un \"jih\u0101d\" per espandere le frontiere dell'Islam a spese degli infedeli con la conquista \u2013 la prima impresa maggiore dall'invasione della Penisola iberica dal 711 \u2013 avrebbero potuto zittire le critiche dei giuristi. Allo stesso tempo, avrebbero potuto reindirizzare le energie dell'irrequieto \"jund\" ifriqiyano lungo il canale di Sicilia per assicurarsi nuove fonti di soldati e di ricchezze\".\nI consiglieri di Ziy\u0101dat All\u0101h erano divisi sulla questione, ma alla fine le esortazioni del rispettato \"Q\u0101\u1e0d\u012b\" malikita di Qayraw\u0101n, l'anziano Asad ibn al-Furat, che citava il Corano per sostenere la sua tesi, convinsero l'Emiro e il settantenne Asad fu posto alla testa della spedizione, pur mantenendo la funzione di \"Q\u0101\u1e0d\u012b\", normalmente incompatibile con una carica militare. Si narra che l'esercito musulmano che invase la Sicilia consistesse di diecimila fanti e settecento cavalieri, per lo pi\u00f9 musulmani dell'Ifriqiya, ma forse anche alcuni Persiani originari del Khorasan come la stessa famiglia di origine di Asad. La flotta comprendeva settanta o cento navi, alle quali vanno aggiunti i vascelli di Eufemio.\nOperazioni iniziali.\nPer quanto la conquista Araba in Sicilia viene fatta iniziare dallo sbarco di Marsala, \u00e8 necessario annoverare anche il primo episodio che apriva la via alle operazioni in Sicilia. Nell\u2019estate del 812 i musulmani assalirono Lampedusa trucidando gli abitanti senza piet\u00e0. Tuttavia l\u2019arriv\u00f2 di navi da Siracusa determin\u00f2 l\u2019annientamento dei conquistatori \u201ca fil di spada\u201d.\nSbarco musulmano a Mazara.\nIl 14 giugno 827, le flotte alleate (circa un centinaio di navi con 700 cavalli e circa 10.000 fanti) salparono dalla baia di Susa in Tunisia e dopo tre giorni raggiunsero Mazara nella Sicilia sudoccidentale, dove avvenne lo sbarco il 16 giugno 827, al comando di Asad ibn al-Furat.\nEssi si unirono con soldati fedeli a Eufemio, ma l'alleanza presto cominci\u00f2 a deteriorarsi: un distaccamento musulmano scambi\u00f2 alcuni dei partigiani di Eufemio con truppe lealiste, e ne segu\u00ec uno scontro con esse. Anche se alle truppe di Eufemio fu ordinato di collocare un segno distintivo sui propri elmetti, Asad annunci\u00f2 la sua intenzione di condurre la campagna senza di essi. Subito dopo, Bala\u1e6da, che sembra aver assunto le funzioni, se non il titolo, dello \"strategos\" imperiale sull'isola, condusse la propria armata a scontrarsi con gli invasori. Le due armate si scontrarono in una pianura a sudest di Mazara, dove le truppe di Asad, dopo esortazioni dal loro comandante, conseguirono una vittoria. Bala\u1e6da fu cos\u00ec costretto al ritiro dapprima a Enna e poi in Calabria, forse con la speranza di reclutare nuove truppe. Tuttavia, per\u00ec qui poco dopo il suo arrivo.\nNel frattempo Asad lasci\u00f2 Mazara sotto Ab\u016b Zak\u012b al-Kin\u0101n\u012b, e si rivolse verso Siracusa: l'esercito musulmano avanz\u00f2 lungo le coste meridionali in direzione della capitale dell'isola, ma a Qal\u02bfat al-Qurra (forse l'antica Acrae), ricevette un'ambasceria proveniente dalla citt\u00e0 che offr\u00ec un tributo in cambio dell'arrestamento dell'avanzata musulmana. La proposta fu congegnata probabilmente per guadagnare il tempo necessario alla citt\u00e0 per prepararsi meglio a un eventuale assedio, ma Asad, o persuaso dalle assicurazione degli emissari o necessitando di far riposare le proprie truppe, arrest\u00f2 la sua avanzata per alcuni giorni. Al contempo, Eufemio cominci\u00f2 a pentirsi della sua alleanza con gli Aghlabidi, e apr\u00ec segretamente contatti con gli imperiali, esortandoli a resistere agli Arabi.\nL'assedio di Siracusa (827\u2013828).\nI musulmani avevano ricominciato nel frattempo la propria avanzata, e assediarono la citt\u00e0. Bisanzio, che al contempo era costretta a fronteggiare l'invasione musulmana di Creta, non fu in grado di inviare rinforzi in Sicilia, al contrario degli invasori, che ricevevano rinforzi dall'Africa. Giustiniano Participazio, Doge di Venezia, nonch\u00e9 ipato dell'Impero bizantino, accorse in soccorso della citt\u00e0, ma non fu in grado di costringere i musulmani a levare l'assedio. Gli assedianti cominciarono tuttavia a soffrire per la mancanza di provviste come anche per lo scoppio di un'epidemia nella primavera 828, che cost\u00f2 ad Asad la sua vita. Fu sostituito da Mu\u1e25ammad b. Ab\u012b l-Jaw\u0101r\u012b. Quando arriv\u00f2 in soccorso dell'isola una flotta bizantina, gli Arabi levarono l'assedio e provarono a tornare in Africa, ma furono impediti in ci\u00f2 dalle navi bizantine. Minacciati, l'esercito musulmano incendi\u00f2 le proprie navi e si ritirarono in direzione del castello di Mineo, che si arrese dopo tre giorni di assedio.\nPrimo assedio di Enna e contrattacco bizantino (828\u2013829).\nMalgrado i suoi contatti con gli imperiali, Eufemio ora desiderava servire come loro guida, evidentemente nella speranza che i musulmani, umiliati per il loro fallimento e privati della guida di Asad, ora potessero essere sfruttati a suo vantaggio. Dopo la resa di Mineo, l'armata musulmana si divise in due: una parte espugn\u00f2 Agrigento a occidente, mentre l'altra, insieme con Eufemio, attacc\u00f2 Enna. La guarnigione di Enna cominci\u00f2 le negoziazioni, offrendo di riconoscere l'autorit\u00e0 di Eufemio, ma quando Eufemio con una piccola scorta si incontr\u00f2 con i loro emissari, fu assassinato. Non \u00e8 noto cosa accadde ai seguaci di Eufemio in seguito al suo assassinio, se si dispersero o continuarono a combattere in sostegno dei musulmani.\nNella primavera 829, Michele II invi\u00f2 una nuova flotta in Sicilia sotto il comando di Teodoto, che conosceva bene l'isola, essendo gi\u00e0 stato in passato suo \"strategos\". Dopo lo sbarco, Teodoto condusse il suo esercito fino a Enna, dove gli Arabi stavano proseguendo l'assedio. Fu sconfitto nella battaglia conseguente, ma riusc\u00ec a trovare riparo nella fortezza con la maggior parte del suo esercito. I musulmani ora divennero talmente confidenti della vittoria che cominciarono a battere le loro prime monete sull'isola, a nome di Ziy\u0101dat All\u0101h e Mu\u1e25ammad b. Ab\u012b l-Jaw\u0101r\u012b, che tuttavia per\u00ec poco tempo dopo e fu sostituito da Zubayr ibn Gawth. Poco tempo dopo, Teodoto riusc\u00ec a capovolgere la situazione: condusse un'incursione che prima mand\u00f2 in rotta un distaccamento di saccheggiatori musulmano e poi sconfisse l'esercito musulmano principale il giorno successivo, uccidendo 1.000 soldati e inseguendo il resto fino all'accampamento fortificato musulmano, che assedi\u00f2. I musulmani tentarono di rompere l'assedio in una sortita notturna, ma Teodoto aveva previsto tale mossa e li sconfisse in un'imboscata.\nIl resto dell'esercito musulmano cerc\u00f2 ancora una volta rifugio a Mineo, dove Teodoto li blocc\u00f2 e li ridusse presto al punto da essere costretti a mangiare i propri cavalli e persino cani. Quando ricevette la notizia di tale sconfitta, la guarnigione araba di Agrigento abbandon\u00f2 la citt\u00e0 e si ritir\u00f2 a Mazara. Pertanto, nell'autunno del 829, la Sicilia era stata quasi del tutto liberata dagli invasori musulmani.\nLa caduta di Palermo (830\u2013831).\nIl successo di Teodoto non ebbe per\u00f2 seguito: all'inizio dell'estate del 830, una flotta dalla al-Andalus (la Spagna musulmana), condotta da A\u1e63bagh ibn Wakil, arriv\u00f2 in Sicilia. Teodoto non si scontr\u00f2 con essi, sperando che si sarebbero ritirati dall'isola dopo averla saccheggiata, ma la guarnigione assediata a Mineo riusc\u00ec ad entrare in contatto con i saccheggiatori e proposero loro un'alleanza. Gli Andalusi accettarono, a patto che A\u1e63bagh fosse riconosciuto come comandante supremo, e, ricevuti rinforzi dall'Ifriqiya, marciarono su Mineo in soccorso degli assediati. Non essendo in grado di confrontarsi con essi, Teodoto fu costretto a levare l'assedio da Mineo e a ritirarsi a Enna (luglio o agosto 830). L'esercito combinato ifriqiyano-andalusiano dunque incendi\u00f2 Mineo e assedi\u00f2 un'altra citt\u00e0, forse Calloniana (moderna Barrafranca). Tuttavia, ancora una volta un'epidemia scoppi\u00f2 nel loro accampamento, uccidendo A\u1e63bagh e molti altri. La citt\u00e0 cadde in autunno, ma gli Arabi erano stati talmente decimati che dovettero abbandonarla e ripiegare verso occidente. Teodoto li insegu\u00ec e inflisse loro pesanti perdite, tali che molti degli Andalusi partirono dall'isola. Tuttavia, anche Teodoto fu ucciso intorno a quel tempo, probabilmente in uno di questi piccoli scontri.\nNel frattempo, gli Ifriqiyani di Mazara, insieme ad alcuni degli Andalusi, erano avanzati attraverso l'isola e assediarono Palermo. La citt\u00e0 resistette per un anno fino al settembre 831, allorch\u00e9 il suo comandante, lo \"spatharios\" Simeone, accett\u00f2 la resa in cambio della partenza in tutta sicurezza dei principali ufficiali della citt\u00e0 e probabilmente anche della guarnigione. La citt\u00e0 soffr\u00ec grandemente durante l'assedio; lo storico arabo Ibn al-Athir, riporta con esagerazione che la popolazione cittadina croll\u00f2 dai 70.000 ai 3.000 abitanti, che vennero ridotti in schiavit\u00f9. Il vescovo cittadino, Luca, riusc\u00ec a fuggire e a raggiungere Costantinopoli, dove inform\u00f2 l'Imperatore Teofilo del disastro. le cronache di allora parlano anche del martirio diversi religiosi che furono fatti prigionieri mentre tentavano la fuga, ai religiosi fu promessa salva la vita se avessero abbracciato la fede musulmana rinunciando al cristianesimo, ma la maggior parte di loro prefer\u00ec la morte.\nLa caduta di Palermo segna un passo decisivo nella conquista musulmana della Sicilia: i musulmani ottennero non solo una importante base militare, ma il possesso della citt\u00e0 \u2014 da allora nota semplicemente come \"al-Mad\u012bna\" (\"la Citt\u00e0\") \u2014 consent\u00ec loro di consolidare il loro controllo sulla parte occidentale dell'isola, che divenne una regolare provincia aghlabide. Pertanto, nel marzo 832, il primo governatore aghlabide (\"wali\"), Ab\u016b Fihr Mu\u1e25ammad b. \u02bfAbd All\u0101h, arriv\u00f2 a Palermo. Ab\u016b Fihr fu un uomo capace, e riusc\u00ec ad attenuare gli spesso violenti dissensi tra Ifriqiyani e Andalusi.\nEspansione nel Val di Noto.\nUn terzo della Sicilia, la parte pi\u00f9 occidentale, cadde in tempi relativamente rapidi in mani musulmane, mentre la conquista della porzione orientale dell'isola fu assai pi\u00f9 ardua. Vi \u00e8 poca evidenza di campagne militari a larga scala o di battaglie in campo aperto, infatti la graduale conquista dell'isola consistette soprattutto in ripetuti attacchi arabi alle cittadelle bizantine, accoppiati con incursioni (\"sa'ifa\") nelle campagne e nei sobborghi, con lo scopo di saccheggio e di ottenimento di tributi e prigionieri dalle localit\u00e0 minacciate. Nel corso di queste campagne, la parte sud-orientale dell'isola (Val di Noto) soffr\u00ec comparativamente di pi\u00f9 della pi\u00f9 montagnosa e inaccessibile parte nord-orientale.\nSpedizioni del 832\u2013836.\nNon si ha notizia di nessuna operazione militare in Sicilia nei due anni successivi alla caduta di Palermo. I musulmani erano probabilmente intenti nell'organizzazione della loro nuova provincia, mentre i Bizantini erano troppo deboli per reagire, e non potevano aspettarsi rinforzi: l'Impero stava subendo una sempre maggiore pressione araba in Oriente, dove il califfo abbaside al-Ma\u02bem\u016bn stava sferrando ripetute incursioni in territorio bizantino, minacciando addirittura di marciare contro la stessa Costantinopoli.\nGli scontri tra gli invasori musulmani e i Bizantini negli anni successivi si concentrarono su Enna, che era diventata la principale fortezza bizantina nella Sicilia centrale. All'inizio del 834, Ab\u016b Fihr condusse una spedizione contro Enna, sconfisse sul campo la sua guarnigione e la costrinse a rinserrarsi dentro le fortificazioni cittadine. In primavera, la guarnigione tent\u00f2 un attacco, ma fu di nuovo sconfitta e costretta al ritiro. Nel 835, Ab\u016b Fihr saccheggi\u00f2 di nuovo la Sicilia centrale, sconfiggendo un esercito bizantino condotto da un \"patrikios\" (probabilmente lo \"strategos\" dell'isola) che tent\u00f2 di opporsi alla sua incursione, facendo prigionieri la moglie e il figlio del comandante bizantino. In seguito a questo successo, Ab\u016b Fihr invi\u00f2 Mu\u1e25ammad ibn Salim in un'incursione contro la parte orientale dell'isola, che si spinsero fino a Taormina. Tuttavia, a causa di dissensi e divisioni tra i musulmani, Ab\u016b Fihr fu assassinato, e i suoi assassini cercarono rifugio presso i Bizantini.\nGli Aghlabidi sostituirono Ab\u016b Fihr con al-Fa\u1e0dl b. Ya\u02bfq\u016bb, che mostr\u00f2 grande energia: immediatamente in seguito al suo arrivo condusse un'incursione contro i sobborghi di Siracusa, e un'altra in Sicilia centrale, intorno a Enna. Lo \"strategos\" bizantino marci\u00f2 per scontrarsi con essi, ma i musulmani si ritirarono in una regione montagnosa e piena di foreste dove i Bizantini non potevano inseguirli. Dopo aver atteso invano un attacco islamico, lo \"strategos\" port\u00f2 indietro il suo esercito, ma sub\u00ec un'imboscata da parte degli Arabi che volsero in fuga i suoi uomini, si impadronirono di molto delle armi, dell'equipaggiamento e degli animali da carico dei Bizantini, e per poco non riuscirono a catturare lo stesso \"strategos\". Malgrado questo successo, Ibn Ya\u02bfq\u016bb fu sostituito a settembre da un nuovo governatore, il principe aghlabide Ab\u016b l-Aghlab Ibr\u0101h\u012bm b. \u02bfAbd All\u0101h b. al-Aghlab, cugino dell'emiro Ziy\u0101dat All\u0101h. Al contempo, arrivarono i tanto attesi rinforzi bizantini. La flotta bizantina tent\u00f2 di ostacolare il passaggio della piccola flotta di Ab\u016b l-Aghlab, che perse diverse navi sia a causa dell'attacco bizantino che per delle tempeste; i Bizantini tuttavia non riuscirono a impedirgli di raggiungere Palermo e furono spinti al ritiro da uno squadrone proveniente da Palermo e comandato da Mu\u1e25ammad ibn al-Sind\u012b. Ab\u016b l-Aghlab si vendic\u00f2 sferrando incursioni navali punitive contro Pantelleria e altre localit\u00e0, decapitando i Cristiani fatti prigionieri, mentre le incursioni della cavalleria musulmana raggiunsero la parte orientale dell'isola intorno al Monte Etna, incendiando i villaggi e facendo prigionieri.\nNel 836, Ab\u016b l-Aghlab sferr\u00f2 nuovi attacchi. Un esercito musulmano espugn\u00f2 la fortezza nota nelle fonti arabe come , ma furono respinti da un contrattacco bizantino. La flotta musulmana, condotta da al-Fa\u1e0dl b. Ya\u02bfq\u016bb, devast\u00f2 le Isole Eolie ed espugn\u00f2 diverse fortezze sulla costa settentrionale della Sicilia, tra cui spiccava Tyndaris. Nel frattempo, un'ulteriore incursione condotta dalla cavalleria musulmana devast\u00f2 la regione di Etna e fu talmente vittoriosa che il prezzo per i prigionieri bizantini si abbass\u00f2 notevolmente.\nSpedizioni del 837\u2013841.\nNel 837, un esercito musulmano condotto da \u02bfAbd al-Sal\u0101m ibn \u02bfAbd al-Wahh\u0101b attacc\u00f2 Enna, ma fu sconfitto dai Bizantini, e \u02bfAbd al-Sal\u0101m stesso fu fatto prigioniero. I musulmani risposero assediando Enna. Durante l'inverno successivo, uno degli assedianti scopr\u00ec un passaggio non sorvegliato che conduceva dentro la citt\u00e0, consentendo ai musulmani di impadronirsi dell'intera parte bassa della citt\u00e0. I Bizantini tuttavia riuscirono a mantenere il possesso della cittadella, e dopo una negoziazione riusc\u00ec ad ottenere il ritiro musulmano in cambio di un enorme tributo.\nNel frattempo Teofilo decise di sferrare un serio tentativo per riconquistare le parti della Sicilia cadute in mano islamica: invi\u00f2 sull'isola un consistente esercito sotto il comando del genero, il \"Caesar\" Alessio Mosele. Mosele arriv\u00f2 in Sicilia nella primavera 838, liberando la fortezza di Cefal\u00f9 da un attacco musulmano. Mosele riusc\u00ec a conseguire diversi successi contro i distaccamenti dell'esercito musulmano inviati a saccheggiare le parti della Sicilia ancora controllati dai Bizantini, ma nel frattempo a Costantinopoli i suoi nemici di corte lo accusarono di fronte a Teofilo di contatti con gli Arabi e cospirazione per impadronirsi del trono. Nel 839, l'Imperatore invi\u00f2 l'arcivescovo di Siracusa, Teodoro Krithinos, per richiamare il \"Cesare\" a Costantinopoli.\nNel frattempo, spentosi il 11 giugno 838 l'emiro Ziy\u0101dat All\u0101h, gli succedette il fratello, Ab\u016b \u02bfIq\u0101l ibn al-Aghlab. Il nuovo emiro invi\u00f2 nuove truppe in Sicilia, dove i musulmani erano in ripresa in seguito al richiamo di Mosele: nel 839\u2013840, i musulmani espugnarono le fortezze di Corleone, Platani, Caltabellotta, e probabilmente anche di Marineo, Geraci e altre fortezze, e nel 841, devastarono la zona da Enna fino a Grotte.\nAl contempo, i musulmani di Sicilia avevano stabilito degli insediamenti anche sulle coste della penisola italiana. I musulmani ricevettero una richiesta di soccorso dal Ducato di Napoli contro Sicardo di Benevento nel 839, ma successivamente saccheggiarono Brindisi e, successivamente all'assassinio di Sicardo e lo scoppio di una guerra civile nel Ducato di Benevento, si impadronirono di Tarentum nel 840 e di Bari nel 847, che divennero le proprie basi. Fino agli anni 880, i musulmani, dalle proprie basi sulle coste italiane \u2014 tra cui spiccavano, fino alla sua caduta nel 871, l'Emirato di Bari \u2014 avrebbero sferrato incursioni devastanti lungo le coste dell'Italia e del Mar Adriatico.\nLa caduta di Enna (842\u2013859).\nVerso la fine del 842 o nel 843, con il sostegno napoletano, i musulmani conquistarono Messina. Nel 845, cadde anche la fortezza di Modica, mentre i Bizantini, ora in pace con il Califfato abbaside, ricevettero rinforzi dal thema orientale di Charsianon. Le due armate si scontrarono nei pressi di Butera, dove i Bizantini subirono una sconfitta devastante, perdendo circa 10.000 soldati. A causa di questo disastro militare, la posizione bizantina si deterior\u00f2 rapidamente: al-Fa\u1e0dl b. Ja\u02bffar si impadron\u00ec di Leontini nel 846, cui segu\u00ec la resa della fortezza di Ragusa nel 848, costretta a capitolare a causa di una grave carestia e rasa al suolo. Pi\u00f9 o meno nello stesso tempo (verso la fine del 847 o nel 848), un tentativo da parte della flotta bizantina di far sbarcare truppe nei pressi di Palermo fall\u00ec, a cui segu\u00ec la perdita di sette delle dieci navi della flotta bizantina a causa di una tempesta.\nNel 851, il capace governatore e generale musulmano Ab\u016b l-Aghlab Ibr\u0101h\u012bm per\u00ec, e i musulmani locali elessero Ab\u016b l-Aghlab al-\u02bfAbb\u0101s b. al-Fa\u1e0dl, il vincitore di Butera, come suo successore. Senza attendere la ratifica della propria elezione dall'Ifr\u012bqiya, il nuovo governatore attacc\u00f2 ed espugn\u00f2 la fortezza settentrionale di Caltavuturo, e successivamente si diresse a sud verso Enna, il cui comandante si era rifiutato di scontrarsi con lui in battaglia. Al-\u02bfAbb\u0101s prosegu\u00ec la sua incursione, e nel 852\u2013853 devast\u00f2 la Val di Noto. Butera fu assediata per cinque o sei mesi, finch\u00e9 i suoi abitanti non riuscirono ad ottenere il ritiro dell'esercito assediante consegnando 5.000\u20136.000 prigionieri. Le campagne dei quattro anni successivi non sono ben note nei dettagli, ma da quel poco che tramandano le fonti il quadro \u00e8 quello di incursioni musulmani nei rimanenti territori bizantini sferrate senza trovare opposizioni. Al-\u02bfAbb\u0101s espugn\u00f2 diverse fortezze, compresa Cefal\u00f9 nel 857, alla cui popolazione fu concessa una sicura partenza e che fu poi rasa al suolo. Anche Gagliano fu assediata, ma non presa. Nell'estate 858, i due schieramenti si scontrarono in una battaglia navale, probabilmente al largo della Puglia; il fratello di al-\u02bfAbb\u0101s, \u02bfAl\u012b, riusc\u00ec a sconfiggere la flotta bizantina di 40 navi nel primo scontro, ma fu a sua volta sconfitto e costretto alla fuga nel secondo scontro.\nSuccessivamente, nel gennaio 859, i musulmani conseguirono un importante successo con la conquista, con l'aiuto di un prigioniero bizantino, della fino a quel momento inespugnabile Enna. Come nota Metcalfe, la conquista della fortezza risult\u00f2 di notevole importanza, in quanto Enna era determinante per assicurare l'espansione musulmana nella Sicilia orientale: \"senza portarla sotto il loro controllo, i musulmani non sarebbero stati in grado di conquistare citt\u00e0 e consolidare le loro conquiste nella parte orientale senza correre il rischio di perdere i loro guadagni territoriali in controffensive.\u00a0... La sua caduta, seguita dal sacco e dal massacro dei suoi difensori il 24 gennaio 859 risult\u00f2 pertanto, in termini militari, il risultato pi\u00f9 importante conseguito dai primi Aghlabidi in Sicilia dopo la caduta di Palermo\".\nLa caduta di Enna ridusse i territori ancora sotto controllo bizantino alla striscia costiera orientale tra Siracusa e Taormina, e costrinse l'Imperatore a inviare un esercito consistente e una flotta che si narra fosse costituita da 300 navi, sotto il comando di Costantino Kontomytes, che arriv\u00f2 a Siracusa nell'autunno 859. Poco tempo dopo, la flotta bizantina fu sconfitta in battaglia dai musulmani, nel corso della quale i Bizantini persero un terzo della loro flotta. Nonostante ci\u00f2, l'arrivo di un consistente esercito bizantino indusse alcune citt\u00e0, che in precedenza erano state sottomesse dai musulmani, a rivoltarsi. Tali rivolte furono per\u00f2 rapidamente represse da al-\u02bfAbb\u0101s, che successivamente marci\u00f2 contro Kontomytes. Le due armate si scontrarono nei pressi di Cefal\u00f9, e nella battaglia conseguente, i Bizantini furono pesantemente sconfitti e costretti a ritirarsi a Siracusa, mentre al-\u02bfAbb\u0101s rafforz\u00f2 la propria posizione fortificando di nuovo e colonizzando Enna.\nGoverno di Khaf\u0101ja ibn Sufy\u0101n (861\u2013869).\nAl-\u02bfAbb\u0101s per\u00ec nell'autunno del 861, dopo un'ulteriore incursione in territorio bizantino, e fu sepolto a Caltagirone; i Bizantini successivamente diedero fuoco al suo corpo. Come suo successore, i musulmani Siciliani scelsero suo zio A\u1e25mad b. Ya\u02bfq\u016bb. Il suo mandato fu breve, in quanto nel febbraio 862 fu deposto in favore di \u02bfAbd All\u0101h, figlio di al-\u02bfAbb\u0101s. Il generale di \u02bfAbd All\u0101h, Rab\u0101\u1e25, fu in grado di conquistare alcune fortezze bizantine, nonostante una sconfitta iniziale in battaglia. L'elevazione di \u02bfAbd All\u0101h, tuttavia, non fu riconosciuta dagli Aghlabidi, e fu sostituito, dopo soli cinque mesi, da Khaf\u0101ja ibn Sufy\u0101n.\nNel 863, Khaf\u0101ja invi\u00f2 suo figlio Mu\u1e25ammad a devastare i sobborghi di Siracusa, ma fu sconfitto dai Bizantini e costretto al ritiro. Nel febbraio/marzo 864, tuttavia, con l'aiuto di un rinnegato bizantino, i musulmani espugnarono Noto e Scicli. Nel 865, Khaf\u0101ja condusse di persona una spedizione contro i sobborghi di Enna \u2014 il che potrebbe implicare che i Bizantini l'avessero riconquistata, oppure che essi possedessero ancora fortezze nelle vicinanze \u2014 prima di assaltare Siracusa, ma ancora una volta suo figlio Mu\u1e25ammad fu sconfitto in un'imboscata, perdendo 1.000 uomini.\nNel 866, Khaf\u0101ja marci\u00f2 ancora una volta contro Siracusa. Da l\u00ec marci\u00f2 lungo la costa verso il nord. Quivi incontr\u00f2 una delegazione dei cittadini di Taormina, che conclusero un trattato con lui, ma presto lo violarono. Nello stesso anno, i musulmani riconquistarono Noto e Ragusa, che i Bizantini avevano apparentemente espugnato, o che avevano semplicemente fallito nel rinnovare i loro pagamenti del tributo dopo le capitolazioni precedenti. Khaf\u0101ja inoltre conquist\u00f2 la fortezza chiamata \"al-J\u012br\u0101n\" oltre ad alcune altre citt\u00e0, prima che una malattia lo costringesse a tornare a Palermo. Ripresosi dalla malattia, nell'estate del 867, Khafaja condusse la sua armata ancora una volta verso Siracusa e Catania, devastando i loro sobborghi.\nNel settembre 867, l'Imperatore bizantino Michele III fu assassinato e succeduto da Basilio I il Macedone. Il nuovo Imperatore fu pi\u00f9 energetico del suo predecessore, e la pace relativa sul fronte orientale gli permise di rivolgere le sue attenzioni sull'Occidente: nel 868\u2013869 l'ammiraglio Niceta Ooryphas fu inviato a liberare dall'assedio arabo Ragusa e ristabilire l'autorit\u00e0 imperiale in Dalmazia, dopodich\u00e9 salp\u00f2 per l'Italia nel vano tentativo di realizzare un'alleanza matrimoniale con l'Imperatore occidentale, Ludovico II, con cui intendeva coordinare un assedio congiunto di Bari. Un'altra flotta fu inviata in Sicilia nella primavera 868, ma i Bizantini furono pesantemente sconfitti in battaglia da Khaf\u0101ja, in seguito alla quale i musulmani saccheggiarono impunemente i sobborghi di Siracusa. Dopo il ritorno di Khaf\u0101ja a Palermo, suo figlio Mu\u1e25ammad sferr\u00f2 un'incursione contro le coste dell'Italia, assediando probabilmente Gaeta.\nAl suo ritorno in Sicilia, nel gennaio\u2013febbraio 869, Mu\u1e25ammad condusse un tentativo di espugnare proditoriamente Taormina, ma anche se un piccolo distaccamento musulmano riusc\u00ec ad ottenere il controllo delle porte, Mu\u1e25ammad tard\u00f2 ad arrivare con l'esercito principale e il distaccamento, temendo la cattura, abbandonarono la citt\u00e0. Un mese dopo, Khaf\u0101ja sferr\u00f2 un attacco nella regione del Monte Etna, probabilmente contro la citt\u00e0 di Tiracia (moderna Randazzo), mentre Mu\u1e25ammad comp\u00ec un'incursione intorno a Siracusa. I Bizantini, tuttavia, compirono una sortita dalla citt\u00e0 e inflissero una pesante sconfitta all'esercito di Mu\u1e25ammad, provocando la reazione di Khaf\u0101ja che decise di dirigersi su Siracusa. Si narra che assedi\u00f2 la citt\u00e0 per alcune settimane, prima di decidere di ritornare a Palermo a giugno. Durante la sua marcia, tuttavia, fu assassinato da un insoddisfatto soldato berbero, che poi fugg\u00ec a Siracusa. Fu una pesante perdita per i musulmani Siciliani. I motivi per il suo assassinio rimangono non chiari: Metcalfe suggerisce una disputa sulla divisione delle spoglie tra le varie sezioni dell'esercito islamico, mentre Alexander Vasiliev suggerisce la possibilit\u00e0 che il soldato berbero sarebbe stato pagato dai Bizantini.\nPresa di Malta (870).\nA Khaf\u0101ja succedette da suo figlio Mu\u1e25ammad, eletto dall'esercito siciliano e confermato dall'emiro aghlabide. In contrasto con l'energia del suo predecessore, Mu\u1e25ammad era un governatore sedentario, che preferiva rimanere nella sua capitale piuttosto che condurre di persona delle campagne. Il suo mandato dur\u00f2 poco in quanto fu assassinato dai suoi eunuchi di corte il 27 maggio 871.\nMalgrado ci\u00f2, al suo mandato \u00e8 associato un successo importante avente un'importanza a lungo termine, la conquista di Malta. Di tutte le isole intorno alla Sicilia, questa fu l'ultima a rimanere in mani bizantine, e nel 869 una flotta condotta da A\u1e25mad ibn \u02bfUmar ibn \u02bfUbayd All\u0101h ibn al-Aghlab al-\u1e24abash\u012b la attacc\u00f2. I Bizantini, avendo ricevuto tempestivi rinforzi, resistettero con successo in un primo momento, ma nel 870 Mu\u1e25ammad invi\u00f2 una flotta dalla Sicilia sull'isola, la cui fortezza cadde il 29 agosto 870. Il governatore locale cadde, e la citt\u00e0 fu saccheggiata\u2014si narra che A\u1e25mad al-\u1e24abash\u012b prese le colonne di marmo della cattedrale locale per decorare il suo palazzo\u2014e le sue fortificazioni rase al suolo. La caduta di Malta ebbe importanti ripercussioni per la difesa di quello che rimaneva della Sicilia bizantina: con Reggio in Calabria e Malta nelle loro mani, i musulmani completarono l'accerchiamento dell'isola, e potevano facilmente intercettare ogni aiuto proveniente dall'Oriente.\nCaduta di Siracusa.\nDal 872 al 877 vi fu apparentemente un periodo di calma, tacendo le fonti di ogni operazione militare in Sicilia. Questo periodo di calma fu probabilmente dovuto a conflitti interni nella Sicilia musulmana, con sei governatori che si succedettero in questo periodo, come anche la debolezza del governo aghlabide nella metropoli ifriqiyana. In Italia, le incursioni musulmane continuarono, ma i Bizantini conseguirono un successo importante nel 875 o 876, con la conquista di Bari.\nNel 875, il debole e dissoluto emiro aghlabide Mu\u1e25ammad II ibn A\u1e25mad (r. 864\u2013875) per\u00ec, e fu succeduto dal ben pi\u00f9 energetico fratello, Ibrahim II (r. 875\u2013902). Il nuovo Emiro di Ifr\u012bqiya era determinato a conquistare Siracusa. Assunse un nuovo governatore per l'isola, Ja\u02bffar ibn Mu\u1e25ammad, e invi\u00f2 una flotta da Ifr\u012bqiya per assisterlo. Ja\u02bffar cominci\u00f2 la sua campagna nel 877, saccheggiando i territori bizantini e occupando alcuni forti nelle vicinanze di Siracusa, prima di assediare la citt\u00e0. I musulmani, ben riforniti di armi d'assedio, lanciarono assalti incessanti sui difensori della citt\u00e0, ma Siracusa ricevette scarni rinforzi da Costantinopoli, dove il grosso della flotta imperiale era apparentemente intenta a trasportare materiale per la costruzione di una sontuosa nuova chiesa costruita dall'Imperatore Basilio I. Nel corso dei nove mesi di assedio, gli Arabi gradualmente occuparono le difese pi\u00f9 esterne, e il 21 maggio 878, irruppero in citt\u00e0. La popolazione fu massacrata o ridotta in schiavit\u00f9, e la citt\u00e0 saccheggiata per oltre due mesi.\nCompletamento della conquista.\nContrasti tra i musulmani siciliani (878\u2013900).\nNonostante l'enorme successo della conquista di Siracusa, la provincia musulmana di Sicilia fu sconvolta da disordini interni. Subito dopo la caduta della citt\u00e0, Ja\u02bffar ibn Mu\u1e25ammad fu assassinato dai suoi propri schiavi, per istigazione di suo zio e di suo fratello, che conseguentemente usurparono la carica di governatore. Essi vennero a loro volta rovesciati nel settembre 878, e inviati a Ifr\u012bqiya dove furono giustiziati.\nIbrahim II allora nomin\u00f2 suo figlio governatore, prima di assumere il musulmano siciliano al-\u1e24usayn ibn Rab\u0101\u1e25. Al-\u1e24usayn rinnov\u00f2 le campagne contro le rimanenti fortezze bizantine nel nordest, soprattutto Taormina, nel 879\u2013880, ma senza successo. Infatti, i Bizantini furono in grado di sferrare una limitata controffensiva nel 880, allorch\u00e9 l'ammiraglio Nasr sconfisse una flotta aghlabide in un attacco notturno nel Mar Ionio, e successivamente procedette a saccheggiare i sobborghi di Palermo, prima di sconfiggere un'altra flotta aghlabide al largo di Punta Stilo. Nel 881\u2013882, Taormina fu di nuovo l'obiettivo di una nuova offensiva musulmana, ma riusc\u00ec a resistere, e un esercito islamico, condotto da Ab\u016b l-Thawr, fu annientato dai Bizantini, provocando una mobilitazione a larga scala dei musulmani siciliani. Negli anni successivi, i musulmani sferrarono diverse incursioni, contro Catania, Taormina e \"la citt\u00e0 del re\" (probabilmente Polizzi) nel 883, contro Rometta e Catania nel 884, e di nuovo contro Catania e Taormina nel 885. Queste spedizioni ebbero successo nel fornire sufficientemente bottino o tributi per pagare l'esercito, ma fallirono per quanto riguarda l'espugnazione di fortezze bizantine. Lo stesso periodo, 885\u2013886, vide inoltre i notevoli successi conseguiti in Italia meridionale contro i musulmani dal generale bizantino Niceforo Foca il vecchio.\nFu in questo clima di fallimento militare che lo scontento della popolazione musulmana siciliana, fino a quel momento tenuto sotto controllo dai saccheggi vittoriosi, degener\u00f2 in rivolta aperta. Nelle fonti narrative pi\u00f9 tarde, questo conflitto tra l'\u00e9lite governante e le classi inferiori \u00e8 spesso semplificata in modo riduttivo a uno scontro \"etnico\" tra gli \"Arabi\" (al governo) e i \"Berberi\" (i ribelli). Nel dicembre 886, la popolazione di Palermo depose il governatore, Saw\u0101da b. Khaf\u0101ja, e lo invi\u00f2 in Ifr\u012bqiya. L'Emiro Ibrahim II assunse un nuovo governatore, che riusc\u00ec a ricondurre la situazione sotto controllo temporaneamente tramite incursioni vittoriose e una vittoria su una flotta bizantina al largo di Milazzo nel 888, che consent\u00ec ai musulmani siciliani di sferrare incursioni distruttive in Calabria.\nNell'anno successivo, Saw\u0101da ritorn\u00f2, con fresche truppe provenienti dall'Ifr\u012bqiya, e sferr\u00f2 un nuovo attacco, poi fallito, su Taormina. Tuttavia, nel marzo 890, un'altra rivolta scoppi\u00f2 a Palermo, questa volta provocata apparentemente dal malcontento degli Arabi Siciliani, contro gli Ifriqiyani di Saw\u0101da. Questa rivolta, accoppiata con una rivolta scoppiata nella stessa Ifr\u012bqiya nel 894\u2013895, mise fine temporaneamente alle incursioni musulmane contro i Bizantini, e risult\u00f2 nella conclusione di una tregua nel 895\u2013896. Secondo le sue condizioni, in cambio della pace, per oltre 40 mesi i Bizantini avrebbero dovuto restituire gradualmente i loro prigionieri musulmani, un gruppo di \"Arabi\" e un gruppo di \"Berberi\" per volta, per un totale di circa 1.000 uomini. Come commenta Metcalfe, \"non solo questo mostra la portata del successo militare cristiano contro gli Aghlabidi nella Sicilia orientale, ma potrebbe anche essere stato fatto deliberatamente allo scopo di esacerbare le tensioni all'interno dell'esercito musulmano mettendo una fazione l'una contro l'altra nel negoziare il loro rilascio\".\nIn seguito a ci\u00f2, una guerra civile a larga scala tra \"Arabi\" e \"Berberi\" scoppi\u00f2 nel 898, provocando l'invio del figlio di Ibr\u0101h\u012bm II, Ab\u016b l-\u02bfAbb\u0101s \u02bfAbd All\u0101h, che aveva gi\u00e0 in precedenza represso la rivolta a Ifr\u012bqiya, sull'isola alla testa di un'armata nell'estate 900. In quel momento, il conflitto tra musulmani si era esteso a tutta la regione, con i Palermitani che giunsero a scontrarsi con gli abitanti di Agrigento. Dopo il fallimento delle negoziazioni tra gli Ifriqiyani e i ribelli, Ab\u016b l-\u02bfAbb\u0101s \u02bfAbd All\u0101h marci\u00f2 su Palermo, che fu espugnata il 18 settembre 900. Un enorme numero di ribelli cittadini fugg\u00ec presso i Bizantini a Taormina, con alcuni che addirittura raggiunsero la stessa Costantinopoli.\nL'arrivo di Ibr\u0101h\u012bm II e la caduta di Taormina (901\u2013902).\nI Bizantini provarono a sfruttare la rivolta, e cominciarono a radunare forze a Messina e a Reggio, mentre una flotta fu inviata da Costantinopoli. A, tuttavia, una volta repressa la rivolta, non esit\u00f2 a riprendere l'offensiva contro i Bizantini, conducendo una spedizione che riusc\u00ec a saccheggiare i sobborghi di Taormina ma non a conquistare Catania, il cui assedio fall\u00ec, prima di ritornare a Palermo per svernarvi. Nella primavera successiva, riprese il suo attacco in Val Demone. Per sabotare i preparativi bizantini, le sue forze invasero la Calabria. Reggio fu espugnata il 10 luglio, e dovette subire un selvaggio sacco; un vasto bottino fu raccolto, circa 15.000 dei suoi abitanti furono fatti prigionieri, mentre al resto della popolazione fu imposta la \"jizya\". Al suo ritorno in Sicilia, ottenne una vittoria su una flotta bizantina arrivata da Costantinopoli, catturando trenta delle sue navi.\nAll'inizio del 902, l'Emiro Ibr\u0101h\u012bm II fu costretto ad abdicare dai suoi sudditi, tramite l'intervento del califfo abbaside. Ibr\u0101h\u012bm scambi\u00f2 i ruoli con Ab\u016b l-\u02bfAbb\u0101s, che fu nominato suo successore: lasci\u00f2 la Sicilia per Ifriqiya, mentre Ibrahim arriv\u00f2 in Sicilia in estate accompagnato da un gruppo di volontari. Con un atto che ruppe il lungo stallo sull'isola, Ibr\u0101h\u012bm e i suoi seguaci avanzarono su Taormina, sconfissero la guarnigione bizantina di fronte alle sue mura e la assediarono. Lasciata indifesa dal governo imperiale, la citt\u00e0 cadde il 1\u00ba agosto 902. Ibr\u0101h\u012bm capitalizz\u00f2 il suo successo inviando numerosi reggimenti di saccheggiatori contro numerose fortezze nelle vicinanze, costringendole o a capitolare o a versare un tributo.\nInfaticabile, Ibr\u0101h\u012bm decise quindi di invadere l'Italia meridionale, dove le citt\u00e0 fino a Napoli cominciarono i preparativi per resistere al suo attacco. Alla fine, la sua avanzata si arrest\u00f2 con l'assedio di Cosenza, mentre Ibr\u0101h\u012bm per\u00ec di dissenteria il 24 ottobre. Suo nipote ferm\u00f2 la campagna militare e ritorn\u00f2 in Sicilia.\nConseguenze.\nAnche se alcune fortezze nel nordest non erano ancora state conquistate ed erano rimaste in mani cristiane, la caduta di Taormina segn\u00f2 la fine effettiva della Sicilia bizantina, e il consolidamento del controllo musulmano sull'isola. Tuttavia, non segn\u00f2 la fine delle guerre tra Arabi e Bizantini per il possesso dell'isola.\nNel 909, la Sicilia, come la stessa Ifr\u012bqiya, pass\u00f2 sotto il controllo dei Fatimidi. I Fatimidi (e dopo gli anni 950 i governatori ereditari kalbiti) continuarono la tradizione del \"jih\u0101d\", sia contro le fortezze cristiane del nordest (il Val Demone) sia, e soprattutto, contro i possedimenti bizantini nell'Italia meridionale, intervallata da tregue. La stessa Taormina si liber\u00f2 dal controllo musulmano qualche tempo dopo il 902, e fu solo nel 962, probabilmente in risposta alla riconquista bizantina di Creta l'anno precedente, che i Fatimidi riconquistarono la citt\u00e0, in seguito a un assedio durato 30 settimane. Nell'anno successivo, i musulmani attaccarono l'ultima fortezza cristiana rimasta sull'isola, Rometta, assalto che spinse l'Imperatore bizantino, Niceforo II Foca, a inviare una spedizione in soccorso della citt\u00e0 con l'intento di recuperare la Sicilia. I Bizantini in un primo momento conseguirono taluni successi, riconquistando Messina e altre fortezze nel nordest, ma furono respinti di fronte della stessa Rometta, e si ritirarono di nuovo in Calabria. Nell'anno successivo, tentarono di riprendere la propria offensiva, ma furono sconfitti nella battaglia dello stretto di Messina (\"waqa\u02bfat al-maj\u0101z\"). Conseguentemente, una tregua duratura fu firmata dalle due potenze nel 967.\nA partire dal 950 e per il ventennio successivo, si verific\u00f2 la formazione dell'Emirato indipendente di Sicilia grazie alle abili politiche dell'Emiro kalbita Hasan I che ottenne dai Fatimidi la totale autonomia di governo sulla Sicilia e l'autorizzazione ad investire come suo erede il figlio Ahmad I. Con Abu l-Qasim Ali ogni residua influenza dal Nordafrica, ancora presente con i due Emiri precedenti, cessa del tutto e l'Emirato siciliano si trova in uno stato di totale indipendenza giuridica e politica. Da questo momento in poi, il legame della Sicilia con Il Cairo, sia formalmente sia sostanzialmente, \u00e8 esclusivamente di tipo religioso.\nCon l'Emiro Ysuf e poi col di lui figlio Giafar II, l'Emirato di Sicilia giunse all'apice della sua potenza politica e militare. Detta situazione si tradusse anche nel campo socio-economico, artistico e letterario ove si raggiunsero altissimi livelli di progresso e raffinatezza.\nLe incursioni siciliane in Italia continuarono, e richiesero l'intervento dell'Imperatore d'Occidente, Ottone II nella penisola nel 982, che fu per\u00f2 sconfitto nella Battaglia di Stilo. Fu solo negli anni 1020 che i Bizantini concentrarono di nuovo le proprie attenzioni sulla Sicilia, dopo un periodo di consolidamento della loro posizione in Italia meridionale sotto il capace Catepano Basilio Boioannes. Un esercito consistente sbarc\u00f2 a Messina nel 1025, ma la spedizione fu annullata quando giunse la notizia che era spirato l'imperatore Basilio II. Un ultimo tentativo di riprendere possesso della Sicilia fu effettuato nel 1038, allorch\u00e9 il generale Giorgio Maniace fu inviato in Sicilia, prendendo vantaggio dei conflitti interni tra Kalbiti e Ziridi. Maniace riconquist\u00f2 rapidamente l'intera costa orientale, ma queste prime conquiste furono vanificate dal suo richiamo a Costantinopoli dovuto alle pressioni a corte esercitate da rivali invidiosi. I Kalbiti ben presto recuperarono dalle loro prime sconfitte, e Messina, l'ultimo avamposto bizantino, cadde nel 1042.\nGli Arabi rimasero in possesso della Sicilia fino alla conquista normanna dell'isola, che dur\u00f2 dal 1061 al 1091 e termin\u00f2 con la resa di Noto.\nLa lunga contesa tra Arabi e Bizantini per il possesso dell'isola lasci\u00f2 tracce notevoli sulla storia successiva dell'isola: anche se sotto la dominazione musulmana, la cultura siciliana sub\u00ec un notevole influsso della cultura araba, le comunit\u00e0 cristiane nelle parti centrale e orientale resistettero in larga parte all'islamizzazione. Il livello dell'influsso arabo, come attestato dai toponimi sopravvissuti, variava anche da zona a zona dell'isola a seconda del livello di resistenza o alle dimensioni dell'insediamento arabo: vi sono molti nomi di derivazione araba nella parte occidentale (il medievale Val di Mazara), una situazione intermedia nella parte sudorientale (Val di Noto), mentre le identit\u00e0 cristiane sopravvissero pi\u00f9 fortemente nella parte nordorientale (Val Demone), che fu l'ultima a cadere, dove i rifugiati cristiani da altre parti della Sicilia si erano rifugiati, e che inoltre rimase in contatto con l'Italia meridionale bizantina."}
{"id": "2929423", "revid": "1305772", "url": "https://it.wikipedia.org/wiki?curid=2929423", "title": "Broomfield", "text": ""}
{"id": "2929424", "revid": "110157", "url": "https://it.wikipedia.org/wiki?curid=2929424", "title": "K\u00f6nigshain", "text": "K\u00f6nigshain \u00e8 un comune di 1.277 abitanti della Sassonia, in Germania.\nAppartiene al circondario (\"Landkreis\") di G\u00f6rlitz (targa GR) ed \u00e8 parte della comunit\u00e0 amministrativa (\"Verwaltungsgemeinschaft\") di Reichenbach/O.L.."}
{"id": "2929425", "revid": "184755", "url": "https://it.wikipedia.org/wiki?curid=2929425", "title": "Crocifissione tra Maria e san Francesco", "text": "La Crocifissione tra Maria e san Francesco era un dipinto di Filippino Lippi su tavola (186x179 cm), databile al 1500 circa e gi\u00e0 conservato negli Staatliche Museen di Berlino, distrutto nell'Incendio della Flakturm Friedrichshain durante la seconda guerra mondiale.\nStoria.\nL'opera, che probabilmente formava un trittico con il \"San Giovanni Battista\" e la \"Maria Maddalena\" oggi alla Galleria dell'Accademia di Firenze, venne forse ricordata dal Vasari nella distrutta chiesa di San Ruffillo (gi\u00e0 in piazza dell'Olio), ma ci sono dubbi sulla sua nota, che forse era errata.\nInfatti Vincenzo Borghini nel 1584 descrisse con pi\u00f9 precisione la pala dentro la chiesa di San Procolo, sull'altare Valori, con i due sportelli laterali e un affresco soprastante con \"San Francesco che riceve le stimmate\".\nNel Settecento la pala venne smembrata e lo scomparto centrale fu prima spostato in sagrestia e poi messo in vendita, passando per la collezione Solly di Londra prima di approdare nel 1821 al Kaiser Friedrich Museum di Berlino che acquist\u00f2 l'intera collezione.\nNel 1945, per cause belliche, venne distrutto uno dei depositi di opere d'arte in cui si conservavano molte tavole di grande formato di grande importanza.\nDescrizione e stile.\nL'arcaizzante fondo oro della pala \u00e8 stato messo in relazione con le richieste del committente che doveva essere un sostenitore di Girolamo Savonarola. A ci\u00f2 rimandano anche i numerosi teschi e ossa sparsi sul pavimento e l'ascetico tono dei santi, tra cui spiccavano proprio i due nei pannelli laterali.\nGes\u00f9 crocifisso \u00e8 rappresentato in posizione pateticamente inarcata, riprodotta tra l'altro in un piccolo \"Crocifisso\" a Prato. Ai lati si trovano Maria orante e san Francesco inginocchiato con il mano un crocifisso e con le stimmate ben visibili. Ai lati della Croce volano angeli che raccolgono il sangue di Cristo, secondo un'iconografia medievale molto diffusa. I nastri svolazzanti di alcuni di essi invece sono tipici di Filippino e si ritrovano in molte delle sue opere della maturit\u00e0."}
{"id": "2929427", "revid": "117452116", "url": "https://it.wikipedia.org/wiki?curid=2929427", "title": "Reichenbach/Oberlausitz", "text": "Reichenbach/Oberlausitz (ufficialmente Reichenbach/O.L.) \u00e8 una citt\u00e0 tedesca situata nel \"Land\" della Sassonia.\nAppartiene al circondario di G\u00f6rlitz ed \u00e8 parte della Verwaltungsgemeinschaft Reichenbach/O.L.."}
{"id": "2929432", "revid": "1598666", "url": "https://it.wikipedia.org/wiki?curid=2929432", "title": "Broughton", "text": ""}
{"id": "2929433", "revid": "228587", "url": "https://it.wikipedia.org/wiki?curid=2929433", "title": "Brownstown", "text": ""}
{"id": "2929437", "revid": "287204", "url": "https://it.wikipedia.org/wiki?curid=2929437", "title": "Parinoush Saniee", "text": "Laureata in Psicologia, ex-dirigente governativo e madre di due figli, una delle pi\u00f9 conosciute studiose nel medio oriente, \u00e8 l'autrice del bestseller \"Quello che mi spetta\" (2003), 19 edizioni in Iran, romanzo sulla condizione della donna nel suo paese a partire dagli anni quaranta. Oggetto di controversie e di un temporaneo bando da parte delle autorit\u00e0 iraniane, il libro \u00e8 stato difeso dal premio nobel Shirin Ebadi."}
