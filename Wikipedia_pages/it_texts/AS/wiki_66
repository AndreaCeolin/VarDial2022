{"id": "3008386", "revid": "859666", "url": "https://it.wikipedia.org/wiki?curid=3008386", "title": "Saggio di Lucas", "text": "In chimica analitica classica e in chimica organica il saggio di Lucas o saggio con reattivo di Lucas \u00e8 un saggio chimico per distinguere se un alcol incognito \u00e8 primario, secondario o terziario. Il saggio funziona solo per gli alcoli a basso peso molecolare solubili nel \"reattivo di Lucas\", ovvero solo quegli alcoli la cui catena alifatica presenta meno di 6 atomi di carbonio.\nProcedimento.\nIn una provetta si mettono circa di reattivo di Lucas (cloruro di zinco ed acido cloridrico concentrato) e 4-5 gocce dell'alcol incognito. A seconda della natura dell'alcol la soluzione avr\u00e0 comportamenti differenti:\nLa differente reattivit\u00e0 \u00e8 determinata dalla stabilit\u00e0 dei carbocationi intermedi che vengono a formarsi durante la reazione: i carbocationi degli alcoli terziari sono i pi\u00f9 stabili in soluzione acquosa e quindi saranno quelli che daranno la reazione pi\u00f9 rapida.\nNel caso la distinzione tra alcol terziario e secondario fosse dubbia \u00e8 possibile ripetere il saggio in assenza di ZnCl2. In tali condizioni la reazione sar\u00e0 positiva solo per gli alcol terziari.\nReazione.\nLa reazione prevede la formazione di un carbocatione intermedio R+ la cui stabilit\u00e0 determiner\u00e0 la velocit\u00e0 della reazione.\nL'ambiente acido della soluzione promuove la deidratazione dell'alcol con la conseguente formazione del carbocatione con netta carica positiva che subir\u00e0 l'attacco nucleofilo da parte dell'anione cloruro con conseguente formazione del cloruro alchilico corrispondente."}
{"id": "3008393", "revid": "344503", "url": "https://it.wikipedia.org/wiki?curid=3008393", "title": "Hiroyuki Sanada", "text": "Agli inizi della sua carriera ha usato anche gli pseudonimi di Duke, Harry e Henry Sanada.\nBiografia.\nPrima di diventare una star di film d'azione, Hiroyuki Sanada esordisce all'et\u00e0 di cinque anni, nella Compagnia drammatica Hiwari e nel mondo del cinema con \"Rokyoku Komori-uta\" in cui recita accanto al famoso attore e artista marziale Sonny Chiba. A undici anni rimane orfano di padre e lo stesso anno inizia a studiare karate e a dodici anni inizia ad allenarsi con il Japan Action Club di Sonny Chiba, grazie al quale ottenne una buona abilit\u00e0 nelle arti marziali in genere. Nel 1978 diventer\u00e0 uno dei protagonisti della serie \"Guerra fra galassie\" recitando il ruolo di Ayato Gen, interpretando la parte fino alla fine della serie nel 1979. Sanada \u00e8 anche noto per aver interpretato la parte di Ry\u00fbji Takayama in \"The Spiral\", un film del 1998, ruolo che riprender\u00e0 anche in \"Ring\" e \"Ring 2\".\nNel 2002 reciter\u00e0 come protagonista in \"The Twilight Samurai\", un film di Y\u014dji Yamada, mentre nel 2003 reciter\u00e0 al fianco di Tom Cruise in \"L'ultimo samurai\". Nel 2006 prende parte al film di James Ivory \"La contessa bianca\". La sua carriera nei film di arti marziali gli fece conoscere l'attrice Michelle Yeoh, con la quale reciter\u00e0 nel 2007 nel film di Danny Boyle \"Sunshine\". Ha un'amicizia di lunga data con Jackie Chan, ma nonostante questo i due non erano mai apparsi assieme in un film fino al 2007 anno dell'uscita di \"Rush Hour - Missione Parigi\".\nPrender\u00e0 parte nel 2008 al film delle sorelle Wachowski \"Speed Racer\", inoltre nel 2009 prender\u00e0 parte al film \"Quella sera dorata\" recitando al fianco di Anthony Hopkins. Interpreter\u00e0 la parte di Shingen Yashida, uno degli antagonisti del film della saga cinematografica degli X-Men \"Wolverine - L'immortale\". Dal 2013 al 2015 prender\u00e0 parte alla serie Syfy \"Helix\" nel ruolo del dottor Hiroshi Hatake, invece nel 2014 reciter\u00e0 nella prima stagione di \"Extant\" interpretando la parte di Hideki Yasumoto.\nReciter\u00e0 insieme a Keanu Reeves in \"47 Ronin\", un film del 2013, e sempre nello stesso anno, prender\u00e0 parte a \"Le due vie del destino - The Railway Man\". Interpreter\u00e0 il ruolo di Takehaya nel 2016 in \"The Last Ship\". Nel 2015 reciter\u00e0 nel film di Bill Condon \"Mr. Holmes - Il mistero del caso irrisolto\". Prender\u00e0 parte, nel 2017, al film \"Life - Non oltrepassare il limite\", recitando al fianco di Ryan Reynolds.\nRiconoscimenti.\nNel 1982, per le sue interpretazioni nei film \"Makai Tensh\u014d\", \"Hoero Tekken\" e \"B\u014dkensha Kamikaze\" vince un Award of the Japanese Academy come attore esordiente. Ha vinto per quattro volte il Kinema Junpo Award come miglior attore, l'ultima come protagonista per \"Il crepuscolo del samurai\" nel 2002, film che guadagn\u00f2 una nomination all'Oscar per il miglior film straniero.\nDoppiatori italiani.\nNella versione in italiano dei suoi film, Hiroyuki Sanada \u00e8 stato doppiato da:\nCome doppiatore, viene sostituito da:"}
{"id": "3008395", "revid": "219355", "url": "https://it.wikipedia.org/wiki?curid=3008395", "title": "Reattivo di Tollens", "text": ""}
{"id": "3008397", "revid": "219355", "url": "https://it.wikipedia.org/wiki?curid=3008397", "title": "Reattivo di Fehling", "text": ""}
{"id": "3008398", "revid": "712828", "url": "https://it.wikipedia.org/wiki?curid=3008398", "title": "Suk\u014d", "text": "Biografia.\nSi tratta del terzo pretendente al Nord durante il periodo Nanboku-ch\u014d, detto anche Periodo delle Corti del Nord e del Sud, comprendente gli anni dal 1336 al 1392, che vide l'esistenza e la contrapposizione di due corti imperiali in Giappone al tempo dello Shogunato Ashikaga . Regn\u00f2 dal 1348 sino al 1351 nella Corte del Nord sotto la protezione dello sh\u014dgun.\nIl suo nome personale era , poi cambiato in . Era il figlio del pretendente al trono K\u014dgon, il suo predecessore, il pretendente al trono K\u014dmy\u014d, era suo zio, fratello di K\u014dgon.\nFra le sue compagne, Niwata da cui ebbe Fushimi-no-miya Yoshihito (\u4f0f\u898b\u5bae\u6804\u4ec1\u89aa\u738b) e Okinobu (\u8208\u4fe1\u6cd5\u89aa\u738b)."}
{"id": "3008400", "revid": "767487", "url": "https://it.wikipedia.org/wiki?curid=3008400", "title": "World Go Round", "text": "World Go Round \u00e8 il settimo album registrato in studio della band britannica dei Matt Bianco, pubblicato nel 1997.\nDi questo album sono uscite tre versioni, due giapponesi ed una spagnola.\nLa traccia di apertura Sunshine Day \u00e8 una cover della band afro-inglese degli Osibisa, affine per stile agli Earth Wind and Fire.\nNel CD una menzione particolare meritano la ballata melodica \"Venga\", il brano strumentale \"Dave's Sofa\" e \"You Make My World Go Round\", mentre i brani \"Tranquilo\" e \"Day in Your Life '97\" si caratterizzano per essere arrangiati in chiave dance."}
{"id": "3008402", "revid": "1318658", "url": "https://it.wikipedia.org/wiki?curid=3008402", "title": "FA Cup 1911-1912", "text": "La FA Cup 1911-1912 fu la quarantunesima edizione del torneo calcistico pi\u00f9 vecchio del mondo. Vinse per la prima volta il Barnsley."}
{"id": "3008408", "revid": "643662", "url": "https://it.wikipedia.org/wiki?curid=3008408", "title": "Pobeda Skopje", "text": "Il Pobeda Skopje \u00e8 stata una societ\u00e0 calcistica macedone con sede nella capitale Skopje.\nStoria.\nRaggiunse il suo piccolo momento di gloria nel 1946 alloquando, vincendo il torneo macedone, fu ammesso nel campionato jugoslavo. Nonostante un pi\u00f9 che soddisfacente ottavo posto, la ristrutturazione dei tornei prevista per l'anno successivo lo costrinse alla retrocessione. Tuttavia una fortunosa serie di eventi intervenne a salvarlo: in Italia, infatti, la FIGC ripesc\u00f2 la in Serie A per motivi politici e a quel punto, per non essere di meno, la Federcalcio jugoslava ripesc\u00f2 a sua volta la Ponziana nella Prva Liga che venne cos\u00ec ad avere un organico dispari, per ripareggiare il quale fu ripescato anche il Pobeda, massimo club della Macedonia.\nNel 1947 si fuse con il Gragjanski Skopje per dar vita al ."}
{"id": "3008411", "revid": "47112", "url": "https://it.wikipedia.org/wiki?curid=3008411", "title": "Iveco ACTL 4x4", "text": ""}
{"id": "3008412", "revid": "47112", "url": "https://it.wikipedia.org/wiki?curid=3008412", "title": "Iveco ACTL 6x6", "text": ""}
{"id": "3008413", "revid": "47112", "url": "https://it.wikipedia.org/wiki?curid=3008413", "title": "Iveco ACTL 8x8", "text": ""}
{"id": "3008415", "revid": "1442080", "url": "https://it.wikipedia.org/wiki?curid=3008415", "title": "Super Junior", "text": "I Super Junior (, conosciuti anche come SJ o SuJu) sono un gruppo musicale sudcoreano.\nIl gruppo, nato con il nome di \"Super Junior '05\" come progetto di band a rotazione dell'etichetta e agenzia di talenti sudcoreana SM Entertainment, debutta nel 2005 e conta inizialmente dodici componenti: Leeteuk (leader), Heechul, Han Geng, Yesung, Kibum, Kang-in, Shindong, Sungmin, Eunhyuk, Donghae, Siwon, Ryeowook e Kyuhyun che si unir\u00e0 al gruppo solamente nel 2006, quando la formazione dei componenti del gruppo diventer\u00e0 fissa e la band prender\u00e0 il nome definitivo di Super Junior.\nI Super Junior hanno pubblicato o contribuito a 20 differenti tipi di registrazioni di vario successo.\nStoria.\n2000-2005: Formazione e debutto.\nNel 2000, la SM Entertainment sostiene le sue prime audizioni all'estero a Pechino, in Cina, dove Hangeng verr\u00e0 selezionato tra tremila concorrenti. Quello stesso anno Leeteuk, Yesung ed Eunhyuk vengono selezionati ai casting di Seul. Sungmin e Donghae entreranno alla SM Entertainment dopo avere vinto nel 2001 un concorso sponsorizzato dalla casa discografica. Nel 2002 si uniranno anche Heechul, Kangin e Kibum, scoperto in California da un agente di scouting. Siwon diventer\u00e0 un tirocinante nel 2003 e Shindong nel 2004. Ryeowook vince nel 2004 alla competizione canora Chin Chin Youth Festival ed entrer\u00e0 a fare parte dell'agenzia solo due mesi prima del debutto del gruppo, nel 2005. Kyuhyun si unir\u00e0 alla band solamente nel 2006, dopo avere vinto il Chin Chin Youth festival dell'edizione 2005.\nIl gruppo nasce come idea dell'amministratore delegato Lee Soo-man, che nel 2005 annuncia il progetto della creazione di un gruppo, composto di 12 elementi, nella quale la formazione dei componenti avrebbe dovuto cambiare stagionalmente, in modo da avere sempre cantanti giovani e nuovi tra le sue fila. Questo concetto, derivato dal gruppo femminile giapponese Morning Musume, fu introdotto per la prima volta nel mondo del K-Pop.\nIl gruppo debutta sul canale SBS nel programma \"Popular Song\" il 6 novembre 2005, esibendosi con la canzone \u201cTwins (Knock Out)\u201d. Il singolo fu dapprima venduto in formato digitale assieme ad altre quattro tracce l'8 novembre seguente e poi pubblicato nell'album di debutto \"Superjunior05 (Twins)\", uscito il 6 dicembre 2005.\n2006-2008.\nOltre che grazie ai successi commerciali, la popolarit\u00e0 dei Super Junior si \u00e8 andata consolidando grazie alla loro presenza in vari show televisivi in qualit\u00e0 di conduttori o ospiti. Tutti i membri del gruppo avevano gi\u00e0 avuto esperienze di attori in alcuni episodi di serie televisive, reality show o drama coreani. Come gruppo, i tredici membri dei Super Junior hanno preso parte al drama \"\"Super Junior Mini-Drama\": un programma televisivo trasmesso alla fine del 2006. Il gruppo fu produttore, autore e protagonista degli episodi della serie. Nel 2008 Leeteuk e Sungmin sono stati i protagonisti dello special televisivo \"Super Junior Unbelievable Story\". Altre esperienze televisive dei Super Junior includono: \"Super Junior Show\" (2005\u20132006), \"Mistery 6\" (2006), \"Super Junior Full House\" (2006), \"Super Adonis Camp\" (2006) e \"Explorers of the Human Body\" (2007\u20132008). Dodici membri del gruppo, a esclusione di Kyuhyun, sono stati protagonisti anche di un film cinematografico intitolato \"Attack on the Pin-Up Boys\"\". Il film, il primo in assoluto prodotto dalla SM Pictures, \u00e8 stato trasmesso nel 2007 in Corea. \"Wonder Boy\", eseguita dai Super Junior, \u00e8 stata usata come colonna sonora del film.\nSi tengono nel corso di questi due anni il Super Tour e il Super Tour 2. Nel corso degli anni i componenti dei Super Junior si sono divisi in altri sottogruppi, con l'intenzione di rivolgersi a un pubblico differente. Nel 2006 sono nati i Super Junior-K.R.Y formati da Kyuhyun, Ryeowook e Yesung, il cui stile musicale si rivolge a un pubblico pi\u00f9 maturo, attraverso ballate R&amp;B. A differenza degli altri gruppi formati come costole dei Super Junior i Super Junior-K.R.Y non hanno mai pubblicato un album o un singolo, ma\nhanno soltanto preso parte a colonne sonore o a progetti di altri artisti. I Super Junior-T, nati nel 2007 e formati da Leeteuk (il leader), Heechul, Kang-in, Shindong, Sungmin, e Eunhyuk sono conosciuti per il loro stile trot, mentre i Super Junior-M, nati nel 2008 e formati da Siwon, Donghae, Kyuhyun, Henry, Ryeowook, Sungmin e Zhou Mi sono pi\u00f9 orientati verso la musica dance. L'ultimo gruppo nato \u00e8 Super Junior-Happy, nato nel 2008 e formato da Leeteuk (leader), Yesung, Kang-in, Shindong, Sungmin, e Eunhyuk.\nIl gruppo ha vinto sette prestigiosi riconoscimenti musicali, che vanno dal M.net Asian Music Awards al Golden Disk Awards, oltre a essere risultati gli \"artisti coreani preferiti dal pubblico\" all'MTV Asia Awards del 2008.\n2009-2010.\nNonostante il successo il gruppo \u00e8 percorso da vari cambiamenti di formazione durante i concerti. Kibum lascia il gruppo per proseguire la propria carriera di attore; nel 2009 Kangin ha problemi legali per via di un grave incidente automobilistico accaduto nel 2009; Han Geng lascia la SM Entertainment, ritenendo le sue condizioni economiche non adeguate e nel 2010 pubblica il suo primo album da solista; Kangin \u00e8 costretto a prendersi una pausa per assolvere il servizio militare. Con solo dieci membri, il gruppo pubblica l'album \"Bonamana\" nel maggio del 2010, che seppur non acclamato dalla critica, riesce a vendere 300.000 copie. L'album rimane nelle posizioni alte delle classifiche di Giappone e Corea per sessantuno settimane.\nIl gruppo, insieme ad altri artisti della SM Entertainment, si imbarca in un tour mondiale, il Super Show 3, che li porta a Parigi, Los Angeles e New York, ottenendo grande attenzione da parte dei media, e apparendo in uno speciale della CNN. Il gruppo inizia a ottenere riconoscibilit\u00e0 in tutto il mondo: una classifica in Per\u00f9 li vuole fra gli uomini pi\u00f9 sexy del mondo, mentre i membri del gruppo concedono intervista in Slovenia e Iran e appaiono in concerti anche in Brasile. In Messico TV Azteca e nel Regno Unito la BBC parlano dei Super Junior.\n2011.\nViene pubblicato l'album Mr. Simple, e si classifica al primo posto nella Gaon Chart, vendendo 287,427 copie all'epoca.\nArriva invece terzo nella classifica Billboard.\nL'11 gennaio hanno partecipato al 26\u00ba Golden Disk Award tenutosi a Osaka, in Giappone.\nHanno poi concluso il loro tour mondiale, il Super Show 4, avendo tenuto concerti a Seoul, Osaka, Taipei(Cina), Singapore, Macao(Cina), Bangkok(Thailandia), Parigi, Shanghai, Jakarta e Tokyo, registrando in totale oltre 900 000 spettatori.\n2012-2013.\nDopo essersi preso una pausa dal gruppo a causa del servizio militare Kangin ha ripreso l'attivit\u00e0 con il gruppo con il sesto album, ovvero Sexy, Free &amp; Single, che \u00e8 stato pubblicato il 1\u00ba luglio 2012 digitalmente e fisicamente il 4 luglio.\nIl videoclip per il singolo Sexy, Free &amp; Single \u00e8 stato pubblicato il 3 luglio. Esiste una versione B dell'album, che di differente dal primo ha solo la copertina.\nIl 7 agosto \u00e8 uscita una versione deluxe dell'album, chiamata SPY, contenente nuovi brani quali \"Only U\", composta da Leeteuk, \"Outsider\" e \"Haru\", composta da Donghae. Sexy, Free &amp; Single ha raggiunto le vette su iTunes in stati come il Per\u00f9, il Giappone, la Francia e l'Australia, arrivando terzo nella classifica Billboard World Albums. Anche quest'album ha visto il suo debutto al Gaon Chart, vendendo 335,744 copie. Il 30 ottobre Leeteuk si arruola nel servizio militare.\nNel febbraio del 2013 \u00e8 stato annunciato un nuovo tour mondiale, il \"Super Show 5\". Iniziato a marzo a Seoul, \u00e8 poi continuato in Cina, Giappone, America ed Europa. Il 6 maggio Yesung si \u00e8 arruolato nel servizio militare obbligatorio, ponendo fine momentaneamente alle promozioni del gruppo con lui presente. Il 30 agosto Heechul torna dal servizio militare.\nIl 10 novembre 2013 Eunhyuk, Siwon, Kangin e Kyuhyun hanno partecipato all'Oxford Union Debating Chamber tenutosi all'Universit\u00e0 di Oxford, intitolando il loro intervento \"Super Junior: The Last Man Standing\". L'evento ha avuto la collaborazione della Societ\u00e0 Coreana dell'Universit\u00e0 di Oxford, della Societ\u00e0 Asiatica e dell'Unione di Oxford.\n2014.\nIl 29 luglio Leeteuk torna dal servizio militare.\nAd agosto del 2014 la SMTOWN ha annunciato che, dato che Heechul e Leeteuk erano tornati dal servizio militare, avrebbero ripreso le promozioni con il gruppo.\nL'album MAMACITA \u00e8 stato pubblicato digitalmente il 29 agosto 2014 e fisicamente il 1 settembre 2014.\nIl Super Show 6 \u00e8 rimasto tre giorni alla Jamsil Arena, stadio di un quartiere di Seoul. Questo show li ha resi i primi artisti coreani ad avere tenuto cento concerti.\nIl 27 ottobre viene pubblicata la versione deluxe di MAMACITA, chiamata This Is Love, contenente tre nuove canzoni, tra cui, appunto, This Is Love, una versione riarrangiata cantata live di This Is Love e le canzoni gi\u00e0 precedentemente pubblicate. Ha raggiunto il primo posto su molte piattaforme come la Sinnara Records e la Hanteo Chart.\n2015.\nIl 4 maggio Yesung torna dal militare.\nL'8 luglio 2015 viene pubblicato Devil, che vede il ritorno alle promozioni di Yesung. L'album \u00e8 stato pubblicato il 16 luglio, ed \u00e8 stato il pi\u00f9 venduto nella United World Charts. Continua il Super Show 6, dove il loro concerto si tiene l'11 luglio, con una replica il giorno successivo. Hanno cantato 4 canzoni dall'album, ovvero \"Devil\", \"We Can\", \"Alright\" e \"Don't Wake Me Up\".\nKangin si allonta dal gruppo, non abbandonandolo ancora, ma semplicemente rimanendo inattivo.\n2017.\nIl 25 maggio 2017 Kyuhyun parte per il servizio militare. Il 30 ottobre \u00e8 uscito un nuovo singolo compreso di video, \"One More Chance\", per annunciare il nuovo album, in cui la canzone sarebbe stata inclusa.\nIl 6 novembre, proprio al 12\u00ba \"compleanno\" della band, \u00e8 stato pubblicato Play.\nL'11 dicembre \u00e8 uscito un singolo giapponese, dal titolo \"On and On\", composto esclusivamente da Siwon. A dicembre \u00e8 cominciato il Super Show 7.\n2018-2019.\nLa versione deluxe di Play, Replay, viene pubblicata il 12 aprile 2018, con title track Lo Siento, che vede un featuring nella versione coreana con frasi in spagnolo di Leslie Grace e uno con il gruppo misto Kard., esclusivamente in coreano.\nIl 7 maggio 2019 Kyuhyun \u00e8 tornato dal servizio militare, rendendo possibile un ritorno della band, previsto per la seconda met\u00e0 del 2019. L'11 luglio per\u00f2, Kangin decide di lasciare il gruppo. Non \u00e8 stata una sorpresa, vista la sua inattivit\u00e0 al gruppo dal 2015.\nIl nuovo singolo, annunciato in precedenza, porta il nome di \"Super Clap\".\nFormazione.\nEx componenti.\nHan Geng, abbandonato il gruppo sin dal dicembre del 2009, ha chiuso il contratto con la SM Entertainment nel 2011, dopo avere vinto la causa presentata contro l'agenzia 2010. Kibum ha intrapreso la carriera di attore e si \u00e8 separato dalla band fin dal 2009, annunciando tuttavia il termine del suo contratto soltanto il 15 agosto 2015. Gli altri membri del gruppo hanno insistito nell'affermare che nonostante tutto Han Geng e Kibum sono ancora parte del gruppo.\nDal luglio 2010 al maggio del 2019 gli undici elementi attivi hanno completato il servizio militare obbligatorio di 21 mesi. Kangin si \u00e8 arruolato il 5 luglio 2010 e ha completato il servizio il 16 aprile 2012. Heechul si \u00e8 arruolato il 1 settembre 2011 e ha completato la leva il 30 agosto 2013. Leeteuk si \u00e8 arruolato per il servizio militare obbligatorio il 30 ottobre 2012 e l'ha completato il 29 luglio 2014. Yesung si \u00e8 arruolato il 6 maggio 2013 ed \u00e8 stato congedato il 4 maggio 2015. Shindong si \u00e8 arruolato il 24 marzo 2015 ed \u00e8 stato congedato il 23 dicembre 2016. Sungmin si \u00e8 arruolato il 31 marzo 2015 e ha completato la leva il 29 dicembre 2016. Eunhyuk si \u00e8 arruolato il 13 ottobre 2015 e ha completato la leva il 12 luglio 2017. Donghae si \u00e8 arruolato per il servizio militare il 15 ottobre 2015 e l'ha completato il 14 luglio 2017. Siwon il 19 novembre 2015 ed \u00e8 stato congedato il 18 agosto 2017. Ryeowook \u00e8 entrato in servizio l'11 ottobre 2016 e ha completato la leva il 10 luglio 2018. Kyuhyun si \u00e8 arruolato il 25 maggio 2017 e ha completato la leva il 7 maggio 2019.\nIl 30 aprile 2018, alla scadenza del contratto, Henry decide di non rinnovarlo, lasciando cos\u00ec i Super Junior-M e la SM.\nL'11 luglio 2019, dopo quasi quattordici anni di attivit\u00e0, anche Kangin abbandona il gruppo, rimanendo comunque in contratto con la SM TOWN.\nSottogruppi.\nSin dal debutto dei Super Junior sono stati formati quattro sottogruppi. A eccezione di Kibum tutti i membri sono stati inseriti in almeno uno dei sottogruppi. Le intenzioni dei sottogruppi erano parte della strategia della SM Entertainment di non limitare le attivit\u00e0 dei Super Junior con le carriere individuali dei vari membri Inoltre, obiettivo delle formazioni dei sottogruppi era dimostrare che i Super Junior potevano interpretare vari generi musicali. Questa strategia \u00e8 stata tuttavia criticata, per come ha influenzato altri gruppi alla tendenza di dividersi in piccoli sottogruppi nello stesso modo.\nTourn\u00e9e.\nSuper Junior-K.R.Y.:\nSuper Junior-D&amp;E:\nFilmografia.\nFilm\nTelevisione"}
{"id": "3008416", "revid": "1861950", "url": "https://it.wikipedia.org/wiki?curid=3008416", "title": "Fuerza A\u00e9rea Mexicana", "text": "La Fuerza A\u00e9rea Mexicana, spesso abbreviata in FAM, conosciuta internazionalmente con la denominazione in lingua inglese \"Mexican Air Force\" o \"MAF\", \u00e8 l'attuale aeronautica militare del Messico ed \u00e8 parte integrante, assieme a Ej\u00e9rcito M\u00e9xicano (esercito) e Armada de M\u00e9xico (marina militare), delle Forze armate del Messico.\nDipende dal Segretariato della Difesa Nazionale (\"SEDENA - Secretar\u00eda de la Defensa Nacional\") e dal settembre 2018 al suo vertice vi \u00e8 il Maggior generale Manuel de Jes\u00fas Hern\u00e1ndez Gonz\u00e1lez.\nStoria.\nL'attuale \"Mexican Air Force\" deriva dalla \"Escuadrilla A\u00e9rea de la Milicia Auxiliar del Ej\u00e9rcito\" (Squadriglia Area della Milizia Ausiliaria dell'Esercito) fondata nell'aprile del 1913 durante la Rivoluzione messicana dall'allora Ministro della Guerra e della Marina - Generale Manuel Mondrag\u00f3n che ordin\u00f2 ai piloti Miguel Lebrija e Juan Guillermo Villasana di bombardare gli obbiettivi su Campo Balbuena vicino a Citt\u00e0 del Messico.\nIl 5 febbraio 1915, il leader dell'Esercito Costituzionalista, Venustiano Carranza de la Garza, cre\u00f2 l\"'Arma de Aviaci\u00f3n Militar\" che sarebbe in seguito divenuta l'odierna Aviazione Militare messicana. Al comando venne posto il Tenente Alberto Salinas Carranza.\nDurante la Seconda guerra mondiale l'aviazione messicana si distinse con lo Squadrone 201, squadriglia che oper\u00f2 al fianco delle Forze armate degli Stati Uniti sul fronte dell'Oceano Pacifico contro i giapponesi.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3008417", "revid": "339392", "url": "https://it.wikipedia.org/wiki?curid=3008417", "title": "FK 14 Oktobar", "text": ""}
{"id": "3008418", "revid": "339392", "url": "https://it.wikipedia.org/wiki?curid=3008418", "title": "Huddersfield Town F.C", "text": ""}
{"id": "3008422", "revid": "767487", "url": "https://it.wikipedia.org/wiki?curid=3008422", "title": "Clara Butt", "text": "Biografia.\nClara Butt nacque da Henry Albert Butt, capitano di vascello, e Clara Hook. Nel 1880, la famiglia Butt si trasfer\u00ec nella citt\u00e0 portuale di Bristol, dove Clara frequent\u00f2 la South Bristol High School, in cui per la prima volta venne notato e incoraggiato il suo talento di cantante. Su richiesta della direttrice, prese lezioni dal basso Daniel Rootham ed entr\u00f2 a far parte del Bristol Festival Chorus, del quale lo stesso Rootham era direttore. La Butt vinse una borsa di studio per frequentare il Royal College of Music nel gennaio 1890. Nel corso dei quattro anni trascorsi al college, ebbe l'opportunit\u00e0 di studiare per tre mesi a Parigi a spese della regina Vittoria, come anche a Berlino e in Italia.\nDebutt\u00f2 alla Royal Albert Hall di Londra nella cantata di Sir Arthur Sullivan \"The Golden Legend\" il 7 dicembre 1892. Tre giorni dopo, cant\u00f2 la parte di Orfeo in \"Orfeo ed Euridice\" di Gluck al Lyceum Theatre. Il critico musicale George Bernard Shaw scrisse sul \"The World\" che \"super\u00f2 di gran lunga le pi\u00f9 rosee aspettative che si potessero ragionevolmente nutrire\" (14 dicembre 1892).\nTorn\u00f2 a Parigi per proseguire i suoi studi con Jacques Bouhy, il maestro di altre due famose cantanti dalla voce molto scura, Louise Homer e Louise Kirkby Lunn, e in seguito si perfezion\u00f2 ulteriormente a Berlino con il famoso soprano Etelka Gerster, ormai ritiratasi dalle scene. Il compositore francese Camille Saint-Sa\u00ebns, dopo averla ascoltata, le chiese di studiare la sua \"Samson et Dalila\", ma all'epoca nei teatri britannici era vietato mettere in scena soggetti biblici, perci\u00f2 non se ne fece nulla.\nBen presto ella acquis\u00ec una solida reputazione come cantante nella sua madrepatria, rinforzata anche dalla sua imponente presenza sul palcoscenico (era alta quasi 1,90 m). Incise vari dischi, spesso con l'accompagnamento al pianoforte di Lillian Bryant. Si esib\u00ec prevalentemente in concerto, comparendo solamente in due produzioni operistiche, entrambe di \"Orfeo ed Euridice\" di Gluck, nel 1892 e nel 1920. Il maggior compositore britannico dell'epoca, Sir Edward Elgar, compose il suo ciclo di canzoni \"Sea Pictures\" per contralto e orchestra avendo Clara Butt in miente come solista, ed ella effettivamente cant\u00f2 alla prima dell'opera al Norwich Festival il 5 ottobre 1899, diretta dallo stesso compositore.\nNel 1900 Clara Butt spos\u00f2 il baritono Kennerly Rumford, e in seguito i due si esibirono spesso in coppia nei concerti. Ebbero tre figli, due maschi e una femmina. La Butt venne invitata a esibirsi per la regina Vittoria, per Edoardo VII e per Giorgio V, e fece tourn\u00e9e in Australia, Giappone, Canada e Stati Uniti e in varie citt\u00e0 europee.\nDurante la prima guerra mondiale, organizz\u00f2 molti concerti di beneficenza, e per il suo impegno le venne conferito il titolo di Dama di Commenda dell'Ordine dell'Impero Britannico (DBE) nel 1920. In quello stesso anno cant\u00f2 in quattro rappresentazioni di \"Orfeo ed Euridice\" di Gluck al Covent Garden sotto la direzione di Sir Thomas Beecham, ma le critiche non furono generalmente positive.\nAnche le tre sorelle della Butt erano cantanti, la pi\u00f9 nota fu Ethel Hook, che lasci\u00f2 anche alcune incisioni. Negli ultimi anni la vita di Clara Butt fu funestata dalle tragedie: il suo figlio maggiore mor\u00ec di meningite mentre ancora frequentava la scuola, mentre l'altro si suicid\u00f2. Negli anni venti le venne diagnosticato un cancro al midollo spinale: molti dei suoi ultimi dischi vennero incisi quando gi\u00e0 era costretta su una sedia a rotelle. Mor\u00ec nel 1936 a 63 anni, nella sua casa di North Stoke, nell'Oxfordshire."}
{"id": "3008427", "revid": "253269", "url": "https://it.wikipedia.org/wiki?curid=3008427", "title": "Warren Clarke", "text": "Biografia.\nLa sua prima apparizione televisiva fu nella soap opera \"Coronation Street\": all'inizio, nel 1966, interpret\u00f2 il ruolo di Kenny Pichup e poi, nel 1968, quello di Gary Bailey.\nIl suo primo ruolo cinematografico fu Dim, un componente dei \"drughi\" nel \"cult movie\" \"Arancia meccanica\" (1971) di Stanley Kubrick. Lavor\u00f2 per la seconda volta con Malcolm McDowell in \"O Lucky Man!\".\nClarke interpret\u00f2 numerosi personaggi di secondo piano come, ad esempio, nel film di Clint Eastwood \"Firefox - Volpe di fuoco\" (1982), ove interpret\u00f2 il ruolo di un agente del controspionaggio americano, in Unione Sovietica. L'attore dimostr\u00f2 anche un talento comico, come nella serie TV \"Blackadder\" di Rowan Atkinson nella parte di Oliver Cromwell. Affront\u00f2 con autoironia il ruolo dell'omosessuale \"Sophie\" Dixon in \"The Jewel in the Crown\". Nel 1984 diede nuovamente prova di questa sua capacit\u00e0 interpretando il colonnello Von Horst in \"Top Secret!\" di Jim Abrahams e David Zucker.\nInterpret\u00f2 di nuovo il ruolo del colonnello nella serie TV \"Wish Me Luck\".\nLavor\u00f2, inoltre, in molti film televisivi, quali \"Dalziel and Pascoe\", \"Gi\u00f9 dalla Terra\", \"Bleak House\", \"Poldark\", \"The Hunchback of Notre Dame\" di Alan Cooke, \"Gli invisibili\" e \"Why Didn't They Ask Evans\", tratto da un romanzo di Agatha Christie.\nI suoi ultimi ruoli furono quelli del capitano Lee nel film \"Robinson Crusoe - La storia vera\", con Aidan Quinn, e quello di Bamber nella commedia drammatica \"Moving Story\".\nClarke mor\u00ec nel sonno, il 12 novembre 2014, all'et\u00e0 di 67 anni, dopo una breve malattia."}
{"id": "3008428", "revid": "729019", "url": "https://it.wikipedia.org/wiki?curid=3008428", "title": "Iveco ACTL", "text": "L'Iveco ACTL (AutoCarro Tattico Logistico) \u00e8 un autocarro militare per il trasporto dei materiali sviluppato da Iveco Astra per soddisfare le esigenze moderne delle Forze armate italiane.\nSviluppo.\nDurante la met\u00e0 degli anni novanta, l'Esercito Italiano fu soggetto a numerose trasformazioni, anche riguardanti le migliorie ad armi ed equipaggiamenti. La partecipazione alla Guerra del Golfo e le missioni nella ex Jugoslavia durante la guerra nei Balcani avevano messo in risalto le carenze derivate da mezzi antiquati, per quanto ancora efficienti e impiegabili. Nello specifico, l\u2019ACM 80/90, veicolo da trasporto medio leggero, valido per le funzioni interne si rivel\u00f2 molto limitato per i nuovi scenari bellici che andavano a profilarsi.\nIl veicolo chiamato ad affiancare ed integrare e sostituire l'ACM 80/90 doveva avere delle caratteristiche aggiuntive quali:\nCome veicoli \"sperimentali\", da affiancare agli ACM, furono impiegate le versioni militarizzate dell\u2019Iveco/Astra HD9 e HD6 8x8 e 6x6 con la denominazione di Auto Carro Tattico Logistico (A.C.T.L.) che oltre che nelle Forze armate italiane \u00e8 stato adottato successivamente anche dall'Esercito spagnolo, dalla Composante Terre de l'arm\u00e9e belge, dall'esercito irlandese e dall'aeronautica danese. Il veicolo \u00e8 presente dal 2002 nelle Forze armate italiane e nel Corpo militare volontario della Croce Rossa Italiana nella sua versione 4x4 e dal 2000 nella sua versione 8x8 per il trasporto di container. La versione 4x4 \u00e8 anche aviotrasportabile.\nIl Complesso Autoscarrabile \"APS 95\" adotta il telaio SM 84.45 con sistema di movimentazione Multilift Mk IV o telaio SM 88.42 con sistema di movimentazione Multilift Mk IV.\nIl mezzo viene identificato con il proprio nome di fabbrica a seconda della versione:\nCaratteristiche.\nGli ACTL, prodotti dalla Astra S.p.A, oggi parte di Iveco, sono caratterizzati da robustezza, affidabilit\u00e0 e soprattutto, mobilit\u00e0.\nSono stati realizzati moltissimi allestimenti progettati, basati su due famiglie principali: la SM (Standard Military) e la SMH (Standard Military Heavy). La versione HD6 delle due serie, si distingue in particolare dalla differente cabina di guida, uguale alla versione civile.\nPer entrambe le famiglie, esistono versioni con trazione 4x4, 6x6, 8x8 e diversi allestimenti, che mantengono tra loro il maggior numero possibile di parti in comune per facilitare la manutenzione e la riparazione.\nIl motore \u00e8 collocato sotto il pavimento cabina. Le unit\u00e0 propulsive usate sono:\nTutte le motorizzazioni comprendono iniezione diretta e sistema di pre-riscaldamento elettronico per partenze nei climi rigidi (-32\u00b0).\nLe trazioni disponibili variano a seconda dell\u2019impiego e chassis, dal 4x4, 6x6 all'8x8, tutte le versioni dispongono di un cambio manuale idrodinamico ZF WSK 400-90 a 16 rapporti pi\u00f9 due di retromarcia, dotato di differenziale centrale bloccabile. Sulle ruote degli assali anteriori, \u00e8 dotato di due pompe idrauliche principali e di una pompa d'emergenza sulla trasmissione, per mantenere la servo assistenza anche con il motore in avaria. L\u2019A.C.T.L. ha in comune con i veicoli pesanti civili il telaio, assi, mozzi ruota e gli organi di smorzamento. Nel primo e secondo asse, vi trovano posto sospensioni a molle integrate e da ammortizzatori idraulici, compresi di barra stabilizzatrice. nel terzo e quarto asse (tandem posteriore) vi sono presenti sospensioni a molle basculanti su perno centrale, integrate da sei barre di reazione longitudinali. La pressione nelle ruote \u00e8 mantenuta da un dispositivo a compressore con regolazione manuale.\nLa cabina \u00e8 sopraelevata rispetto al propulsore, con tre posti ad equipaggiamento completo in tutte le versioni e dotata di accorgimenti NBC e vetratura blindata; con un apposito kit di rinforzo \u00e8 possibile applicare esternamente un kit di blindatura in acciaio-kevlar. Gli interni corrispondono alla versione base civile ma, a differenza della versione civile, ha una botola di accesso/uscita nella parte superiore. Non sono previste installazioni difensive ma all'occorrenza \u00e8 possibile dotare il mezzo di mitragliere leggere intorno alla botola. Oltre alla configurazione normale della cabina, \u00e8 disponibile anche una ribassata, per consentire il trasporto ferroviario e l\u2019aviotrasporto. La trasportabilit\u00e0 \u00e8 ottenuta, nei casi di cabina ad altezza normale, operando sul sistema centralizzato di pressione degli pneumatici.\nVersioni.\nLa gamma di ACTL comprende le varie tipologie 4x4, 6x6 e 8x8 e le seguenti versioni:\nIl veicolo 88.50 TIM 8x8, il pi\u00f9 pesante della famiglia SM (Standard Militare) prodotta dalla ditta di Piacenza, viene usato per il trasporto del carro armato Ariete."}
{"id": "3008435", "revid": "125894971", "url": "https://it.wikipedia.org/wiki?curid=3008435", "title": "Alfiere (grado militare)", "text": "L'alfiere (dallo spagnolo alf\u00e9rez e questo dall'arabo \u0627\u0644\u0641\u0627\u0631\u0633 ovvero \"al-f\u0101ris\", \"cavaliere\") \u00e8, nelle varie forze armate mondiali, il grado inferiore di ufficiale, quello di allievo ufficiale (cadetto), o il pi\u00f9 alto tra quelli dei sottufficiali.\nStoria.\nAnticamente, nel Medioevo e nell'et\u00e0 moderna (e nell'Esercito delle Due Sicilie del Regno di Napoli e del Regno di Sicilia fino all'avvento del Regno d'Italia), \"alfiere\" era il titolo e grado di chi portava lo stendardo delle milizie; analoghe funzioni aveva presso l'esercito romano l\"'aquilifer\", portatore dell'aquila, insegna principale della legione, o quella del \"signifer\" portatore delle insegne, \"signa\", o del \"vexillifer\", che portava un drappo rosso chiamato \"vexillum\" con su cucito il nome e il numero della legione. Nell'Impero ottomano, gli alfieri erano comandati da un ufficiale detto \"Mir-i alem\", responsabile per le bandiere e gli stendardi del Sultano, che era anche capo di tutte le bande militari.\nQuesta funzione esiste tuttora presso alcuni eserciti europei, ove la bandiera di combattimento di reparto viene portata nelle cerimonie e in parata da uno dei pi\u00f9 giovani ufficiali.\nIn Italia fino all'avvento dell'esercito di professione tale incarico veniva assegnato al pi\u00f9 giovane degli ufficiali in servizio permanente effettivo, che pertanto solitamente era un tenente.\nIn alcune marine, l'alfiere di vascello \u00e8 il grado iniziale degli ufficiali di vascello, corrispondente approssimativamente all'aspirante guardiamarina o talvolta al guardiamarina della Marina Militare Italiana.\nRegno delle Due Sicilie.\nNel Real Esercito del Regno delle Due Sicilie \"Alfiere\" era il grado pi\u00f9 basso tra gli ufficiali; il distintivo di grado era costituito da una spallina senza frange. Il grado era immediatamente inferiore a Secondo tenente. Gli alfieri venivano reclutati per due terzi degli effettivi ricorrendo al metodo degli esami di idoneit\u00e0 tra gli aiutanti di campo dello stesso corpo, e per un terzo con allievi ufficiali provenienti dal Real Collegio Militare (Nunziatella) e dallo Squadrone delle Guardie del Corpo. Per la promozione ad aiutante di campo (il grado maggiore per un sottufficiale) e per la promozione ad alfiere, la commissione esaminatrice era ampliata con ufficiali superiori a cui spesso si univano dei generali.\nAustria e Germania.\nAlfiere, in tedesco \"F\u00e4hnrich\" (letteralmente \"Portabandiera\"), \u00e8 uno dei gradi degli allievi ufficiali in formazione presso un'accademia militare.\nUn alfiere tedesco presta servizio nei ranghi inizialmente come un graduato subalterno, poi nei livelli successivi, equivalente a \"Unterfeldwebel\" (dal 1945 a oggi \"Unteroffizier\", sottufficiale), \"Feldwebel\" (maresciallo ordinario) e \"Oberfeldwebel\" (dal 1945 a oggi \"Hauptfeldwebel\", maresciallo capo). Alla fine l'alfiere diviene un ufficiale.\nLa parola \"F\u00e4hnrich\" deriva da un antico titolo militare tedesco, ovvero \"Fahnentr\u00e4ger\" (letteralmente: portabandiera), e divenne un grado militare ben distinto il 1\u00ba gennaio 1899.\nFrancia e Canada.\nNella Francia dell\"'Ancien R\u00e9gime\", come in altri paesi, l'insegna (\"enseigne\") era l'emblema del reggimento di fanteria. Come in altri paesi il nome incominci\u00f2 a essere usato per gli ufficiali che portavano tale simbolo, ma mut\u00f2 la sua denominazione in sottotenente (\"sous-lieutenant\" in francese) alla fine del XVIII secolo.\nLa Marina invece, utilizzava il termine di \"alfiere di vascello\" (\"enseigne de vaisseau\"), per indicare il primo grado di ufficiale. Anch'esso brevemente rinominato in sottotenente di vascello (\"sous-lieutenant de vaisseau\") alla fine del XVIII secolo, il suo nome originario venne infine reinstaurato.\nIl grado di \"alfiere di vascello\", utilizzato dalla \"Marine nationale\" ancora oggi, \u00e8 il nome dei due gradi pi\u00f9 bassi degli ufficiali, e si distingue per essere di \"prima classe\" (equivalente a quello di tenente dell'esercito), e \"seconda classe\" (equivalente a quello di sottotenente dell'esercito). Il titolo \"enseigne de marine\" (\"alfiere di marina\") \u00e8 spesso utilizzato, ma non \u00e8 corretto, infatti, entrambi i gradi di alfiere portano il titolo di \"tenente\".\nGli ufficiali della Marina canadese di lingua francofona utilizzano il termine di \"enseigne de vaisseau de deuxi\u00e8me classe\" e di \"premi\u00e8re classe\" rispettivamente a quello anglofono di \"Acting Sub Lieutenant\" e \"Sub Lieutenant\" (sottotenente facente funzioni e sottotenente). Comunque sia, i sottotenenti canadesi francofoni utilizzano la forma contratta di \"enseigne\" al posto di \"lieutenant\".\nGrecia.\nNella Marina greca il grado di Simaioforos (greco: \u03a3\u03b7\u03bc\u03b1\u03b9\u03bf\u03c6\u03cc\u03c1\u03bf\u03c2) traducibile con Alfiere, corrisponde al grado di guardiamarina della Marina Militare italiana.\nPaesi di lingua portoghese.\nIl posto di \"alferes\" (alfiere) esiste o esisteva nelle forze armate e di sicurezza di alcuni paesi di lingua portoghese.\nL\"alferes-mor\" (alfiere maggiore) del Portogallo era un grande ufficiale della Corona portoghese incaricato di portare lo stendardo reale. Questa posizione \u00e8 esistita dal Medioevo fino alla fine della monarchia portoghese nel 1910.\nDal Rinascimento ai giorni nostri, il \"alferes\" (alfiere) \u00e8 il primo grado di ufficiale subalterno nell'Esercito portoghese. Inizialmente, era responsabile di portare in battaglia la bandiera della sua compagnia, ma poi ha perso questa funzione. Nell'artiglieria e nelle armi di ingegneria, il grado di \"alferes\" fu introdotto solo nel 1911, sostituendo il grado di \"segundo-tenente\" (secondo tenente). Attualmente il grado esiste anche nella Forza aerea portoghese e nella Guardia nazionale repubblicana. Gli allievi ufficiali del sesto anno dell'Accademia militare e dell'Accademia di Forza aerea hanno il grado di \"alferes aluno\" (alfiere allievo). Nella Marina non esiste il grado di \"alferes\" e i loro equivalenti sono chiamati \"guarda-marinha\" (guardiamarina, per gli ufficiali formati nella Scuola navale) o \"subtenente\" (sottotenente, per gli altri ufficiali).\nDopo l'indipendenza del Brasile nel 1822, il suo Esercito continu\u00f2 a seguire il modello portoghese, mantenendo il posto di \"alferes\". Nel 1930, tuttavia, fu sostituito dal grado di \"segundo-tenente\" (secondo tenente).\nIl posto di \"alferes\" esiste anche nelle forze armate di alcuni altri paesi nella Comunit\u00e0 dei Paesi di lingua portoghese, come Mozambico, S\u00e3o Tom\u00e9 e Pr\u00edncipe e Timor Est.\nSpagna e America Latina.\nNell'Esercito e nell'Aeronautica spagnola, i militari laureati nelle accademie, cos\u00ec come gli ufficiali di complemento, sono nominati \"alf\u00e9rez\", che \u00e8 il grado militare da ufficiale subalterno immediatamente al di sotto di quello di \"teniente\", grado di arrivo dopo un anno di servizio in tal ruolo.\nAnche gli studenti delle accademie, nel corso dell'ultimo anno di studi, raggiungono il grado di \"alf\u00e9rez\", col titolo di \"caballero alf\u00e9rez cadete\" o \"caballero alf\u00e9rez alumno\".\nAllo stesso modo, l'equivalente della Marina militare spagnola \u00e8 lalf\u00e9rez de navio che \u00e8 l'equivalente del sottotenente di vascello della Marina Militare e l\"alf\u00e9rez de fragata\" corrispondente nella Marina Militare italiana del grado di guardiamarina.\nNella Marina de Guerra del Per\u00fa il grado di \"Alferez de fragata\" \u00e8 omologo al grado di guardiamarina della Marina Militare italiana.\nStati Uniti d'America.\nNell'Esercito degli Stati Uniti, il grado di \"ensign\" (alfiere) e \"Cornet\" (cornetta) furono soppressi nel 1800.\nNella Marina invece, il grado di \"ensign\" ha rimpiazzato, nel 1862, quello di \"passed midshipman\", \"mezzomarinaio passato\". L'alfiere, o \"ensign\" \u00e8 l'ufficiale pi\u00f9 giovane in servizio nella Marina, nella Guardia costiera, nella National Oceanic and Atmospheric Administration Commissioned Corps e nel Public Health Service Commissioned Corps. Tale grado si piazza sotto quello di \"lieutenant junior grade\" ed \u00e8 l'equivalente di quello di \"2nd lieutenant\" (sottotenente) dell'Esercito, del Corpo dei Marine e dell'Aeronautica.\nA seconda della destinazione ricevuta, un alfiere pu\u00f2 accedere direttamente a incarichi a bordo di una nave e servire come ufficiale di divisione oppure ricevere uno o due anni di formazione specifica prima essere assegnato a un'unit\u00e0 operativa. Gli alfieri che diventano ufficiali di una divisione sono responsabili del comando di un gruppo di sottufficiali e personale di truppa in una delle divisioni della nave (ad esempio, genio navale o navigazione) e allo stesso tempo ricevono \"sul campo\", dai marinai sottoposti e da altri ufficiali, una formazione sul comando, sui sistemi navali, sui programmi e sui regolamenti.\nGli alfieri di marina e guardia costiera portano l'insegna al colletto composta da una singola barretta dorata e, a causa di questo, condividono il soprannome di \"butterbars\" (barre di burro) coi parigrado \"secondi tenenti\" di Esercito, Aeronautica e Marine, che vestono insegne simili.\nUnione Sovietica e Russia.\nIl grado di Prapor\u0161\u010dik venne introdotto nell'esercito imperiale russo per indicare il portabandiera del reggimento. durante il regno di Pietro il Grande il grado era il pi\u00f9 basso tra gli ufficiali subalterni e dopo essere stato abolito in seguito alla rivoluzione russa del 1917 dai ranghi dell'Armata Rossa venne reintrodotto nel 1972 nella Sovetskaja Armija come il pi\u00f9 alto grado dei sottufficiali, omologabile ai Warrant officers delle forze armate statunitensi.\nEstonia.\nNella forze armate dell'Estonia il grado traducibile con alfiere \u00e8 \"lipnik\" inferiore a quello di sottotenente.\nPolonia e Ucraina.\nIl grado nelle forze armate polacche \u00e8 Chor\u0105\u017cy ed \u00e8 il grado pi\u00f9 alto tra i sottufficiali, articolato su quattro livelli e corrispondente al ruolo marescialli delle forze armate italiane, mentre nelle forze armate ucraine \u00e8 Chorun\u017eyj (Ucraino: \u0425\u043e\u0440\u0443\u043d\u0436\u0438\u0439) ed \u00e8 il grado pi\u00f9 basso tra gli ufficiali."}
{"id": "3008437", "revid": "6923", "url": "https://it.wikipedia.org/wiki?curid=3008437", "title": "Gerhard von Kanitz", "text": "Apparteneva ad una famiglia d'alto lignaggio della Prussia: suo padre era un membro del Partito Conservatore e un deputato alla Camera dei Signori di Prussia; von Kanitz fu educato per divenire un militare e seguendo la rigida disciplina prussiana; dopo aver compiuto in modo alternato sia studi militari che studi di tipo classico al Wilhelm Gynnasium di Koenigsberg, venne finalmente iscritto in un reggimento, il Reggimento di corazzieri \"Conte Wrangel\", come ufficiale e sal\u00ec molto rapidamente i gradi dell'esercito, divenendo capitano gi\u00e0 nel 1910.\nNon partecip\u00f2 per\u00f2 alla guerra, e divenuto come suo padre un deputato e membro del partito conservatore, fu nominato rappresentante prussiano al parlamento bavarese e nel 1912 spos\u00f2 la baronessa Veleska von Tiele-Winckler.\nDopo la guerra, fu ostile alla Rivoluzione di novembre e si astenne dalla vita politica fino al 1923, quando fu chiamato a divenire Ministro degli Trasporti interni nei ministeri Stresemann, Wilhelm Marx e Luther. Perse ogni valore politico con l'avvento del nazismo, e dopo essere stato deputato fino al 1938, si ritir\u00f2 in vita privata. Durante la permanenza americana a Berlino, fece parte del comitato di incriminazione dei nazisti rimasti in citt\u00e0."}
{"id": "3008439", "revid": "767487", "url": "https://it.wikipedia.org/wiki?curid=3008439", "title": "Perfecto Rodr\u00edguez", "text": "Caratteristiche tecniche.\nCentravanti al Chacarita \u2013 all'occorrenza veniva schierato anche come ala destra \u2013, trasferitosi in Colombia venne schierato nel ruolo di centrocampista offensivo.\nCarriera.\nGiocatore.\nClub.\nDebutt\u00f2 nel 1951 con il Chacarita, ma venne incluso stabilmente in prima squadra solo nel 1954; nel 1956 gioc\u00f2 una stagione al Boca Juniors, a fianco di giocatori come Antonio Angelillo e Antonio Ratt\u00edn. Con l'Estudiantes gioc\u00f2 le tre annate successive, per poi trasferirsi all'Hurac\u00e1n, dietro suggerimento di N\u00e9stor Rossi. Dopo 146 partite e 38 gol in Argentina, l'allenatore Fandi\u00f1o lo chiam\u00f2 per farlo giocare all'Atl\u00e9tico Bucaramanga (fu il padre a rispondere al telefono e ad accettare l'offerta), debuttando contro l'Once Caldas. And\u00f2 dunque ad aumentare il numero, gi\u00e0 nutrito, di giocatori argentini in Colombia. Visse il suo periodo migliore con l'Independiente Medell\u00edn; a fianco di Omar Corbatta, riusc\u00ec a segnare molto, diventando il capocannoniere del campionato nel 1965. Nel 1968 chiuse la carriera, dopo 208 presenze e 119 gol in Colombia.\nAllenatore.\nLavor\u00f2 a stretto contatto con Jorge Luis Pinto durante il suo periodo all'Uni\u00f3n Magdalena, lasciando la guida del Chacarita per allenare la squadra di Santa Marta nel 1979. Nel corso dei suoi tre anni al club, fece debuttare due membri della famiglia Valderrama (Alex \"Did\u00ed\" e Carlos), riuscendo a stabilire un buon rapporto con i giocatori che allen\u00f2."}
{"id": "3008441", "revid": "31886", "url": "https://it.wikipedia.org/wiki?curid=3008441", "title": "Fudbalski Klub \u017delezni\u010dar Ni\u0161", "text": "Lo Fudbalski Klub \u017delezni\u010dar Ni\u0161 (in ser. \u0424\u0443\u0434\u0431\u0430\u043b\u0441\u043a\u0438 \u043a\u043b\u0443\u0431 \u0416\u0435\u043b\u0435\u0437\u043d\u0438\u0447\u0430\u0440 \u041d\u0438\u0448) \u00e8 stata una squadra di calcio serba di Ni\u0161 fondata nel 1928 e scioltasi nel 2012\nNel 1946 cambi\u00f2 per breve tempo il suo nome in \"14 Oktobar\", e in tal veste partecip\u00f2 al massimo campionato jugoslavo ove giunse giunse tredicesimo su quattordici squadre, andando cos\u00ec incontro alla retrocessione.\nGli ultimi anni di vita del club lo hanno visto decadere fino al torneo orientale del campionato dilettantistico serbo, la terza categoria di merito del paese, prima di sciogliersi definitivamente nel 2012."}
{"id": "3008450", "revid": "767487", "url": "https://it.wikipedia.org/wiki?curid=3008450", "title": "Saggio di Angeli e Rimini", "text": "In chimica analitica classica e chimica organica il saggio di Angeli e Rimini o reazione di Angeli e Rimini \u00e8 un saggio chimico per l'identificazione di un composto organico incognito come acido carbossilico.\nProcedimento.\nSi tratta il composto incognito con un eccesso di SOCl2 e si riscalda a bagnomaria all'ebollizione per 4-5 min (si forma il cloruro acilico molto reattivo). Si aggiunge etanolo e si scalda per 1 min (avviene esterificazione). Si raffredda e si aggiunge NH2OH\u2022HCl in 1 ml di H2O distillata e si alcalinizza con NaOH per spostare l'idrossilammina dal cloridrato.\nSi riscalda brevemente e poi si lascia raffreddare (formazione dell'acido idrossammico), si acidifica con HCl, per evitare la precipitazione di Fe(OH)3, e si aggiungono 2-3 gocce di soluzione di FeCl3.\nSe si forma un precipitato rosso (idrossammato ferrico) il saggio \u00e8 positivo: il composto incognito \u00e8 un acido carbossilico."}
{"id": "3008451", "revid": "486946", "url": "https://it.wikipedia.org/wiki?curid=3008451", "title": "Lokomotiva Zagabria", "text": ""}
{"id": "3008453", "revid": "219355", "url": "https://it.wikipedia.org/wiki?curid=3008453", "title": "Reazione di Angeli e Rimini", "text": ""}
{"id": "3008455", "revid": "219355", "url": "https://it.wikipedia.org/wiki?curid=3008455", "title": "Reazione di Angeli", "text": ""}
{"id": "3008463", "revid": "121670831", "url": "https://it.wikipedia.org/wiki?curid=3008463", "title": "Luke Mitchell", "text": "Biografia.\nMitchell proviene da una famiglia amante del tennis, sport che lui ha praticato dai 5 ai 19 anni. Ha un fratello maggiore, allenatore di tennis a Gold Coast, due fratelli pi\u00f9 giovani (uno dei quali \u00e8 il tennista Benjamin Mitchell) e una sorella minore. Mitchell ha frequentato la \"Nerang State High School\".\nVita privata.\nA maggio 2012, Mitchell ha annunciato il fidanzamento con la collega di \"Home and Away\" Rebecca Breeds, dopo una relazione di tre anni. La coppia si \u00e8 sposata a gennaio 2013.\nCarriera.\nMitchell si forma presso la \"Film &amp; Television Studio International\" e lavora con professionisti come Joss McWilliam, Iain Gardner, Kim Krejus, Craig McMahon e Dean Carey. Viaggia per tutta l'Australia con una societ\u00e0 di animazione internazionale, la \"Sudden Impact Entertainment\", e lavora in teatro con il loro show dal vivo.\nNel 2008 prende parte alla soap opera \"Neighbours\" e al film \"Performance Anxiety\", che fu selezionato per essere trasmesso al \"9th Annual Brisbane Queer Film Festival\". Successivamente, terminato \"Neighbours\", inizia a lavorare nel film thriller \"Moment by Moment\". Nel 2009 recita la parte di Will Benjamin in \"H2O\" e si unisce al cast fisso di \"Home and Away\" nel ruolo di Romeo Smith, per il quale vince anche un Logie Award come nuovo talento maschile. Nel 2013 lascia \"Home and Away\" e si unisce al cast della serie statunitense \"The Tomorrow People\", remake dell'omonima serie fantascientifica britannica per bambini del 1973. \u00c8 presente nel ruolo di Roman nella serie Blindspot a partire dalla seconda stagione.\nDoppiatori italiani.\nNelle versioni in italiano dei suoi film, Luke Mitchell \u00e8 stato doppiato da:"}
{"id": "3008467", "revid": "113577676", "url": "https://it.wikipedia.org/wiki?curid=3008467", "title": "Piano sub-montano", "text": "Il piano sub-montano \u00e8 il piano altitudinale che si trova al di sopra del piano basale e al di sotto del piano montano, e dunque tra i 400-600 e gli 800\u20131200 m s.l.m.\nCorrisponde alla fascia dei primi rilievi che ancora non presentano una chiara morfologia montana o alpina, sebbene la lascino intuire. Si tratta di rilievi collinari pedemontani, quasi mai innevati, almeno sino ai 1000 m circa, o comunque, nelle parti pi\u00f9 alte, coperti da poca neve in modo discontinuo e mai stabile. I loro versanti e i loro altopiani mostrano una vegetazione arborea ricca di numerosissime specie, folta e assai variegata, l\u00e0 dove la progressiva diffusione del Sistema insediativo umano ha conservato i manti boschivi su superfici sufficientemente vaste, o anche in pi\u00f9 modesti ma rappresentativi aggruppamenti, alternandoli alle terre coltivate o antropizzate in senso lato. Pi\u00f9 si scende di quota, infatti, e meno acclivi si fanno i pendii sino alle pianure di fondovalle, tanto pi\u00f9 l'espansione antropica ha occupato i terreni, sacrificando ci\u00f2 che, in un tempo ormai lontano, era una ininterrotta distesa di foreste.\nIl piano sub-montano, assai pi\u00f9 di quello montano, non pu\u00f2 essere oggetto di osservazioni e di considerazioni solo strettamente botaniche, poich\u00e9 la vegetazione che lo caratterizza \u00e8 stata alterata e spesso \u00e8 divenuta solo potenziale, molte specie alloctone o esotiche sono state introdotte e sono nati nuovi bio-sistemi, tra cui gli agrosistemi. Tutto ci\u00f2 ha mutato spesso radicalmente gli equilibri originari, nei loro aspetti floristici, vegetazionali ed ecologici, nonch\u00e9 la stessa struttura dei paesaggi e degli ecosistemi.\nOrizzonti del piano sub-montano.\nIl piano sub-montano \u00e8 delimitato da due \"orizzonti\": quello superiore, a quota 800\u20131200 m, che coincide con l'orizzonte inferiore del sovrastante piano montano, prende il nome di \"orizzonte montano\", mentre quello inferiore, ad una quota compresa fra i 400 e i 600 m, lo separa dal piano basale ed \u00e8 detto \"orizzonte sub-montano.\nIl sottostante piano basale non \u00e8 sempre compreso nella sequenza dei piani altitudinali alpini, e pertanto il piano sub-montano \u00e8 spesso considerato il primo (cio\u00e8 il pi\u00f9 basso) dei piani altitudinali.\nNella parte superiore (dai 700 ai 1200 m di quota) il manto boschivo \u00e8 costituito da latifoglie mesofile o tutt'al pi\u00f9 meso-termofile: (querceti, castagneti), con presenze, nelle zone pi\u00f9 fresche, di conifere (Abete rosso, Pino silvestre). La zona pi\u00f9 bassa (dai 400 ai 700 m), accoglie invece latifoglie pi\u00f9 schiettamente termofile ed eliofile come la Roverella (\"Quercus pubescens\"). Non di rado, su terreni asciutti e soleggiati, si rinvengono anche querceti xero-termofili ed altre specie arboree tipiche del piano basale.\nIn base a queste differenze il piano sub-montano pu\u00f2 essere a sua volta suddiviso in piano sub-montano superiore e piano sub-montano inferiore, separati da un orizzonte intermedio, detto \"orizzonte delle latifoglie termofile\" posto all'incirca attorno ai 700 m, ma con molte e notevoli variazioni di quota dettate dall'esposizione, dalla morfologia e dai microclimi locali.\nIl \"piano sub-montano superiore\" \u00e8 dunque collocato tra l'orizzonte montano e l'orizzonte delle latifoglie termofile, mentre il \"piano sub-montano inferiore\" si trova fra l'orizzonte delle latifoglie termofile e l'orizzonte sub-montano.\nIn sintesi:\nLa variet\u00e0 delle condizioni climatico-ambientali e la plasticit\u00e0 di molte specie, in particolare del genere \"Quercus\", rendono scarsamente significativa la coincidenza fra orizzonti e limiti vegetazionali, a differenza di quanto avviene nei piani altitudinali di quota pi\u00f9 elevata. Appare comunque legittimo definire l'orizzonte montano (800\u20131200 m) come il limite superiore dei querceti mesofili e dei castagneti, l'orizzonte delle latifoglie termofile (600\u2013800 m) come il limite superiore dei querceti meso-termofili e termofili (e sovente il limite inferiore dei castagneti) e infine l'orizzonte sub-montano (400\u2013600 m) come il limite superiore delle latifoglie termofile e xeriche, nonch\u00e9 delle \"sclerofille\", che appartengono al sottostante \"piano basale\".\nClima.\nIl clima del \"piano sub-montano inferiore\", relativo al \"piano basale\" prealpino, \u00e8 continentale-temperato, con estati calde e quasi secche e inverni rigidi e umidi. Salendo invece verso il \"piano montano\" le temperature medie, sia minime che massime, diminuiscono di 5 - 7\u00ba, ma l'influenza di numerosi elementi morfologici e climatici pu\u00f2 esaltare o inibire tale diminuzione. Il clima del \"piano sub-montano\" \u00e8 soggetto a variazioni lente, prevedibili e poco accentuate, appartenendo cos\u00ec pi\u00f9 ai climi planiziari continentali che a quelli montani.\nNel \"piano sub-montano inferiore\" le temperature massime invernali sono prevalentemente poco al di sotto degli 0\u00ba, con variazioni da +5 a -5 \u00b0C. La neve compare raramente e resta un fenomeno episodico e breve. Al contrario, nella fascia superiore la presenza della neve coincide con la stagione invernale meteorologica e la massima temperatura estiva, mai sopra i 30\u00ba, pu\u00f2 scendere di 10 - 18\u00ba. La temperatura estiva giornaliera oscilla quindi fra i 28 e i 15\u00ba a 800 m e fra i 32 e i 22\u00ba a 600 m di altitudine.\nL'umidit\u00e0 relativa (fra il 50 e il 100% nelle zone alte) pu\u00f2 aumentare il suo intervallo di oscillazione a 35 - 110% nella fascia inferiore, dove risente dell'aria umida planiziaria e delle subsidenze. \nPopolamenti arborei.\nPiano sub-montano superiore.\nIl \"piano sub-montano\" \u00e8 dominato dalla presenza delle querce, ma con vegetazione variegata per la convivenza con i castagni, i faggi, l'associazione Carpino-Frassino (\"Orno-ostryetum\"), l'estensione verso il basso di specie mesofile e la risalita di specie pi\u00f9 termofile. Non ultima la massiccia presenza di alloctone invasive come la Robinia. Se ci si avventura in valli e dossi poco antropizzati e che hanno mantenuto i climax originali, la prevalenza dei querceti appare ancora evidente.\nQuerceti.\nI popolamenti del genere \"Quercus\" costituiscono un'estesa fascia che dai 600\u2013800 m scende a coprire i pendii pedemontani sino al livello mediterraneo, e quindi sino ai 50\u2013100 m di altitudine. Prevalgono, nella parte pi\u00f9 alta la Rovere, la Farnia e, meno frequentemente, il Cerro, che per le loro attitudini tendono pi\u00f9 al carattere mesofilo e a non rifiutare terreni freschi e umidi. Alle massime altitudini del piano, fino ai 600 m, scendono non di rado popolamenti di Faggi (\"Fagus sylvatica\") mentre, dal basso, nelle zone soleggiate e asciutte salgono consistenti colonie di Roverella e altre specie pi\u00f9 termofile. Si ha cos\u00ec, a seconda dei microclimi, una fascia di querceto misto che sfuma gradatamente verso le pendici inferiori pi\u00f9 calde e asciutte.\nFormano il sottobosco dei querceti moltissime specie arbustive ed erbacee meso-termofile e termofile:\nGalleria d'immagini 1.\nCastagneti.\nSpecie originariamente termofila e amante dei terreni umidi, profondi e decisamente acidi (silicei), il Castagno (\"Castanea sativa\") \u00e8 risalito, in gran parte per l'intervento dell'uomo, lungo le valli prealpine portandosi sino agli 800\u20131000 m. Predilige i terreni umidi ma ben soleggiati, dove la temperatura non scende sotto lo zero, e soprattutto i suoli acidi. \u00c8 la tipica specie di bassa o media montagna, sfavorita rispetto ai querceti e agli orno-ostrieti, ma costantemente aiutata dall'uomo per il suo legname e per i suoi frutti, un tempo fra gli elementi base dell'alimentazione. In Italia vegeta fra i 400 e gli 800 m, dalle Madon\u00ece sino alle falde alpine. Non forma associazione, forma raramente masse boscose spontanee di estensione rappresentativa, ma certamente resta uno dei protagonisti delle nostre foreste montane e sub-montane.\nNel sottobosco del castagneto si inseriscono Querce e Carpini, Faggi e Pecci, ma ci\u00f2 che pi\u00f9 colpisce \u00e8 il grande sviluppo delle felci.\nGalleria d'immagini 2.\nPiano sub-montano inferiore.\nDifficile distinguere, se non per tratti limitati, la parte inferiore del \"piano sub-montano\", per la continuit\u00e0 dei querceti, dei castagneti e degli orno-ostrieti. Continua la presenza di altre specie mescolate o costituenti piccole colonie. Generalmente, per\u00f2, la diminuzione di quota favorisce le specie termofile e, su pend\u00eci ben esposti e asciutti, anche di quelle tendenzialmente xerofile.\nRoverella.\nLa Roverella (\"Quercus pubescens\"), assai pi\u00f9 termofila e xerofila delle altre querce, \u00e8 la grande protagonista delle basi collinari pedemontane, anche per la plasticit\u00e0 e la facilit\u00e0 di attecchimento (sempre in zone asciutte, se non aride, e ben soleggiate, ma mai argillose) che le consentono limiti altitudinali pari a quelli della Rovere, alla quale spesso si accompagna, e della Farnia. Il bosco di Roverella \u00e8 solitamente rado (anche per il disboscamento) e piuttosto povero, ma spesso si infoltisce nell'accogliere molte altre specie arboree e arbustive.\nLa Roverella \u00e8 dunque l'albero del primo gradino della scala altitudinale e si raccorda, poich\u00e9 ne fa anche parte, con le specie decisamente termofile del \"piano basale\", come ad esempio le \"sclerofille\". Sono specie di corteggio della Roverella:\nSpecie alloctone invasive.\nI boschi pedemontani sono vieppi\u00f9 invasi e sostituiti da folte colonie di Robinia (\"Robinia pseudoacacia\") che giungono a formare colonie e intere fasce boschive di notevole spessore e compattezza, l\u00e0 dove cresceva il Castagno o la Rovere (si vedano le prealpi piemontesi, la bassa Val d'Aosta, la bassa e la media Valtellina, la Val Camonica, la Val d'Adige, etc.). Poche specie, come il Nocciolo (\"Corylus avellana\"), resistono a questa pianta importata fra il 1715 e il 1750 in Lombardia che si espande continuamente contendendo lo spazio alla vegetazione autoctona..\nUna seconda specie ancor pi\u00f9 invasiva e micidiale per gli ecosistemi, ma di pi\u00f9 recente introduzione, \u00e8 l'Ailanto (\"Ailanthus altissima\")."}
{"id": "3008468", "revid": "117747127", "url": "https://it.wikipedia.org/wiki?curid=3008468", "title": "Istv\u00e1n Bib\u00f3", "text": "Bib\u00f3 fu uno dei dissidenti della rivoluzione ungherese del 1956. Dopo aver aderito al Partito Pet\u00f6fi, divenne ministro per un solo giorno nell'ultimo governo di Imre Nagy. Quando il parlamento fu attaccato dai sovietici fu l'unico a rifiutarsi di scappare. Rivolse una disperata richiesta d'aiuto all'opinione mondiale\u02d0 \"... \"Il popolo ungherese ha versato molto sangue per provare al mondo il suo attaccamento tenace alla libert\u00e0 e alla giustizia. Adesso tocca alle grandi potenze di agire\".\" Condannato all'ergastolo, fu liberato con l'amnistia generale del 1963.\nRiconoscimenti.\nDal 2019 Istv\u00e1n Bib\u00f3 \u00e8 onorato come Giusto al Giardino dei Giusti di tutto il mondo di Milano."}
{"id": "3008469", "revid": "219355", "url": "https://it.wikipedia.org/wiki?curid=3008469", "title": "Test di Marsh", "text": ""}
{"id": "3008470", "revid": "219355", "url": "https://it.wikipedia.org/wiki?curid=3008470", "title": "Test di Molisch", "text": ""}
{"id": "3008471", "revid": "446353", "url": "https://it.wikipedia.org/wiki?curid=3008471", "title": "Ponziana", "text": "Ponziana \u00e8 un quartiere di Trieste situato tra i quartieri di San Giacomo e Chiarbola.\nIl quartiere di Ponziana \u00e8 un quartiere prevalentemente popolare, noto per la malavita: una delle pi\u00f9 prevalenti nella citt\u00e0 assieme al quadrilatero di Melara."}
{"id": "3008474", "revid": "219355", "url": "https://it.wikipedia.org/wiki?curid=3008474", "title": "Soluzione di Nessler", "text": ""}
{"id": "3008475", "revid": "104458", "url": "https://it.wikipedia.org/wiki?curid=3008475", "title": "Pioda di Sciora", "text": "La Pioda di Sciora, o Punta Pioda, (3236\u00a0m s.l.m.) \u00e8 una montagna del gruppo di Sciora, nei Monti della Val Bregaglia (Alpi Retiche occidentali).\nDescrizione.\n\u00c8 imponente sia sul versante est (Albigna) che sul versante ovest (Bondasca). Da est \u00e8 la cima pi\u00f9 imponente del gruppo. Verso la val Bondasca si presenta come una grandiosa torre squadrata, con un'alta parete verticale che sostiene la grande placconata della vetta (la \"pioda\").\nItinerari.\nLa prima salita fu compiuta il 12 luglio 1891 dal russo Anton von Rydzewski con le guide Mansueto Barbaria, di Cortina d'Ampezzo, e Christian Klucker, engadinese di Fex. I tre salirono dal versante dell'Albigna, per la parete sud e la cresta est.\nGli itinerari pi\u00f9 interessanti - e gli unici attualmente ripetuti - sono quelli del versante Bondasca, e in particolare l'elegante spigolo nord-ovest percorso dalla \"via Bramani\" (700 metri; V A1)."}
{"id": "3008476", "revid": "1318658", "url": "https://it.wikipedia.org/wiki?curid=3008476", "title": "FA Cup 1912-1913", "text": "La FA Cup 1912-1913 fu la quarantaduesima edizione del torneo calcistico pi\u00f9 vecchio del mondo. Vinse per la quinta volta l'."}
{"id": "3008477", "revid": "219355", "url": "https://it.wikipedia.org/wiki?curid=3008477", "title": "Saggio con reattivo di Lucas", "text": ""}
{"id": "3008478", "revid": "219355", "url": "https://it.wikipedia.org/wiki?curid=3008478", "title": "Reattivo di Lucas", "text": ""}
{"id": "3008484", "revid": "131358", "url": "https://it.wikipedia.org/wiki?curid=3008484", "title": "Gennadij Litov\u010denko", "text": ""}
{"id": "3008486", "revid": "852396", "url": "https://it.wikipedia.org/wiki?curid=3008486", "title": "Viking I", "text": ""}
{"id": "3008488", "revid": "131358", "url": "https://it.wikipedia.org/wiki?curid=3008488", "title": "Hennadiy Litovchenko", "text": ""}
{"id": "3008489", "revid": "852396", "url": "https://it.wikipedia.org/wiki?curid=3008489", "title": "Viking II", "text": ""}
{"id": "3008491", "revid": "1391549", "url": "https://it.wikipedia.org/wiki?curid=3008491", "title": "Ottante (strumento)", "text": "L'ottante, anche detto quadrante riflettente, \u00e8 uno strumento di misura usato principalmente in navigazione. \u00c8 uno strumento di tipo riflettente.\nEtimologia.\nIl nome \"ottante\" deriva dal latino \"octans\" che significa \"ottava parte di un cerchio\", poich\u00e9 l'arco di misurazione dello strumento \u00e8 pari all'ottava parte di un angolo giro.\nIl \"Quadrante riflettente\" deriva dagli strumenti che usano uno specchio per riflettere il raggio di luce incidente, e cos\u00ec facendo, raddoppiano l'angolo misurato. Ci\u00f2 consente di usare uno strumento con una scala di un ottavo di arco di cerchio per misurare angoli pari ad un quadrante di angolo di cerchio.\nQuadrante riflettente di Newton.\nIl quadrante riflettente di Isaac Newton venne inventato intorno al 1699. Una dettagliata descrizione dello strumento venne fatta da Hadley ma non venne pubblicata prima della sua morte avvenuta nel 1742. Non \u00e8 noto il motivo per il quale Hadley non pubblic\u00f2 l'informazione durante il corso della sua vita, ma questo imped\u00ec a Newton di ottenere la paternit\u00e0 dell'invenzione che fu attribuita generalmente a Hadley e Godfrey.\nUna copia di questo strumento venne realizzata da Thomas Heath e si pensa possa essere stata esposta nella vetrina del suo negozio prima che la notizia venisse pubblicata dalla Royal Society nel 1742.\nLo strumento di Newton usava due specchi, ma questi erano disposti in maniera diversa rispetto ai due specchi che si trovano nei moderni ottanti e sestanti. La figura a lato mostra la configurazione dello strumento.\nL'arco di cerchio di 45\u00b0 (P-Q), era graduato con 90 divisioni di mezzo grado ognuna. Ognuna di queste divisioni era a sua volta suddivisa in 60 parti e ciascuna di queste in sesti. Ci\u00f2 consentiva che la misurazione di un arco fosse indicata in gradi, minuti e sesti di minuto (dieci secondi). Cos\u00ec lo strumento poteva dare letture interpolate ai 5 secondi d'arco. Questa finezza di lettura era possibile solo per le grandi dimensioni dello strumento - il telescopio di avvistamento da solo era lungo circa 1,2 metri.\nIl \"telescopio di puntamento\" (A-B), era montato lungo un lato dello strumento. Uno \"specchio d'orizzonte\", era fissato, con un angolo di 45\u00b0, di fronte alla lente del telescopio (G). Questo specchio era abbastanza piccolo da consentire all'osservatore di vedere l'immagine nello specchio su un lato e di vedere direttamente avanti dall'altro. Il braccio indice (CD) era dotato di uno specchio indice (H), anch'esso posto a 45\u00b0 rispetto al bordo del braccio indice. I lati riflettenti dei due specchi, erano nominalmente uno di fronte all'altro, in modo che l'immagine vista nel primo specchio era quella riflessa dal secondo. \nCon i due specchi paralleli, l'indice segnava 0\u00b0. La vista attraverso il telescopio vede direttamente avanti su un lato e quella dallo specchio (G) vede la stessa immagine riflessa dallo specchio H (vedi particolare nel disegno a destra). Quando il braccio indice viene spostato da zero a un valore molto elevato, lo \"specchio indice\" riflette un'immagine che risulta in direzione della linea diretta di vista. Con l'aumentare dell'indice di movimento del braccio, la linea di vista per lo specchio si sposta verso (S) (a destra nell'immagine di dettaglio). Questo dimostra una carenza lieve con questa posizione dello specchio. Lo specchio orizzonte blocca la vista dello specchio indice quando ci si avvicina ad un angolo di 90\u00b0.\nLa lunghezza del telescopio di puntamento era notevole, in confronto alle piccole dimensioni dei telescopi sugli strumenti moderni. La scelta di Newton fu probabilmente dettata dalla necessit\u00e0 di ridurre le aberrazioni cromatiche. I telescopi a corte focali, prima dello sviluppo delle lenti acromatiche, producevano un livello notevole di aberrazioni, tanto da poter influire sulla percezione della posizione di una stella. Le lunghe focali erano la soluzione e questo telescopio avrebbe probabilmente avuto sia una grande lunghezza focale dell'obiettivo e una grande lunghezza focale dell'oculare. Questo accorgimento riduceva le aberrazioni senza comportare un ingrandimento eccessivo.\nL'ottante.\nDue persone, indipendentemente l'una dall'altra, svilupparono l'ottante intorno al 1730: John Hadley (1682-1744), un matematico inglese, e Thomas Godfrey (1704-1749), un ottico di Filadelfia. \nAnche se entrambi hanno un diritto legittimo e uguale all'attribuzione dell'invenzione, Hadley ottiene generalmente la quota maggiore di credito. Ci\u00f2 riflette il ruolo centrale che Londra e la Royal Society hanno avuto nella storia degli strumenti scientifici nel XVIII secolo.\nAltri due personaggi che costruirono ottanti in questo periodo furono Caleb Smith, un broker di assicurazioni con un forte interesse nell'astronomia (nel 1734) e Jean-Paul Fouchy, un professore di matematica ed astronomo in Francia (nel 1732).\nVersioni di Hadley.\nHadley ne produsse due diverse versioni, ma solo la seconda \u00e8 conosciuta ed \u00e8 un ottante come quelli conosciuti oggi.\nQuadrante riflettente di Hadley.\nLa prima versione del quadrante riflettente di Hadley era un semplice strumento con una cornice dotata di un arco di 45\u00b0. Nell'immagine a destra, dall'articolo di Hadley su \"Philosophical Transactions of the Royal Society\", si pu\u00f2 vedere un esempio della sua forma. Un piccolo telescopio era montato su di un lato della cornice. Un grande \"specchio indice\" era montato nel punto di rotazione del braccio dell'indice. Un secondo, pi\u00f9 piccolo \"specchio d'orizzonte\" era montato sulla cornice, in linea con il telescopio di puntamento. Lo specchio d'orizzonte permetteva all'osservatore di vedere l'immagine dello specchio indice in una met\u00e0 della vista e vedere un oggetto distante nell'altra met\u00e0. Una parte smerigliata, montata al vertice dello strumento, permetteva di osservare un oggetto luminoso. Essa era spostabile, fuori dalle guide, per consentire le osservazioni stellari.\nGuardando attraverso il telescopio, il navigatore avrebbe visto un oggetto direttamente di fronte. Il secondo oggetto si sarebbe visto riflesso nello specchio d'orizzonte. La luce nello specchio d'orizzonte era riflessa dallo specchio indice. Muovendo il braccio indice, lo specchio indice poteva essere fatto ruotare in modo da rilevare qualsiasi oggetto fino a 90\u00b0 rispetto alla linea diretta di vista. Quando entrambi gli oggetti si trovano nella stessa vista, allineandoli insieme permette al navigatore di misurare la distanza angolare tra di loro.\nPochissimi dei progetti originali di quadranti riflettenti hanno poi avuto attuazione pratica e quindi realizzati. Uno, costruito da Baradelle, \u00e8 nella raccolta del \"Mus\u00e9e de la Marine\" a Parigi.\nOttante di Hadley.\nIl secondo progetto di Hadley ha la forma familiare di un moderno sestante. L'immagine a destra, ricavata da una pubblicazione della Royal Society, mostra tutti i dettagli.\nEgli mont\u00f2 uno \"specchio indice\" sul \"braccio indice\". Vi erano poi due \"specchi d'orizzonte\". Quello superiore, in linea con il telescopio di puntamernto, era sufficiente piccolo da consentire la visione attraverso il telescopio oltre che l'immagine riflessa. L'immagine riflessa era quella proveniente dallo \"specchio indice\". Come nello strumento precedente, la sistemazione degli specchi consentiva all'osservatore di vedere l'immagine dell'oggetto di fronte a lui e contemporaneamente quella riflessa dallo specchio indice a quello d'orizzonte. Il movimento del braccio indice consentiva la visione di qualsiasi oggetto presente in un angolo di 90\u00b0.\nLa differenza significativa di questo progetto era che gli specchi consentivano di tenere lo strumento in posizione verticale anzich\u00e9 in orizzontale e lasciava pi\u00f9 spazio per la configurazione degli specchi senza subire interferenze reciproche.\nIl secondo specchio d'orizzonte fu una innovazione molto interessante ed il telescopio era rimovibile \nPoteva essere rimontato in modo tale che il telescopio vedesse il secondo specchio d'orizzonte dal lato opposto del telaio. Montando i due specchi d'orizzonte ad angolo retto, l'uno rispetto all'altro, e permettendo il movimento del telescopio, il navigatore poteva misurare angoli da 0 a 90 \u00b0 con uno specchio e da 90 \u00b0 a 180 \u00b0 con l'altro. Questo rese lo strumento molto versatile, ma per ragioni sconosciute, questa funzione non fu mai implementata negli ottanti generalmente in uso.\nConfrontando questo strumento con la foto di un ottante tipico nella parte superiore di questo articolo, si pu\u00f2 vedere che le uniche differenze significative nel design pi\u00f9 moderno sono:\nAstroscopio di Smith.\nCaleb Smith, cre\u00f2 un ottante nel 1734. Lo chiam\u00f2 \"Astroscope\" o \"Sea-Quadrant\". Esso usava un prisma fisso abbinato ad uno \"specchio indice\" per inserire elementi di riflessione. I prismi fornivano dei vantaggi rispetto agli specchi dell'epoca in cui la lucidatura dei metalli era modesta e l'alluminatura degli specchi e la produzione di lastre di vetro con facce parallele era molto difficile da realizzare.\nNel disegno a destra, l'elemento d'orizzonte (B) poteva essere uno specchio od un prisma. Sul braccio indice, lo \"specchio indice\" (A) ruotava con il braccio. IL telescopio di puntamento era montato sulla cornice (C). L'indice non utilizza un nonio o altro dispositivo in scala (D). Smith chiam\u00f2 il braccio indice dello strumento \"etichetta\", alla maniera di Elton per il suo \"mariner's quadrant\".\nDiversi elementi dello strumento di Smith, lo resero inferiore all'ottante di Hadley ed esso non venne usato molto. Ad esempio, un problema con l\"Astroscope\" era l'angolo di osservazione. Guardando in basso, si aveva grande difficolt\u00e0 nell'osservare rispetta a quando la testa era in posizione normale.\nVantaggi dell'ottante.\nL'ottante forniva una serie di vantaggi rispetto agli strumenti precedenti.\nL'obiettivo era facile da allineare, perch\u00e9 l'orizzonte e le stelle sembravano muoversi insieme alla nave anche in presenza di rollio e beccheggio. Ci\u00f2 creava anche una situazione in cui l'errore di osservazione era meno dipendente dall'osservatore, potendosi vedere direttamente entrambi gli oggetti in una sola volta.\nCon l'uso delle tecniche di fabbricazione disponibili nel XVIII secolo, gli strumenti erano in grado di dare letture di grande precisione. Le dimensioni degli strumenti venne ridotta, senza perdita di precisione. Un ottante poteva essere grande la met\u00e0 di un \"quadrante di Davis\", senza aumento di errore.\nUsando toni di ombreggiatura sui sentieri della luce, si poteva osservare direttamente il sole, mentre le ombre si spostavano fuori dal percorso della luce permettendo al navigatore di osservare stelle deboli. Questo ha reso lo strumento utilizzabile sia di notte che di giorno.\nNel 1780, l'ottante ed il sestante avevano quasi completamente eliminato tutti gli strumenti precedenti.\nProduzione dell'ottante.\nI primi ottanti vennero costruiti in legno, mentre le versioni successive implementarono l'uso di avorio e ottone. I primi specchi erano realizzati in metallo lucidato, fino a quando non venne sviluppata la tecnologia che consent\u00ec la produzione di specchi realizzati con una buona argentatura su lastre si vetro realizzate con facce parallele e adeguatamente piane. Con il miglioramento della tecnica di levigazione del vetro, gli specchi in vetro soppiantarono quelli in metallo. Questi erano realizzati con un rivestimento di un amalgama di mercurio e stagno. Rivestimenti di argento o di alluminio non furono disponibili fino al XIX secolo. La scarsa qualit\u00e0 ottica degli specchi realizzati con metallo lucidato ha fatto s\u00ec che i cannocchiali di puntamento non fossero molto efficaci. Per questo motivo, i primi ottanti impiegavano una semplice pinnula per effettuale il puntamento ad occhio nudo. \nI primi ottanti avevano delle caratteristiche comuni ai precedenti backstaff. Ma nonostante ci\u00f2, anche se incise, le scale davano un'apparente approssimazione a solo due minuti di grado, mentre gli strumenti precedenti davano gi\u00e0 un'approssimazione doppia (un minuto). L'uso del nonio, per\u00f2, consentiva la lettura approssimata ad un minuto migliorando la commercializzazione degli strumenti. Questo e la miglior facilit\u00e0 di lettura, condussero all'adozione del nonio negli ottanti prodotti nel XVIII secolo.\nGli ottanti vennero prodotti su larga scala, in legno ed avorio, ed i loro prezzi relativamente pi\u00f9 modesti rispetto ai sestanti in ottone, li resero molto popolari e diffusi. Il disegni si and\u00f2 standardizzando e molti costruttori usarono le stesse cornici e componenti analoghi. Diversi fornitori potevano produrre diversi componenti, con operai specializzati nella costruzione di cornici in legno ed altri in componenti in ottone. Ad esempio, Spencer, Browning and Rust, una fabbrica di strumenti scientifici operante in Inghilterra dal 1787 al 1840 (col nome di \"Spencer, Browning and Co.\" dopo il 1840) usproduceva scale graduate in avorio. Queste venivano utilizzate ampiamente da altri costruttori e le iniziali \"SBR\" si potevano trovare facilmente in ottanti costruiti da altri assemblatori.\nEsempi di questi ottanti sono molto simili alle foto in questo articolo. L'immagine in alto illustra essenzialmente lo stesso strumento indicato nella foto di dettaglio. Tuttavia, sono di due costruttori di strumenti diversi - il superiore \u00e8 etichettato \"Crichton - Londra, venduto da J Berry Aberdeen\" mentre le immagini di dettaglio si riferiscono ad uno strumento dalla \"Spencer, Browning &amp; Co. di Londra\". L'unica differenza evidente \u00e8 la presenza di ombreggiature dello specchio d'orizzonte per l'ottante Crichton che non sono presenti nell'altro.\nQuesti ottanti erano disponibili in molte versioni. Ve ne era una di base con le graduazioni direttamente incise sul telaio di legno, ed era la meno costosa. Questi non avevano un mirino telescopico, ma utilizzavano invece una pinnula di avvistamento con foro semplice o doppio. Le scale in avorio aumentavano il prezzo, cos\u00ec come l'uso di un braccio o di un indice in ottone con nonio.\nFine dell'ottante.\nNel 1767, la prima edizione del \"The Nautical Almanac\" intitolata \"'Method of Lunar Distances\", consentiva ai navigatori di calcolare l'ora locale tramite la misurazione dell'angolo fra il sole e la luna. Per met\u00e0 del tempo, quest'angolo \u00e8 maggiore di 90\u00b0, e non \u00e8 quindi possibile misurarlo con un ottante. Per questa ragione l'ammiraglio John Campbell, che port\u00f2 avanti degli esperimenti con il metodo della distanza lunare, sugger\u00ec la costruzione di uno strumento dalla scala pi\u00f9 grande e venne sviluppato il sestante.\nDa allora in poi, il sestante sub\u00ec diversi sviluppi e divenne la prima scelta per la navigazione navale. L'ottante continu\u00f2 ad essere prodotto fino al XIX secolo, anche se aveva una minore precisione ma aveva il vantaggio di essere molto economico. Il prezzo pi\u00f9 basso, comprese le versioni senza telescopio, lo resero lo strumento pi\u00f9 diffuso e pratico per le piccole imbarcazioni, per il cabotaggio e per le flotte di pescherecci.\nUna pratica comune tra i navigatori, fino alla fine del XIX secolo, fu quella di utilizzare sia un sestante che un ottante. Il sestante era utilizzato con grande cura e solo per la misurazione della distanza lunare, mentre l'ottante veniva utilizzato per le misurazioni di routine e dell'altezza del sole tutti i giorni. Questa abitudine port\u00f2 a proteggere il prezioso e pi\u00f9 accurato sestante, usando il pi\u00f9 accessibile ottante in quelle misurazioni nelle quali era pi\u00f9 adatto.\nL'ottante a bolla.\nDai primi anni 1930 fino alla fine degli anni 1950, vennero prodotti diversi tipi di \"ottanti a bolla\" da usarsi per la navigazione aerea sia civile che militare. Essi erano costruiti con un orizzonte artificiale a forma di bolla, che veniva allineata all'orizzonte per la navigazione aerea a diverse migliaia di metri sulla terra. Alcuni di essi avevano anche un registratore.\nAltri strumenti a riflessione.\nQuello di Hadley non fu il primo quadrante a riflessione. Robert Hooke ne invent\u00f2 uno nel 1684 e descrisse i concetti costrutti gi\u00e0 prima del 1666. Quello di Hooke era uno strumento a singola riflessione. Altri ottanti vennero sviluppati da Jean-Paul Fouchy e Caleb Smith nei primi anni 1730, anche se non divennero importanti nella storia degli strumenti di navigazione."}
{"id": "3008492", "revid": "339392", "url": "https://it.wikipedia.org/wiki?curid=3008492", "title": "Lily Cerasoli", "text": ""}
{"id": "3008493", "revid": "123925173", "url": "https://it.wikipedia.org/wiki?curid=3008493", "title": "The Reapers", "text": "The Reapers \u00e8 un romanzo dello scrittore irlandese John Connolly. Originariamente pubblicato nel Regno Unito nel 2008, \u00e8 il settimo romanzo del ciclo dedicato alle storie dell'investigatore Charlie Parker, detto Bird.\nNell'ambito del ciclo, il romanzo ad esso precedente \u00e8 \"Anime morte\" (\"The Unquiet\"), quello seguente \u00e8 \"Gli amanti\" \"(The Lovers)\".\nIn Italia il romanzo \u00e8 ancora inedito.\nTitolo.\nIl verbo inglese \"to reap\" significa \"raccogliere\" o \"mietere\" (ad es. il grano). I \"Reapers\" del romanzo sono un gruppo di killer d'\u00e9lite e il loro nome (che potrebbe essere tradotto letteralmente come \"Mietitori\") rimanda dunque all'iconografia della Morte personificata, rappresentata come scheletro o come figura ammantata recante una falce e detta appunto, con senso traslato, la Grande Mietitrice.\nTrama.\nIn luoghi geograficamente lontani, con modalit\u00e0 differenti, avvengono tre omicidi apparentemente slegati tra loro: in un club privato di Brighton Beach Louis ed Angel uccidono un mafioso russo che aveva posto una taglia sulla testa di Bird; pi\u00f9 a sud, in un bar lungo la strada, un killer diventa la vittima della preda che aveva scelto; a nord, nella zona dei Monti Adirondacks, un uomo viene colpito a morte in presenza di un vecchio malandato che lo accusa di aver ucciso il suo primogenito. In attesa di verificare come questi episodi possano considerarsi collegati tra loro, la trama si sposta su quella che si riveler\u00e0 la linea narrativa principale: il passato di Louis e le pericolose conseguenze della sua attivit\u00e0 di killer.\nDopo l'uccisione del malvagio Deber negli anni settanta, Louis - sedicenne coraggioso e intelligente ma nero, e dunque privo di prospettive - era stato reclutato dal misterioso Gabriel ed era diventato in breve il migliore dei \"Reapers\", uno scelto gruppo di killers. La sua attivit\u00e0 aveva finito per porlo prima in competizione, e poi in aperto conflitto, con un altro killer: lo sfuggente Bliss. Ora, dopo anni di agguati e di falliti attentati, Bliss ha trovato un alleato nella sua guerra contro Louis: il vecchio Arthur Leehagen, miliardario e proprietario terriero nella zona dei monti Adirondacks, il cui figlio \u00e8 stato in passato ucciso dallo stesso Louis. A New York gli uomini di Leehagen tentano di attaccare sia la casa in cui vivono Louis ed Angel, sia l'officina di Willie Brew, che notoriamente ha con i due legami di affetto e rapporti d'affari; in entrambi i casi i sicari vengono respinti, ma la situazione si mostra ormai abbastanza grave da indurre Louis a prendere in considerazione la necessit\u00e0 di farsi a sua volta potenti alleati. Cos\u00ec, quando il ricchissimo Nicholas Hoyle lo richiama in servizio e attraverso la mediazione di Gabriel gli commissiona l'omicidio di Arthur Leehagen, Louis vede nella proposta una buona occasione. L'ostilit\u00e0 fra Hoyle e Leehagen ha incerte origini; pi\u00f9 certo il fatto che nel corso del tempo il loro odio si sia sanguinosamente inasprito: pare che Leehagen abbia gi\u00e0 fatto decapitare un killer serbo inviato da Hoyle e che abbia ucciso anche la figlia dello stesso Hoyle, fidanzata con il suo secondogenito Michael, premurandosi poi di inviare al padre una videocassetta ad illustrazione dell'evento. La situazione presenta larghi margini d'incertezza che suscitano in Angel molti dubbi e una profonda diffidenza; tuttavia gli obbiettivi di Hoyle e di Louis sembrano opportunamente coincidere ed il contratto viene accettato. Il piano elaborato \u00e8 molto semplice e diretto: prevede che Louis ed Angel, con la copertura di altri otto mercenari disposti a coppie, entrino nella propriet\u00e0 di Leehagen, raggiungano la casa e lo uccidano. Dopo alcuni rapidi preparativi Louis ed Angel partono verso nord; inizialmente tutto fila liscio, in breve per\u00f2 la situazione precipita e i peggiori timori di Angel vengono confermati. L'impresa \u00e8 una trappola: all'improvviso i due si ritrovano soli, disarmati, privi di copertura e di effetto sorpresa all'interno di un territorio vastissimo ed affollato di sicari, il cui unico compito \u00e8 quello di contenere i movimenti degli intrusi sino all'arrivo di Bliss. Louis ed Angel insomma da cacciatori si trasformano in prede, e vengono costretti ad affrontare un'incerta e pericolosa esperienza che metter\u00e0 a dura prova tutte le loro capacit\u00e0 di reazione fisica e mentale. In soccorso di Louis e di Angel, a tempo quasi scaduto, arriva un piccolo ma utile gruppo di amici, mobilitati da Willie Brew: Charlie Parker, che opportunamente si \u00e8 tirato dietro anche Jackie Garner e i fratelli Fulci, pi\u00f9 lo stesso Willie Brew, leale e desideroso di aiutare, bench\u00e9 l'uso della violenza non gli sia certo molto famigliare. Sventata la vendetta di Bliss e portato a termine il proprio compito, Louis riuscir\u00e0 anche a pareggiare i conti con alcuni di coloro che lo hanno tradito e che si sono serviti di lui. Tuttavia, come spesso accade nei romanzi connolliani, l'epilogo della storia non determina realmente n\u00e9 vinti n\u00e9 vincitori, ma solo un gran numero di morti.\nParticolarit\u00e0 narrativa.\nPer il tenore della vicenda, per i personaggi ricorrenti, per le atmosfere ed i collegamenti interni che \u00e8 possibile stabilire, \"The Reapers\" rientra a pieno titolo nel ciclo di romanzi connelliani dedicati a Charlie \"Bird\" Parker. Tuttavia all'interno della narrazione il personaggio di Charlie Parker compare pochissimo, e quasi mai con il proprio nome: molti lo riconoscono senza specificarne l'identit\u00e0 e Willie Brew pensa a lui semplicemente come al \"Detective\". In assenza di Bird, che di solito \u00e8 la voce narrante di parte del romanzo e lo sguardo attraverso cui vengono valutati gli eventi, qui il ruolo di filtro narrativo \u00e8 parzialmente rivestito dal personaggio dello stesso Willie Brew.\nCronologia.\nLa vicenda di \"The Reapers\" si svolge nell'autunno successivo a quello del precedente romanzo, a partire da met\u00e0 ottobre. L'anno dovrebbe dunque essere il 2005; se si accetta la cronologia pi\u00f9 avanzata di \"Anime morte\" sar\u00e0 invece il 2006. Accanto alla narrazione contemporanea il romanzo contiene anche ampi flashback ambientati in Georgia all'inizio degli anni Settanta, durante l'adolescenza di Louis.\nCritica letteraria.\nStando a quanto affermato dallo stesso John Connolly in passato un romanzo avente come protagonisti i personaggi di Louis e di Angel era gi\u00e0 stato iniziato e poi abbandonato. All'autore non sembrava il momento giusto per scrivere un romanzo di quel tipo: preferiva continuare a rappresentare Louis ed Angel come una parte dell'animo di Charlie Parker, quella parte rabbiosa, violenta e vendicativa che Bird cerca di trattenere e che invece i due amici lasciano sfogare pi\u00f9 liberamente. In seguito evidentemente il momento giusto si \u00e8 presentato: nel tempo i personaggi di Louis ed Angel hanno acquistato un loro spessore, maggiori possibilit\u00e0 di autonomia e il romanzo che li vede protagonisti (del quale comunque non sono note eventuali somiglianze con la vecchia bozza originale) \u00e8 stato portato a termine.\nEdizioni.\nEdizioni italiane.\nIn Italia il romanzo \u00e8 ancora inedito."}
{"id": "3008495", "revid": "6923", "url": "https://it.wikipedia.org/wiki?curid=3008495", "title": "Ngmoco", "text": "Ngmoco \u00e8 un editore e sviluppatore di videogiochi per telefonini e terminali mobili con sede in California a San Francisco.\nIl nome Ngmoco significa \"Next Generation MObile COmpany\".\nLa societ\u00e0 fondata nel 2008 \u00e8 diretta da Neil Young, Bob Stevenson, Alan Yu e Joe Keene ed \u00e8 sostenuta dai fondi di investimento Kleiner Perkins Caufield &amp; Byers, Norwest Venture Partners &amp; Maples Investments.. Uno dei suoi consiglier \u00e8 il fondatore di Digg Kevin Rose..\nLa peculiarit\u00e0 di Ngmoco \u00e8 stata quella di fondare il suo modello economico su giochi gratuiti finanziati dalla pubblicit\u00e0 o da acquisti di oggetti virtuali nei giochi.\nLa ngmoco \u00e8 responsabile di Plus+, un servizio che permette ad utenti di giochi prodotti da societ\u00e0 diverse di condividere punteggi, risultati, messaggi in un unico ambiente condiviso tra giochi diversi, anche di sviluppatori differenti."}
{"id": "3008497", "revid": "767487", "url": "https://it.wikipedia.org/wiki?curid=3008497", "title": "Michael Cuffee", "text": ""}
{"id": "3008499", "revid": "104458", "url": "https://it.wikipedia.org/wiki?curid=3008499", "title": "Ida Ladstaetter", "text": ""}
{"id": "3008500", "revid": "287204", "url": "https://it.wikipedia.org/wiki?curid=3008500", "title": "Ida Ladstatter", "text": ""}
{"id": "3008503", "revid": "486946", "url": "https://it.wikipedia.org/wiki?curid=3008503", "title": "Dos Capel", "text": ""}
{"id": "3008506", "revid": "287204", "url": "https://it.wikipedia.org/wiki?curid=3008506", "title": "Dominio magnetico", "text": "In fisica, in particolare nel magnetismo nella materia, un dominio magnetico \u00e8 una regione di un materiale ferromagnetico caratterizzata dal possedere una magnetizzazione uniforme: i momenti magnetici degli atomi presenti nel dominio sono allineati ed hanno lo stesso verso.\nAl di sotto della temperatura di Curie il materiale subisce una transizione di fase e la sua magnetizzazione caratterizza diversamente piccole regioni spaziali, i domini magnetici, all'interno dei quali \u00e8 uniforme.\nSviluppo della teoria dei domini.\nLa teoria dei domini magnetici fu sviluppata dal fisico francese Pierre-Ernest Weiss, che per primo ne ipotizz\u00f2 l'esistenza nel 1906.\nEgli ipotizz\u00f2 che un gran numero di momenti magnetici, dell'ordine di 1012-1018, fossero allineati parallelamente all'interno di diversi domini. Ogni dominio \u00e8 caratterizzato da un allineamento secondo una direzione diversa, anche se esistono direzioni privilegiate all'interno della struttura cristallina.\nConsiderazioni energetiche.\nL'esistenza dei domini magnetici \u00e8 dovuta alla minimizzazione dell'energia magnetica. L'energia \u00e8 infatti la somma di diversi termini\ndove \"Eex\"\u00e8 l'energia di scambio, \"Ek\" l'energia anisotropia , \"E\u03bb\" l'energia magnetoelastica, \"ED\" l'energia magnetostatica e \"EH\" l'energia di Zeeman, che si presenta in presenza di un campo magnetico esterno. La minimizzazione dell'energia totale produce la formazione di regioni caratterizzate dall'allineamento dei momenti magnetici dei singoli atomi. Questo fatto genera importanti conseguenze nelle caratteristiche magnetiche del materiale, dal momento che l'applicazione di un campo magnetico esterno determina l'allineamento dei domini e genera una magnetizzazione non trascurabile all'interno del cristallo."}
{"id": "3008512", "revid": "73843", "url": "https://it.wikipedia.org/wiki?curid=3008512", "title": "Southern Hummingbird", "text": "Southern Hummingbird \u00e8 l'album di debutto della cantautrice statunitense Tweet, pubblicato nell'aprile del 2002 e prodotto dalla stessa artista insieme a Missy Elliott e Timbaland. L'album ha debuttato alla posizione numero 3 della classifica statunitense Billboard 200 con oltre 180.000 copie vendute nella prima settimana di vendite. L'album \u00e8 stato certificato disco d'oro dalla RIAA e ha venduto 858.000 copie solo negli Stati Uniti. L'album ha ricevuto recensioni generalmente positive.\nRicezione.\nCritica.\nL'album ha ricevuto recensioni generalmente positive; il sito \"Metacritic\", che attribuisce dei punteggi alle pubblicazioni dello \"show business\" basandosi su un campione di recensioni, ha attribuito al disco un buon punteggio di 73 punti su 100.\nKeysha Davis della \"BBC\" ha elogiato l'album, definendolo \"un'irresistibile miscela di blues, rootsy soul e soft rock acustico, con testi intensi e sinceri\".\nStephen Thomas Erlewine di \"AllMusic\" ha dato all'album 4 stelle su 5, attribuendo la qualit\u00e0 del lavoro al duo TImbaland/Elliott. Il critico ha descritto l'album come un prodotto \"misurato, elegante, ma ripetitivo\".\nSecondo \"Billboard\" l'album rivela \"l'abilit\u00e0 di Tweet nello scrivere testi rivelatori e sfumati che illustrano gli alti e bassi della vita\".\nAnche \"Blender\" ha lodato i testi dell'album, definendoli \"pi\u00f9 cupi del solito debutto R&amp;B/soul\".\nSal Cinquemani di \"Slant\" ha scritto una recensione particolarmente positiva dell'album, dove riconosce la qualit\u00e0 dell'artista che, rispetto a molte colleghe, \u00e8 anche musicista e autrice dei testi, e paragona la voce \"calda e da peso-piuma\" di Tweet allo stile vocale di Aaliyah. Con 4 stelle su 5, il critico ha definito l'album \"un debutto personale e compiuto che praticamente garantisce che [la cantante] far\u00e0 pi\u00f9 di un ciunguettio nel radar del R&amp;B\".\nNathan Rabin di \"The A.V. Club\" dichiara che l'album svela \"il gusto eccellente\" di Timbaland e Elliott nello scegliere i propri collaboratori, e che \"con Tweet continuano la loro serie vincente\".\nImran Ahmed di \"NME\" ha definito il disco una collezione gradevole, a tratti elettrizzante di singoli R&amp;B, soul e disco\", affermando poi che l'album manca di coesione, e che il futuro del R&amp;B possa risiedere pi\u00f9 nella conterranea Ms. Dynamite che in Tweet, dando all'album 6 punti su 10.\nFelicia Pride di \"PopMatters\" ha riconosciuto il lavoro \"onesto e versatile\" di Tweet, soprattutto in confronto alle altre giovani cantanti R&amp;B esordienti del periodo. Secondo la critica, \"Tweet miscela \"groove\" morbidi, sensuali [...] che fanno scintillare i sensi\".\nLa rivista \"Rolling Stone\" ha recensito pi\u00f9 freddamente l'album, assegnandogli 2 stelle e mezzo su 5, e dichiarando che \"la produzione raramente si avvicina allo spirito e all'inventiva che Elliott e Timbaland hanno instaurato come loro marchio di fabbrica\".\nPubblico.\nL'album ha debuttato nella classifica statunitense degli album pi\u00f9 venduti il 20 aprile 2002 alla terza posizione, come secondo debutto pi\u00f9 alto della settimana dietro \"Ashanti\". Contemporaneamente, \u00e8 entrato nella classifica degli album R&amp;B/Hip-Hop pi\u00f9 venduti alla seconda posizione. Con oltre 500.000 copie vendute, l'album ha ricevuto la certificazione di disco d'oro dalla RIAA il 30 aprile 2002. \"Southern Hummingbird\" ha venduto complessivamente 858.000 copie solo negli Stati Uniti, ed \u00e8 entrato in diverse classifiche internazionali."}
{"id": "3008516", "revid": "6923", "url": "https://it.wikipedia.org/wiki?curid=3008516", "title": "Bruno Magli", "text": "La Bruno Magli \u00e8 stata un'azienda italiana produttrice di calzature, attiva dal 1947 al 2015 quando \u00e8 stata sottoposta a procedura di concordato fallimentare, conclusa con l'acquisto del marchio da parte del fondo statunitense Marquee Brands.\nStoria.\nBruno Magli, con i suoi fratelli Marino e Maria, ha avviato la produzione di scarpe da donna in una piccola cantina a Bologna, nel 1936. Nel 1947, ha avviato la prima fabbrica, che produceva anche scarpe da uomo. L'impianto attuale \u00e8 stato costruito nel 1969.\nIl primo negozio Bruno Magli per la vendita al dettaglio \u00e8 nato a Bologna negli anni cinquanta. Nel 1980, la societ\u00e0 Magli ha sviluppato una rete di vendita in franchising che ha portato, in circa vent'anni, a pi\u00f9 di 40 negozi \"franchising\", sparsi in Europa, America, Australia, Giappone, Cina e altri Paesi asiatici.\nNel 1989 i tre cugini Magli (da una parte Mauro Marabini e Morris Magli, dall'altro Sandro Magli) hanno cominciato a contendersi a colpi di carta bollata il controllo del gruppo. In seguito Morris Magli ha rilevato la quota in mano al cugino Marabini arrivando al 66% del capitale, successivamente la societ\u00e0, che nel 2010 fatturava 45 milioni di euro, \u00e8 passata prima (nel 2001) nelle mani del fondo Opera, poi (nel 2007) agli inglesi di Fortelus Capital, infine a De Vinci Invest nel 2013. Finendo in amministrazione controllata.\nDal 2015 Bruno Magli \u00e8 controllata dal fondo di investimento Marquee Brands, braccio operativo del fondo Neuberger Berman, che l'ha salvata dal fallimento rilevandola per 28,5 milioni di euro. La base d'asta era a 22,5 milioni, considerata sufficiente per coprire il debito.\nNel 2017 la licenza di produzione per le scarpe da uomo e donna con il marchio Bruno Magli \u00e8 stata conferita dalla propriet\u00e0 americana all'azienda marchigiana Aldo Bru\u00e9.\nCuriosit\u00e0.\nLe calzature Bruno Magli sono state sotto i riflettori durante il processo a O.J. Simpson. Il 19 giugno 1995, l'esperto dell'FBI William Bodziak ha dichiarato che le impronte di sangue ritrovate sul luogo del duplice omicidio di Nicole Brown Simpson e Ronald Goldman erano state lasciate da un paio di scarpe \"Bruno Magli\" taglia 45 del costo di 230 dollari, modello \"Lorenzo\". Simpson ha negato di aver mai posseduto queste scarpe. Ai giudici sono state mostrate delle foto scattate durante una partita di calcio nel settembre 1993, in cui Simpson indossa un paio di scarpe identificate da Bodziak come le \"Lorenzo\" di Bruno Magli, taglia 45. Le scarpe effettivamente usate nel corso del crimine non sono mai state reperite.\nIl marchio \u00e8 stato menzionato anche nella sit-com statunitense \"Frasier\", nell'episodio intitolato \"Il mio caff\u00e8 con Niles\"."}
{"id": "3008517", "revid": "594360", "url": "https://it.wikipedia.org/wiki?curid=3008517", "title": "Yang Dong-geun", "text": "Conosciuto anche con l'acronimo YDG, Dong-geun si \u00e8 laureato in Rappresentazione Teatrale all'universit\u00e0 Yong-In. A maggio 2008 ha dovuto interrompere la carriera, gi\u00e0 avviata, per partecipare al servizio militare obbligatorio come da legge in Corea del Sud, che dura due anni."}
{"id": "3008524", "revid": "599013", "url": "https://it.wikipedia.org/wiki?curid=3008524", "title": "Andrew Rice", "text": ""}
{"id": "3008525", "revid": "1632387", "url": "https://it.wikipedia.org/wiki?curid=3008525", "title": "Mamavirus", "text": "Mamavirus \u00e8 un grande virus, di lunghezza superiore a diverse specie batteriche, che pu\u00f2 essere esso stesso infettato da un virus. Parente del Mimivirus, ai tempi della sua scoperta all'inizio degli anni novanta venne semplicemente inserito in un deposito criogenico, in quanto si credette di avere a che fare con una specie di batterio. Nel 2003, un team di scienziati scopr\u00ec invece che si trattava di un virus, membro di una supposta famiglia di grandi virus ancora da scoprire."}
{"id": "3008527", "revid": "124733088", "url": "https://it.wikipedia.org/wiki?curid=3008527", "title": "Unione Sportiva Altamura", "text": "L'Unione Sportiva Altamura, conosciuta anche come U.S. Altamura, Altamura Calcio o semplicemente Altamura, \u00e8 stata una societ\u00e0 calcistica italiana con sede ad Altamura, nella citt\u00e0 metropolitana di Bari (prima provincia di Bari).\nNata nel 1941, ebbe diverse denominazioni di cui \"U.S. Altamura\" quella posseduta per maggior tempo, almeno dalla fine degli anni cinquanta al 1966 o '67 e dal 1995 al 2015, anno dello scioglimento.\nEccetto che per un'apparizione in Serie C nella stagione 1945-1946, la formazione ha disputato i campionati regionali fino al 1986, quando ha iniziato un ciclo che l'ha vista per cinque anni nella Serie C2 professionistica e per undici anni nei campionati interregionali; retrocessa nel 2002 nelle serie regionali, \u00e8 poi scesa gradualmente nelle ultime categorie del calcio pugliese, perdendo dal 2004 la qualifica di maggior squadra calcistica cittadina.\nDopo il suo scioglimento nessun club ne ha rivendicato ufficialmente l'eredit\u00e0 storica.\nStoria.\nGli inizi (1941-1986).\nNel 1941, l\"'Unione Sportiva Altamura\" ottiene l'affiliazione alla F.I.G.C.; la citt\u00e0 ebbe delle squadre rappresentative, in Seconda Divisione, gi\u00e0 da due anni prima. Nel secondo dopoguerra, con la denominazione di \"U.S. Franco Baldassarre\", partecipa a due campionati di Serie C, rinunciando a concludere il secondo e venendo quindi ricollocata in Prima Divisione regionale. Negli anni cinquanta l'U.S. Altamura partecipa ai campionati dilettantistici pugliesi, e nel 1966 diventa \"Edilsport Altamura\" (in seguito \"Avis Edilsport Altamura\").\nAscesa nel professionismo (1986-2003).\nFino al 1986 il palcoscenico rimane quello dei campionati regionali; dopo aver nuovamente cambiato denominazione in \"Altamura Calcio\" la societ\u00e0 viene promossa nel Campionato Interregionale al termine del campionato di Promozione 1985-1986. Nel Campionato Interregionale 1987-1988 avviene un salto di qualit\u00e0 grazie al 3\u00ba posto finale e alla conquista della Coppa Italia Dilettanti.\nL'Altamura, con Franco Tafuni alla presidenza e Franco Di Benedetto allenatore, ottiene la prima promozione in Serie C2 nella stagione 1988-1989, dopo un lungo testa a testa con la Pro Matera, e partecipa a quattro campionati di fila in Serie C2, fino alla stagione 1992-1993. Al termine del Campionato Nazionale Dilettanti 1995-1996, allenati da Ezio Capuano, i murgiani terminano primi nel girone H e tornano tra i professionisti, ma ci restano solamente un anno, il 1996-1997, che si conclude con la retrocessione dopo la sconfitta nei play-out contro il . \n La squadra disputa 5 stagioni in Serie D e alla fine del Campionato 2001-2002 retrocede in Eccellenza pugliese.\nIl declino (2003-2008).\nNella stagione di Eccellenza Puglia 2003-2004 si presenta ai nastri di partenza anche il \"Real Altamura\", e l'U.S. Altamura retrocede in Promozione pugliese. Da questo momento la vecchia U.S. Altamura non sar\u00e0 pi\u00f9 la rappresentativa di maggior livello del Calcio altamurano; la fase di declino prosegue con la retrocessione in Prima Categoria al termine della stagione 2004-05, e dal 2008 partecipa stabilmente al Campionato di Terza Categoria del Comitato Provinciale di Bari.\nGli ultimi anni e l'affermazione del Team Altamura (2008-2015).\nA seguito del declino della storica societ\u00e0 altamurana, si sono affacciate nel corso degli anni, in citt\u00e0, altre societ\u00e0 calcistiche fra cui la \"Fortis Murgia\", poi Fortis Altamura, la \"Leonessa Altamura\", entrambe con partecipazioni in Serie D (rispettivamente nel 2010-2011 la prima e nel biennio 2005-2007 la seconda), e il \"Real Altamura\".\nNell'estate del 2015, dopo aver militato per sette anni consecutivi in Terza Categoria sempre sotto la gestione della famiglia Tafuni, l'U.S. Altamura viene sciolta.\nIl Real Altamura \u00e8 nato nell'estate del 2003 grazie a un gruppo imprenditoriale che ha rilevato il titolo sportivo dell'A.S. Ruvo; affermatasi nel tempo la formazione cittadina di livello pi\u00f9 alto, partecipa al campionato di Eccellenza fino al 2010 e ancora, dopo un periodo in Promozione, dal 2014, cambiando denominazione nel 2011 (in \"A.S.D. Sporting Altamura\") e nel 2015, nell'ultima \"A.S.D. Team Altamura\". Nel 2017 \u00e8 promossa in serie D ai play-off nazionali di categoria.\nIl Real, poi Team Altamura, gode dagli anni duemiladieci del supporto degli ultras, prima vicini all'U.S. Altamura.\nColori e simboli.\nColori.\nLa maglia dell'U.S. Altamura \u00e8 stata tradizionalmente a strisce verticali bianche e rosse alternate, anche se dalle varie fotografie sparse in rete nonch\u00e9 sulle poche qui presenti, si deduce che in varie stagioni sono stati adottati motivi diversi o anche ispirati alla strisciata.\nOltre alla maglia a strisce, \u00e8 stata caratteristica anche quella con una piccola scacchiera, a quadrati bianchi e rossi (simile a quella della nazionale di Calcio croata, eccetto che per il blu), presi dall'effige comunale.\nSulla base delle varie fotografie visualizzate, si pu\u00f2 per\u00f2 fare un bilancio a partire dagli anni settanta, non conoscendo testimonianze scritte, attendibili e verificabili, degli anni precedenti.\nIl Real, poi Team Altamura, formazione dagli stessi colori sociali dell'U.S. Altamura, ha adottato uniformi dai motivi molto simili a quelli del club predecessore.\nSimboli ufficiali e stemma.\nIl simbolo dell'U.S. Altamura \u00e8 stata la leonessa, desunta dall'appellativo \"Leonessa di Puglia\", dato alla citt\u00e0 murgiana in ricordo della sua straordinaria resistenza all'assedio sanfedista del 1799; questo simbolo non \u00e8 stato ad uso esclusivo della societ\u00e0 calcistica, difatti campeggia e ha campeggiato sugli stemmi della stessa Leonessa Altamura e del Real, poi Team Altamura. Il felino \u00e8 peraltro simbolo della concittadina Leonessa di pallavolo.\nGli stemmi del club biancorosso conosciuti sono l'ellisse a strisce verticali alternate bianche e rosse, con la leonessa in basso, nell'atto di alzarsi per difendersi, e quello quasi identico a quello comunale, con la scritta \"Unione Sportiva Altamura\" sul nastro in basso, al posto della \"Federicus me reparavit\" dell'effigie comunale.\nStrutture.\nStadio.\nNon si dispone, qui, di una cronologia precisa dell'utilizzo degli stadi da parte di questa squadra, ma \u00e8 riscontrato che almeno dal 1945 la formazione, allora U.S. Franco Baldassarre, utilizz\u00f2 il \"Campo Cagnazzi\" di Altamura (ovviamente intitolato al teologo e statistico locale, Luca de Samuele Cagnazzi), con calpestio in terra battuta, per poi adottare dagli anni ottanta lo Stadio Antonio D'Angelo (intitolato all'omonimo, defunto calciatore), con campo in manto erboso e dotato di due tribune, di cui quella ad ovest, pi\u00f9 grande, coperta; almeno negli anni duemiladieci quest'impianto dispone di 4000 posti a sedere."}
{"id": "3008535", "revid": "1543377", "url": "https://it.wikipedia.org/wiki?curid=3008535", "title": "Krzysztof Sitkowski", "text": ""}
{"id": "3008542", "revid": "599013", "url": "https://it.wikipedia.org/wiki?curid=3008542", "title": "Jerzy Piskun", "text": ""}
{"id": "3008548", "revid": "122953052", "url": "https://it.wikipedia.org/wiki?curid=3008548", "title": "Ahmed Dogan", "text": "Biografia.\nAhmed Dogan nasce il 29 marzo 1954 nel villaggio di Pchelarovo, pur trascorrendo gran parte della sua infanzia nel villaggio Muzikanti, da una famiglia di etnia turca.\nCarriera politica.\nNel 2004 \u00e8 stato insignito dal Presidente Georgi P\u0103rvanov con la Stara Planina di I grado per i contributi alla pace etnica e alla democrazia in Bulgaria. Successivamente, Georgi Parvanov lo ha insignito membro dell'Ordine Vasil Mrachkov Cirillo e Metodio.\nDurante la campagna elettorale per le elezioni parlamentari in Bulgaria del 2009, quando era capo della forza politica al potere dal 2001 sino al 2009, ha dichiarato in una manifestazione nel villaggio di Kochan di aver distribuito \"parte dei fondi\" al Paese.\nIl 19 gennaio 2013, durante il congresso del partito, \u00e8 stato oggetto di un fallito attentato. Un giovane di etnia turca con precedenti penali, Oktay Enimehmedov, gli si avvicin\u00f2 puntandogli una pistola a gas a pochi centimetri dalla testa (a questa distanza poteva essere mortale), ma l'arma si incepp\u00f2. L'attentatore venne immediatamente immobilizzato, anche per la reazione pronta di Dogan che riusc\u00ec a divincolarsi. Il deputato socialista Anton Kutev ipotizz\u00f2 che l'attentato potesse essere una messa in scena \"i cui moventi andrebbero cercati nelle lotte intestine in seno al DPS\"."}
{"id": "3008550", "revid": "599013", "url": "https://it.wikipedia.org/wiki?curid=3008550", "title": "Kazimierz Frelkiewicz", "text": ""}
{"id": "3008552", "revid": "599013", "url": "https://it.wikipedia.org/wiki?curid=3008552", "title": "Krystian Czernichowski", "text": ""}
{"id": "3008558", "revid": "332343", "url": "https://it.wikipedia.org/wiki?curid=3008558", "title": "Fondotoce", "text": "Fondotoce, o Fondo Toce (\"Funt\u00f2s\" in dialetto ossolano, \"Al Bass\" nel dialetto del paese), \u00e8 una frazione del comune di Verbania nella provincia del Verbano-Cusio-Ossola, in Piemonte. Il suo nome \u00e8 legato al corso del fiume Toce, che prima della piena del 1899 sfociava nel Lago Maggiore proprio in corrispondenza dell'abitato.\nSi trova su una direttrice internazionale, la Strada statale 34 del Lago Maggiore, dalla quale dipartono poi strade secondarie come la strada provinciale 54 del Lago di Mergozzo, che permette di raggiungere Mergozzo e l'omonimo lago, e la strada provinciale 61 Trobaso-Fondotoce, che permette il collegamento con il comune di San Bernardino Verbano e Trobaso, altra frazione del comune di Verbania; nel territorio di Fondotoce \u00e8 ubicata la stazione di Verbania-Pallanza, situata sulla tratta Domodossola-Milano.\nSi ritiene che il paese sia nato dopo il 1600, in seguito alla formazione della vasta piana alluvionale del Toce, come ricovero per i mezzadri che la iniziarono a coltivare.\nNella frazione si trova la Riserva naturale di Fondo Toce.\nD'interesse storico \u00e8 la chiesetta romanica di San Giacomo pi\u00f9 antica dell'abitato.\nMartiri di Fondotoce.\nIl paese di Fondotoce ospita la Casa della Resistenza e il Parco della Memoria e della Pace, eretti per commemorare i rastrellamenti nazifascisti del giugno del 1944 in Valgrande e in generale i circa caduti del movimento partigiano delle province di Novara e del Verbano-Cusio-Ossola. \nNel piccolo paese il 20 giugno 1944, sul bordo del canale che unisce il Lago di Mergozzo con il Lago Maggiore, sono stati fucilati 43 partigiani, tra cui una donna: Cleonice Tomassetti. Uno di essi, il diciottenne Carlo Suzzi, si \u00e8 salvato miracolosamente ed \u00e8 deceduto il 16 luglio 2017.\nQuesti i nomi dei caduti, perlopi\u00f9 molto giovani: Giovanni Alberti, Giovanni Barelli, Carlo Antonio Beretta, Angelo Bizzozzero, Emilio Bonalumi, Luigi Brioschi, Luigi Brown, Dante Capuzzo, Sergio Ciribi, Giuseppe Cocco, Adriano Marco Corna, Achille Fabbro, Olivo Favaron, Angelo Freguglia, Franco Ghiringhelli, Cosimo Guarnieri, Giovanni La Ciacera, Franco Marchetti, Arturo Merzagora, Rodolfo Pellicella, Giuseppe Perraro, Ezio Rizzato, Marino Rosa, Aldo Cesare Rossi, Carlo Sacchi, Renzo Villa e Giovanni Volpati; la donna, Cleonice Tomassetti, aveva 32 anni. I corpi furono esumati esattamente un anno dopo al termine di una grande manifestazione di commemorazione; 14 caduti sono rimasti ignoti."}
{"id": "3008560", "revid": "265038", "url": "https://it.wikipedia.org/wiki?curid=3008560", "title": "All-Ireland Senior Football Championship", "text": "LAll-Ireland Senior Football Championship \u00e8 il pi\u00f9 importante torneo irlandese di Calcio gaelico ad eliminazione diretta. La competizione \u00e8 organizzata dalla Gaelic Athletic Association e si disputa durante i mesi estivi tra le rappresentative delle contee. La All-Ireland Football Final, la finale, si disputa durante la terza domenica di settembre presso lo stadio Croke Park di Dublino. Il trofeo \u00e8 la Sam Maguire Cup. Vi partecipano tutte le contee irlandesi, eccezion fatta per Kilkenny, pi\u00f9 le rappresentative di Londra e New York. Le squadre pi\u00f9 titolate sono Kerry (37 titoli) e Dublino (28). Dublino \u00e8 anche campione in carica, avendo sconfitto in finale Tyrone il 2 settembre 2018.\nFormato.\nAttuale (dal 2001).\nFase iniziale.\nLa fase iniziale del torneo prevede la disputa, da parte delle contee, dei provincial championships. In questi tornei, organizzati dai provincial boards, si possono sfidare tra loro solo le squadre che appartengono alla stessa provincia. Le quattro squadre che conseguono il titolo provinciale sono ammesse direttamente, come teste di serie, ai quarti di finale All-Ireland. I tornei provinciali sono i seguenti. Tra parentesi \u00e8 indicato il numero di titoli provinciali che la singola contea si \u00e8 aggiudicata nel corso della sua storia.\nConnacht Senior Football Championship.\nVi partecipano 5 contee irlandesi, pi\u00f9 le rappresentative di New York e Londra.\nFino alla fine degli anni 80 la provincia era la terza in Irlanda per numero di titoli conseguiti. Tuttavia gli exploit delle contee dell'Ulster, a partire dal 1991, hanno relegato il Connacht all'ultimo posto nell'albo d'oro della competizione. Le sue contee hanno ottenuto il minor numero totale di vittorie (14), di finali (32) e hanno la peggiore percentuale in quanto a finali All-Ireland vinte 43,75% che \u00e8 l'unica sotto il 50% tra tutte le province irlandesi. La provincia \u00e8 anche quella col minor numero di contee ad essersi aggiudicate il titolo, e ad avere preso parte alla finale, solo 3 (in tutti e due i casi Mayo, Galway e Roscommon). Mayo, per di pi\u00f9, \u00e8 la contea ad avere perso il maggior numero di finali consecutivamente, 7 dal 1989 ad oggi.\nLeinster Senior Football Championship.\nVi partecipano 11 contee.\nIl Leinster \u00e8 la seconda provincia pi\u00f9 titolata d'Irlanda, con 44 titoli All-Ireland in bacheca ed \u00e8 quella che ha perso pi\u00f9 finali, 38, vantando cos\u00ec una percentuale di vittorie in finale pari a 53,66%. Vanta comunque due record, entrambi condivisi con l'Ulster, ossia di essere la provincia col maggior numero di contee ad avere ottenuto il successo nel torneo nazionale, ben 6 e quella col maggior numero di contee ad avere preso parte alla finale, 7.\nMunster Senior Football Championship.\nVi partecipano 6 contee.\nIl Munster \u00e8 la provincia pi\u00f9 titolata della competizione. Detiene molti record: maggior numero di successi (49), contea pi\u00f9 vincente nella competizione (Kerry con 36 trionfi), la contea ad avere disputate il maggior numero di finali (Kerry con 55 finali), la migliore percentuale in quanto a finali vinte su quelle disputate (57%), oltre che il maggior numero di finali disputate (86).\nUlster Senior Football Championship.\nVi partecipano 9 contee.\nLa provincia, fino alla fine degli anni 80 la meno titolata d'Irlanda, ha conosciuto un vero exploit a partire dal 1991, ottenendo ben 9 vittorie, lasciando l'ultimo posto nell'albo d'oro al Connacht, che nello stesso lasso di tempo ha ottenuto due soli trionfi. Vanta due record, entrambi condivisi con il Leinster, ossia di essere la provincia col maggior numero di contee ad avere ottenuto il successo nel torneo nazionale, ben 6 e quella col maggior numero di contee ad avere preso parte alla finale, 7.\nRipescaggi.\nLe ventotto squadre che sono state eliminate hanno un'ulteriore opportunit\u00e0 di raggiungere la serie finale tramite le All Ireland Qualifiers (conosciute come \"Back Door\") che si tengono a giugno e luglio.\nLe qualificazioni sono articolate in questa maniera.\nAll-Ireland series.\nLe partite di questa fase si giocano sempre a Croke Park, eccezion fatta per i replay che talvolta vengono disputati in campo neutro, a met\u00e0 strada tra le contee contendenti. Nei primi anni in cui fu introdotto il sistema attuale (dal 2001) i quarti erano solitamente giocati in campo neutro, mentre le semifinali e le finali sono sempre disputate a Croke Park.\nPassato (dal 1887 al 2000).\nFino all'edizione del 2000 il torneo era esattamente uguale a quello attuale, con la differenza che non ammetteva turni di ripescaggio. Pertanto alle All-Ireland Series potevano accedere solo ed esclusivamente le squadre che nello stesso anno avevano conquistato il titolo provinciale. Pertanto la fase finale constava solo di tre sole partite: le due semifinali e la finalissima."}
{"id": "3008562", "revid": "339392", "url": "https://it.wikipedia.org/wiki?curid=3008562", "title": "Rifugio Pisciad\u00f9", "text": ""}
{"id": "3008564", "revid": "473757", "url": "https://it.wikipedia.org/wiki?curid=3008564", "title": "Perrenato d'ammonio", "text": ""}
{"id": "3008565", "revid": "402993", "url": "https://it.wikipedia.org/wiki?curid=3008565", "title": "Igea Basket Barcellona", "text": ""}
{"id": "3008568", "revid": "88740", "url": "https://it.wikipedia.org/wiki?curid=3008568", "title": "Les Copains", "text": "Les Copains \u00e8 un'azienda e un marchio di abbigliamento italiano, nel comparto del pr\u00eat-\u00e0-porter, dall'ottobre 2019 di propriet\u00e0 di Super S.r.l. della famiglia Zambelli.\nStoria.\nLes Copains nasce alla fine degli anni '50 a Bologna da Mario Bandiera, quasi per scommessa, e prende il nome da un programma radiofonico dell'epoca, \"Salut Les Copains\". Produce maglieria, destinata in un primo tempo ad essere esportata in Germania, riesce poi a rivoluzionare il mondo knitwear con il mini-pull a prova di ombelico e reso famoso dalle ragazzine della scuderia televisiva di Gianni Boncompagni; negli anni '70 arrivano i calzoni a zampa di elefante, gli anni '80 sono caratterizzati dal blazer classico-sportivo.\nNel 1985 l'azienda si trasforma, da artigianale in industriale, con una produzione molto differenziata: Bmv Italia di Bologna, la capogruppo (collezioni donna e bambino), la Fpb Italia di Longastrino, Ferrara (collezioni uomo), la Polo di Forl\u00ec (maglieria), la Confit moda di Reggio Emilia (capispalla donna). In seguito l'azienda utilizza in particolar modo il cashmere dopo aver acquisito il 50% del Maglificio di Marsciano (azienda umbra specializzata in maglie di cashmere) e all'asta la Manifattura di Ponte Felcino 1862 (filati e tessuti in cashmere).\nPartecipa alle pi\u00f9 importanti manifestazioni del settore, come Milano Moda Donna e Pitti Uomo.\nDal 2014 diventa direttore creativo Graeme Black. La sua collezione viene presentata per la prima volta il 21 febbraio a Milano Moda Donna. In seguito diventa direttore creativo Stefania Pontoni Bandiera, terza moglie del fondatore.\nNell'ottobre 2017 Alessandro Mariani, per vent'anni brand manager, \u00e8 nominato CEO della societ\u00e0 gi\u00e0 in fase di ristrutturazione. Nel settembre 2018, quando gi\u00e0 circolano anche voci su una possibile vendita, l'azienda festeggia i suoi 60 anni con una manifestazione a Milano a Palazzo Reale ma senza il fondatore della griffe, malato da tempo. Nell'ottobre 2018 Mario Bandiera scompare a 87 anni.\nA un anno dalla morte del fondatore l'azienda, messa in liquidazione in luglio con il licenziamento collettivo degli 80 dipendenti, viene ceduta alla famiglia Zambelli, Alberto e il figlio Rodolfo, imprenditori tessili del Bolognese con il maglificio Bruno's. Sono riassunti 43 dipendenti.\nProduzione.\nLes Copains produce diverse linee di abbigliamento e alcune di accessori. Il marchio \u00e8 distribuito nelle principali citt\u00e0 italiane e 4 outlet, di 18 shop in shop all'interno dei department stores Saks negli Stati Uniti, di boutique sparse in Giappone, Canada, Svizzera, Russia, Kazakistan, Taiwan."}
{"id": "3008581", "revid": "1543377", "url": "https://it.wikipedia.org/wiki?curid=3008581", "title": "Nino Basile", "text": "Biografia.\nLa principale attivit\u00e0 di Nino Basile fu la raccolta e lo studio dei documenti riguardanti la storia e i monumenti di Palermo. Fu pertanto un assiduo frequentatore della Biblioteca Comunale di Palermo, come peraltro dell'Archivio di stato, di archivi notarili, biblioteche e archivi privati, alla ricerca soprattutto di informazioni riguardanti gli edifici e le opere d'arte del passato. La profonda conoscenza delle fonti archivistiche e bibliografiche su Palermo ebbe origine dallo studio dell'opera dello storico ed erudito palermitano del XVIII secolo Antonino Mongitore. Fra i numerosi edifici individuati in base a descrizioni di antichi documenti si ricordano i resti della facciata della Cuba Soprana, nel corso di un rinnovamento a Villa Napoli, e i resti della chiesa normanna di Santa Maria della Speranza.\nCollabor\u00f2 al \"Giornale di Sicilia\" (gli articoli vennero raccolti nell'opera in tre volumi \"Palermo felicissima\") e fu membro di numerose societ\u00e0 e Commissioni:"}
{"id": "3008583", "revid": "729019", "url": "https://it.wikipedia.org/wiki?curid=3008583", "title": "Giovanni Lagna", "text": "Biografia.\nNacque a Parella il 9 maggio 1902, figlio di Pietro e Giovanna Marca, ed ader\u00ec giovanissimo al Partito Nazionale Fascista sposando poi Attilia Cavagnino originaria di Calosso d\u2019Asti.\nPur essendo esonerato dal servizio militare in quanto lavorava come operaio presso la societ\u00e0 Soie de Ch\u00e2tillon di Ivrea, produttrice di materiali bellici, part\u00ec volontario per combattere in Grecia.\nCapo squadra del XII Battaglione d\u2019assalto \"M\", appartenente alla Camicie Nere da montagna, mor\u00ec il 16 febbraio 1941 sul fronte greco, colpito in pieno da una bomba che gli amput\u00f2 entrambe le gambe. Per il coraggio dimostrato in questo frangente venne insignito della Medaglia d'oro al valor militare alla memoria. Il comune di Parella gli dedic\u00f2 un cippo accanto al monumento ai caduti, e intest\u00f2 al suo nome una via."}
{"id": "3008590", "revid": "1305772", "url": "https://it.wikipedia.org/wiki?curid=3008590", "title": "Michael Fiaschetti", "text": "Fu un importante agente e successivamente tenente della Polizia di New York e fu il successore del tenente Joseph Petrosino a capo della \"Italian Squad\" del Dipartimento di Polizia di New York. In seguito descrisse la sua carriera e la storia dell'Italian Squad nelle sue autobiografie \"The Man They Couldn't Escape\" (1928) e \"You Gotta Be Rough: The Adventures of Detective Fiaschetti of the Italian Squad\" (1930), la seconda basata su una serie di articoli del giornalista John Prosper per il \"Liberty Magazine\" pubblicati tra l'aprile e il luglio del 1929.\nVita.\nNato a Morolo (FR), emigr\u00f2 con i genitori negli Stati Uniti d'America nel 1896 e crebbe nella cittadina di North Adams nel Massachusetts prima di entrare a far parte del Dipartimento di Polizia di New York all'et\u00e0 di 22 anni. Fu uno degli agenti personalmente selezionati da Petrosino per lavorare con lui nella squadra di cinque uomini conosciuta come \"Italian Squad\", poco dopo il suo arruolamento nella Polizia nel 1908.\nA seguito dell'assassinio di Petrosino nel 1909, l'unit\u00e0 rest\u00f2 inattiva perch\u00e9 i dirigenti della polizia esitavano a mettere a repentaglio la vita di un altro membro di un'unit\u00e0 cos\u00ec famosa. Comunque, anche prestando il normale servizio in commissariato, il gruppo continu\u00f2 a lavorare di tanto in tanto su specifici casi che coinvolgevano italo-americani e attentati ed estorsioni commessi dalla Mano nera.\nA capo dell'Italian Squad.\nNel 1918, Il capo della polizia di New York Arthur Woods riform\u00f2 ufficialmente l'Italian Squad con Fiaschetti come comandante. Gli venne perci\u00f2 assegnato un partner, Irving O'Hara, che fungeva da sua guardia del corpo per proteggerlo da un possibile tentativo di omicidio.\nNel 1921, come aveva fatto Petrosino prima di lui, Fiaschetti si rec\u00f2 a Napoli a caccia di un camorrista in fuga e, frequentando l'ambiente della malavita napoletana, per tentare di ricavare informazioni sulla persona che aveva ordinato l'uccisione di Petrosino. Comunque, mentre il governo italiano assegnava numerosi agenti alla copertura di Fiaschetti, il poliziotto newyorchese era sotto copertura, facendosi passare per un certo Don Pasquale. Nonostante avesse trovato prove che Don Vito Cascio Ferro poteva non essere responsabile del delitto, fu costretto a partire quando prese parte a un incontro durante il quale alcuni boss della Camorra vennero informati della presenza di Fiaschetti, e cercavano di ottenere una descrizione del detective.\nPur essendo un discepolo di Petrosino, i suoi metodi differivano da quelli del suo predecessore, perch\u00e9 preferiva operare mediante una rete di informatori di polizia, rispetto all'infiltrazione sotto copertura e altre procedure investigative standard. Era scettico sul codice d'onore del mondo criminale noto come \"omert\u00e0\": ammetteva che i criminali fossero riluttanti a confessare persino in punto di morte, ma questo lo spiegava con il fatto che una confessione in extremis era loro inutile, ed esponeva a rappresaglie i membri della loro famiglia. Fiaschetti era per\u00f2 convinto che se si metteva il criminale davanti all'alternativa tra la galera e fornire informazioni su un altro criminale, gli interrogati sceglievano sempre la seconda opzione.\nNella sua carriera Fiaschetti ebbe spesso a che fare con la Mano nera, come anche con altre figure della criminalit\u00e0 organizzata e delinquenti della Little Italy newyorchese, ma anche in altre zone della citt\u00e0, come nel caso del rapimento e omicidio, disposto dalla Mano nera, del piccolo Giuseppe Varotta, di cinque anni, il 21 maggio 1921 . Una figura criminale in particolare con la quale si trov\u00f2 a lottare durante tutta la sua carriera fu Giosue Gallucci, il boss del racket nella East Harlem italiana; contribu\u00ec a far arrestare e condannare il capomafia di Cleveland Rosario Borgio (ricevendo due medaglie d'oro dal sindaco per i suoi sforzi) prima del pensionamento di Fiaschetti dalla polizia di New York nel 1922, che port\u00f2 allo scioglimento dell'Italian Squad.\nDopo il congedo.\nNonostante fosse stato costretto al pensionamento anticipato dopo aver fatto espellere da un commissariato un avvocato e politicante che aveva interrotto un interrogatorio, Fiaschetti venne richiamato dal sindaco riformista Fiorello La Guardia all'inizio degli anni trenta come vice capo del \"Department of Markets\" nel tentativo di investigare sul racket nell'industria di New York.\nFece ritorno per un breve periodo, a Morolo (FR) suo paese nat\u00eco.\nNel 1938 Fiaschetti torn\u00f2 all'attivit\u00e0 di investigatore privato in seguito all'abolizione della sua carica e continu\u00f2 a tenere conferenze sulla criminalit\u00e0 organizzata in tutti gli Stati Uniti, come pure a partecipare ai programmi di addestramento per la riserva dell'Esercito fino alla sua morte, avvenuta al Veterans Administration Hospital di Brooklyn il 29 luglio 1960."}
{"id": "3008596", "revid": "1543377", "url": "https://it.wikipedia.org/wiki?curid=3008596", "title": "Borbonese (azienda)", "text": "Borbonese \u00e8 una delle pi\u00f9 antiche case di moda italiane, fondata nel 1910 a Torino da Lucia Lorenzoni Ginestrone.\nStoria.\nGli inizi.\nL'azienda viene avviata quando Lucia Lorenzoni Ginestrone, una modista della citt\u00e0, prende in gestione in via Bogino una bottega di gioielli e accessori realizzando e vendendo le proprie produzioni alle sartorie pi\u00f9 famose di Torino.\nNegli anni cinquanta il figlio Umberto Ginestrone e il socio Edoardo Calcagno affiancano la fondatrice nella gestione della boutique a cui viene dato il nome di Borbonese. L'estro creativo di Umberto ha come effetto l'ampliamento del raggio d'azione della nascente \"griffe\". Il contatto con il panorama degli artisti emergenti dell'epoca influenza la direzione creativa e sono cos\u00ec introdotti e utilizzati nuovi materiali e forme innovative per il gusto in voga in quegli anni. Questo periodo positivo fa s\u00ec che, a partire dal decennio successivo, alcune tra le maison di moda operanti a livello nazionale ed internazionale (Fendi, Valentino, Yves Saint Laurent) affidino a Borbonese la creazione di numerosi accessori a complemento delle loro collezioni.\nNegli anni settanta, grazie al sodalizio tra Borbonese e la capacit\u00e0 artigianale dei fratelli Dario e Nino Rossi, titolari dell'azienda Redwall di Pianoro (BO), inizia una solida collaborazione che consolida le radici di Borbonese proiettandolo nel futuro del panorama del \"made in Italy\". Risale proprio a questi anni la nascita della texture \"O.P.\" (Occhio di Pernice) \u2013 un particolare trattamento della pelle di agnello che ne mette in risalto la trama, il tessuto, restituendo un effetto micro-maculato - che diventer\u00e0 il simbolo della \"maison\". Con la nascita dell'O.P. (prodotto inizialmente dalla spagnola Colomer che aveva tentato senza successo di proporlo a Christian Dior) sono realizzate anche le prime borse destrutturate, pi\u00f9 leggere rispetto agli standard del periodo, una e vera propria innovazione nel panorama degli accessori. Sempre a questi anni risale la nascita di uno degli storici modelli di borsa ossia la \"Luna bag\", realizzata per commemorare il primo sbarco dell'uomo sulla luna. A seguire la \"Sexy\", la \"Mambo\" e la \"Tango\", altre borse icona di Borbonese. In ambito comunicazione l'azienda \u00e8 tra le prime ad apporre il proprio logo su tiralampo, piastrina a lingotto, che diventano insieme alla vite segni riconoscitivi del marchio.\nNegli anni ottanta Borbonese inaugura la prima linea di \"pr\u00eat-\u00e0-porter\" durante la Settimana della moda di Milano e dedica una borsa all'attrice italiana Monica Vitti.\nDa Redwall agli Arpels.\nNel 1992 Redwall rileva Borbonese, ampliando l'attivit\u00e0 alla biancheria per la casa, alle ceramiche e piastrelle, all'arredamento, ai profumi e occhiali da sole. Nel 2000 un consorzio di investitori, di cui capofila \u00e8 la famiglia franco-americana Arpels, rileva quasi il 50% del gruppo Redwall con il brand Borbonese. Nel 2001 entra in azienda come direttore creativo una giovane promessa della moda italiana, Alessandro dell'Acqua, nel 2002 \u00e8 aperta la prima boutique monomarca in via della Spiga a Milano, quello stesso anno la famiglia Arpels rileva anche l'altro 50% del gruppo Redwall (in mano per il 25% alla famiglia Rossi e l'altro 25% ad Alberto Vacchi) con il programma di espandere anche all'estero il marchio Borbonese. \nNel 2005 gli Arpels vendono il gruppo: la maggioranza ad un consorzio di investitori che fa capo alla banca Rothschild, il 49% alla famiglia di Francesca Mambrini, architetto e stilista con un proprio marchio di calzature. Cambia anche il nome della societ\u00e0: da Redwall a Borbonese. \nNel 2007 proseguono le importanti collaborazioni nel mondo dell'arte. Borbonese \u00e8 lo sponsor principale della mostra dell'artista Fernando Botero al Palazzo Reale di Milano. Il contatto con il mondo delle arti figurative, che sin dagli esordi accompagna la storia del marchio, si manifesta anche in occasione dell'apertura della mostra \"Futurismi Futuristi\" del dicembre 2009 a Torino. In tale occasione Borbonese d\u00e0 in prestito all'esposizione la borsa realizzata nel 1986 dal marchio su disegno originale di Giacomo Balla - uno dei massimi esponenti del movimento futurista in Italia - e ancora oggi presente nell'archivio Borbonese. Da sempre molto rilevanti i contributi in ambito fotografico nella realizzazione delle campagne pubblicitarie, tra i pi\u00f9 importanti: Helmut Newton, Giampaolo Barbieri e Satoshi Saikusa.\nNel 2009 Yossi Cohen diventa direttore creativo. Nel 2010, anno in cui il marchio Borbonese celebra il centenario dalla nascita, il brand collabora con la fondazione Roy Lichtenstein per dar vita ad un progetto in occasione della mostra alla Triennale di Milano: nasce la collezione a tiratura limitata delle \"Art Bag\": dodici borse che riproducono dettagli o opere dell'artista pop. Nel corso dello stesso anno nasce la \"Borbonese 1910\", una collezione di borse-icone creata per celebrare il centenario, disegnata dal designer milanese Gabriele Colangelo che assume anche la direzione creativa della linea \"haute de gamme:\" non solo borse e calzature ma anche abbigliamento, esaltando e rinnovando i punti cardine della \"maison\", come la stampa OP.\nNel 2013 Borbonese sceglie di diventare \"main sponsor\" della Pinacoteca Giovanni e Marella Agnelli per la mostra \"Una passione per Jean Prouv\u00e9\" al Lingotto di Torino. Nello stesso anno Francesca Mambrini, a cui fa capo gi\u00e0 dal 2006 la propriet\u00e0 dell'azienda, assume l'incarico di direttore creativo e nascono borse iconiche di successo come la \"London bag\" e la \"Lady Butterfly\". Nel 2014 viene inaugurata la nuova sede operativa a Ozzano dell'Emilia (Bologna) con 120 dipendenti e parte lo sviluppo e la distribuzione del marchio in Giappone. In occasione del Design Week di Milano, Borbonese presenta le collezioni dedicate alla casa. \nNel 2016, dopo una decina d'anni di turbolenze, la societ\u00e0 chiude in utile con ricavi e le borse rappresentano il 75% del fatturato. La societ\u00e0 possiede 26 boutique tra Italia ed estero.\nFrom Heritage to Future.\nNel 2018 l\u2019azienda intraprende un importante processo di rinnovamento partendo dalle sue origini.\nEntra in azienda come CEO, Alessandro Pescara, ingegnere nato a Torino con esperienza in turnover aziendali, che si focalizza nello sviluppare nuove strategie chiave per il brand tra cui una profonda trasformazione digitale dell\u2019azienda e un approccio pi\u00f9 globale nella programmazione a livello commerciale, sia retail che wholesale, e nello sviluppo prodotto.\nNel 2019 Borbonese celebra il rilancio di 1910 Borbonese con una rilettura in chiave moderna dei codici del brand attraverso la visione di due nuovi direttori creativi: Dorian Tarantini e Matteo Mena. I nuovi creativi non sono solo designers ma personaggi eclettici con esperienze varie in diversi settori, dall\u2019arte alla musica e generano nuove forme di espressione del brand che possono parlare ad una clientela pi\u00f9 ampia e giovane.\nViene intrapreso inoltre un concreto sviluppo sostenibile dell\u2019azienda con una serie di cambiamenti sia nella gestione aziendale che nello sviluppo del prodotto che porteranno nel 2022 alla redazione del primo bilancio sostenibile di Borbonese.\nGrazie a questi decisivi cambiamenti, Borbonese riesce ad aprirsi maggiormente al mercato internazionale crescendo in particolare in Germania, Giappone, Cina, Russia e US.\nBorbonese oggi, con il suo immaginario di Italian Nonchalance richiama lo stile della storica borghesia italiana contestualizzato in una nuova era fatta di maggiore attenzione all\u2019 impegno sostenibile e all\u2019 inclusivit\u00e0 al di sopra di ogni generazione.\nIl progetto di tutela dell'ambiente.\nIl futuro, secondo la visione del brand Borbonese, deve essere sostenibile al 100% con investimenti continui sui materiali utilizzati e packaging.\nSeguendo questa direttiva, dal 2019 tutte le collezioni di borse hanno \"dettagli esclusivi\" e \"utili all\u2019ambiente,\" definendo un nuovo concetto di economia circolare. Ad esempio, nell\u2019ottica di una filiera sostenibile, il nylon utilizzato per le iconiche \"Luna Bag\" \u00e8 ottenuto da materiali di scarto certificati \"Eco Free Time Textiles.\"\nQuesto materiale viene ricreato con l\u2019utilizzo di bottiglie di plastica e reti da pesca abbandonate in mare al largo delle coste del Mediterraneo: un progetto \"Global Recycled Standard\" utile per trovare nuove soluzioni di basso impatto energetico sul pianeta.\nCuriosit\u00e0.\nNegli anni ottanta, grazie all'intervento dell'allora presidente della Repubblica Sandro Pertini, Umberto Ginestrone acquisisce nel cognome il nome \"Borbonese\", potendosi cos\u00ec firmare Umberto Borbonese Ginestrone."}
{"id": "3008612", "revid": "712828", "url": "https://it.wikipedia.org/wiki?curid=3008612", "title": "Go-K\u014dgon", "text": "Biografia.\nSi tratta del quarto pretendente al Nord durante il periodo in cui vigeva il periodo Nanboku-ch\u014d detto anche Periodo delle Corti del Nord e del Sud, periodo storico che va dal 1336 al 1392, che vide l'esistenza e la contrapposizione di due corti imperiali in Giappone al tempo del Shogunato Ashikaga . Gli anni in cui regn\u00f2 furono dal 1352 sino al 1371.\nIl suo nome personale era . I suoi genitori erano il pretendente K\u014dgon e Hideko (\u79c0\u5b50), figlia di Sanj\u014d Kinhide (\u4e09\u6761\u516c\u79c0). Suo fratello era Suk\u014d, suo predecessore. Ebbe numerose compagne e figli, da Nakako (\u4ef2\u5b50), figlia di Hirohashi (Fujiwara) Kanetsuna (\u5e83\u6a4b\uff08\u85e4\u539f\uff09\u517c\u7db1) ebbe fra gli altri: "}
{"id": "3008620", "revid": "1855146", "url": "https://it.wikipedia.org/wiki?curid=3008620", "title": "Borbonese (provincia)", "text": "Il Borbonese (in francese \"Bourbonnais\", in occitano \"Borbon\u00e9s\" o \"Barbon\u00e9s\") era una delle antiche province francesi, grossomodo corrispondente all'attuale dipartimento dell'Allier e a parte dello Cher.\nStoria.\nIl suo primo signore noto fu Ademaro (o Aimaro), nel X secolo. Acquis\u00ec il castello di Bourbon (oggi Bourbon-l'Archambault) che dette il nome alla sua famiglia, la Casa di Borbone.\nLa prima casa di Borbone si estinse alla fine del Duecento con la morte di Arcibaldo VIII, che lasci\u00f2 una sola ereditiera, Mahaut di Borbone il cui marito, Guy II di Dampierre, aggiunse Montlu\u00e7on ai possedimenti della famiglia, estesi verso le rive dello Cher nel corso dell'XI e XII secolo.\nLa seconda casa di Borbone ebbe inizio nel 1218 con Arcibaldo IX, figlio di Guy II di Dampierre e Mahaut di Borbone, poi con Arcibaldo X, il loro nipote. Quest'ultimo mor\u00ec a Cipro nel 1249, nel corso di una crociata, e il Borbonese pass\u00f2 cos\u00ec alla casata di Borgogna.\nNel 1272, Beatrice di Borgogna (1258-1310), dama di Borbone, spos\u00f2 Roberto di Francia (1256-1318), conte di Clermont, figlio del re San Luigi, dando inizio alla grande casata dei Borboni che guid\u00f2 il Regno di Francia a partire da Enrico IV.\nI Borbone si erano alleati al potere reale, avevano messo le loro forze al servizio del re, data anche l'importanza della posizione geografica del Borbonese, situato tra i domini reali e i ducati di Alvernia e Aquitania. Tale alleanza, come il matrimonio tra Beatrice e Roberto di Francia, facilitarono la prosperit\u00e0 della regione, che nel 1327 fu eretto a ducato-par\u00eca dal re Carlo il Bello.\nNel 1531 il ducato del Borbonese fu unito alla Corona di Francia, dopo la defezione del conestabile di Borbone e trasformato in \"gouvernement\", con capoluogo Moulins.\nNel 1790, appena dopo la Rivoluzione francese, al pari delle altre province storiche francesi il Borbonese cess\u00f2 di esistere come entit\u00e0 propria e conflu\u00ec nel nuovo dipartimento dell'Allier (eccetto Saint-Amand-Montrond, che divenne parte dello Cher) assieme ad alcune enclavi dell'Alvernia (Cusset, Gannat, Saint-Pour\u00e7ain-sur-Sioule).\nStemmi.\nI primi signori di Borbone ad avere uno stemma furono quelli della famiglia di Dampierre il cui stemma era: .\nLo stemma attuale \u00e8 quello di Roberto di Francia, conte di Clermont e figlio minore di San Luigi, che utilizz\u00f2 i gigli di Francia con l'aggiunta di una banda rossa. Questi spos\u00f2 l'ereditiera della terra di Borbone e suo figlio divenne duca di Borbone con lo stemma paterno che divenne cos\u00ec quello del Ducato di Borbone.\nAlla fine del XIV secolo, il re di Francia Carlo V semplific\u00f2 lo stemma rimpiazzando il seminato con soli tre gigli d'oro. Tale configurazione fu poi confermata da diversi duchi, come Giovanni I, che la resero definitiva.\nLingue.\nLe lingue autoctone del Borbonese sono due:\nIl termine \"dialetto borbonese\" \u00e8 quindi ambiguo, potendo riferirsi sia alla parlata occitana, sia a quella francese della regione."}
{"id": "3008621", "revid": "287204", "url": "https://it.wikipedia.org/wiki?curid=3008621", "title": "Rugby Club San Marino", "text": "Il Rugby Club San Marino \u00e8 un club sammarinese di rugby a 7 e rugby a 15. Fondato nel 2004, il club \u00e8 affiliato alla Federazione Sammarinese Rugby, alla Federazione Italiana Rugby e allo UISP e milita nel campionato OPES del CONI nel girone Romagna.\nLa sua sezione di rugby a 7 \u00e8 composta da quattro squadre: Citt\u00e0, Serravalle, Faetano e Borgo-Acquaviva, che si sfidano annualmente dando vita al Campionato sammarinese di rugby a 7. Inoltre, il 25 e 26 maggio 2013, ha debuttato la neonata Nazionale di rugby a 7 sammarinese, formata da giocatori del Rugby Club San Marino, nella ventiseiesima edizione del torneo internazionale Benidorm Seven, nella omonima citt\u00e0 spagnola.\nStoria.\nIl Rugby Club San Marino nasce il 4 ottobre 2004 grazie all'iniziativa dei fratelli Giacomo e Michele Rossi, appassionati di rugby, con la collaborazione con il professionista sammarinese Marino Albani. Carlo Zaccanti, l'allora presidente del , fu promotore della nascita del RCSM, che si iscrisse al campionato italiano di Serie C.\nNel giugno 2006 il RCSM fa la sua prima uscita ufficiale a San Lorenzo in Campo in provincia di Pesaro e Urbino, in un torneo a sei squadre, riuscendo a vincere all'esordio la partita contro il Montefeltro Rugby. Nell'estate 2007 il club si iscrive al campionato italiano di Serie C 2007-08, conclude la stagione regolare con 20 punti e 4 vittorie; la stagione successiva il RC San Marino termina il campionato con 26 punti e 6 vittorie, migliorando il risultato della stagione d'esordio. Nella stagione 2009-10 la squadra chiude il campionato Marche con un secondo posto in classifica, frutto di 13 vittorie su 16 partite disputate; dopo un sesto ed un settimo posto dal 2010 al 2012, nel 2012-13 si classifica al quinto posto.\nNel 2015 il club si fonde con il Rimini Rugby dando vita all'Unione Rugby Rimini-San Marino.\nImpianto sportivo.\nDal 2008 il campo da gioco del Rugby Club San Marino \u00e8 il Campo sportivo di Chiesanuova a Chiesanuova, costruito nel 1994, stadio della Societ\u00e0 Sportiva Pennarossa e dove si disputano le partite del Campionato Dilettanti."}
{"id": "3008630", "revid": "242434", "url": "https://it.wikipedia.org/wiki?curid=3008630", "title": "Diamante GEPOL", "text": "Un diamante GEPOL (da General Electric - Pegasus Overseas Limited) \u00e8 un diamante naturale di tipo 2A (diamanti privi di azoto o con residui non rilevabili con strumenti che agiscono nell'infrarosso), che ha subito un trattamento ad alta pressione e temperatura per il quale avviene un cambiamento di colore da bruno all'incolore, trasformandolo pertanto in una pietra commercialmente pi\u00f9 pregiata. \nTale trattamento (detto anche HP/HT per il motivo suddetto) venne iniziato dalla General Electric e perfezionato dalla Pegasus Overseas Limited alla fine degli anni novanta. Gli esemplari prodotti da questa azienda recano la scritta GEPOL incisa con il laser sulla cintura dei diamanti o la dicitura BELLATAIRE."}
{"id": "3008632", "revid": "88740", "url": "https://it.wikipedia.org/wiki?curid=3008632", "title": "Mandarina Duck", "text": "Mandarina Duck \u00e8 un'azienda di moda italiana, specializzata in valigie, borse da viaggio e accessori. La sede centrale era a Bologna prima di essere trasferita a Milano. Dal 2011 appartiene al gruppo coreano E-Land.\nStoria.\nGli inizi.\n\u00c8 fondata nel 1977 dai cugini Paolo Trento e Pietro Mannato, prima in uno scantinato e poi nella sede di un vecchio cinema, con l'idea, nata dopo un viaggio in auto in Turchia e Marocco, di realizzare beautycase per le donne. La prima collezione si chiama \"Utility\", una borsa fatta di materiali sintetici e molto colorata, in controtendenza con le borse in pelle marrone o nera dell'epoca. Il nome del marchio Mandarina Duck e il logo sono ispirati a una specie di anatra, l'anatra mandarina, che vive sulle rive del fiume Ussuri, al confine fra la Russia e la Cina. Un animale migratore, chiarir\u00e0 Paolo Trento, che \"rispecchiava i valori del marchio, (...) con un piumaggio molto colorato, tenace e con le penne impermeabili\".\nNegli anni ottanta e novanta l'azienda si espande grazie anche alla produzione di zainetti, apre negozi in franchising, nel 1991 \u00e8 una delle prime aziende occidentali ad aprire un negozio monomarca nel department store Gum di Mosca, arriva ad avere 800 dipendenti e nel 1996 rileva Lamarthe, un nome storico della pelletteria femminile francese, nato nel 1930 e con tre boutique monomarca a Parigi, due in Spagna (a Barcellona e Valencia), una ad Hong Kong e una a Shanghai. Oltre alla sua vasta gamma di articoli da viaggio e borse, Mandarina Duck allarga la produzione anche agli occhiali da sole, orologi e, nel 2007, un telefono cellulare.\nCambi di propriet\u00e0.\nNel 2003 la societ\u00e0 entra in difficolt\u00e0, con il fatturato che crolla del 19% e i conti in rosso. Cos\u00ec nel 2004 Lamarthe viene ceduta, nel 2008 anche Mandarina Duck passa di mano, entrando per 27,5 milioni di euro a far parte di Antichi Pellettieri, societ\u00e0 sotto il controllo di Mariella Burani Fashion Group. Nel marzo 2010 il Gruppo Burani finisce in amministrazione controllata. Anche per Mandarina Duck inizia un periodo nero con il fatturato che nel 2011 precipita da 50 a una trentina di milioni. E proprio quell'anno \u00e8 ceduta, con un aumento di capitale di 27 milioni di euro, ai coreani di E-Land, un gruppo con un fatturato di 7 miliardi di dollari, proprietario di hotel e parchi tematici e gestore di 7.000 punti vendita monomarca in Cina e 2.000 in Corea per una sessantina di marchi asiatici. I coreani, che gi\u00e0 nel 2010 avevano rilevato in Italia il gruppo calzaturiero Lario (brand Sutor Montellassi a cui fanno capo i marchi Lorenzo Banfi, Lario 1898, Nebuloni e Bressan e Verdelli), acquisiscono quasi contemporaneamente a Mandarina Duck il marchio Coccinelle.\nDa Bologna a Milano.\nNel 2015 Mandarina Duck abbandona Bologna, la sede \u00e8 trasferita a Milano in via Tortona, \u00e8 chiuso anche lo stabilimento di Cadriano (Bologna) dopo averci gi\u00e0 provato nel 2013, viene esternalizzata la produzione dei campioni dopo che gi\u00e0 quella dei prodotti \u00e8 stata trasferita all'estero. Nel 2016 la societ\u00e0 apre un flagshop a Milano in via Brera e ritorna anche nei mercati europei a suo tempo abbandonati, in Spagna, Germania, Austria, Francia, Benelux."}
{"id": "3008634", "revid": "32962939", "url": "https://it.wikipedia.org/wiki?curid=3008634", "title": "Tessuti biologici", "text": ""}
{"id": "3008635", "revid": "174925", "url": "https://it.wikipedia.org/wiki?curid=3008635", "title": "Tonino Spazzoli", "text": "Biografia.\nAntonio Spazzoli (detto Tonino) nacque a Coccolia, frazione di Ravenna al confine con la Provincia di Forl\u00ec, nel 1899. Fu volontario nella Prima guerra mondiale, nel corso della quale rest\u00f2 mutilato e fu pluridecorato. Seppur di idee repubblicane, fu volontario fiumano ed ebbe inizialmente simpatie per il fascismo rivoluzionario tanto da partecipare nel novembre 1919, con un gruppetto di repubblicani romagnoli, al comizio di Benito Mussolini in piazza Belgioioso a Milano. Ma ben presto matur\u00f2 sentimenti antifascisti, fu attivo nel movimento \"Italia libera\" fondato da Randolfo Pacciardi e Raffaele Rosetti, nel 1924 fu arrestato e condannato dal tribunale di Forl\u00ec ad un anno e dodici giorni di detenzione per essere stato trovato in possesso di materiale esplosivo.\nDi professione commerciante di stufe in cotto, si oppose attivamente al regime tanto da essere segnalato nel 1932 come esponente del movimento clandestino repubblicano di Romagna affiliato a \"Giustizia e Libert\u00e0\" e condannato nel 1934-1935 al confino per un anno in provincia di Matera e segnalato in rubrica di frontiera (schedato al Casellario Politico Centrale come \"repubblicano\").\nDopo il 25 luglio 1943, da leader del partito repubblicano romagnolo (che prima del fascismo era il partito di maggioranza relativa nella regione), diede vita, con elementi socialisti-repubblicani (il cui leader era Torquato Nanni), all'Unione dei Lavoratori Italiani (ULI).\nDopo l'8 settembre del '43 fu tra i fondatori del \"Fronte nazionale romagnolo\" (una sorta di CLN ante-litteram, a partecipazione ristretta all'ULI e al PCI) che diede l'impulso per la costituzione dei primi distaccamenti partigiani e, in particolare, della Brigata Garibaldi Romagnola comandata da Riccardo Fedel.\nFondamentale il suo apporto organizzativo per tutte le formazioni partigiane della zona e per il supporto fornito ai prigionieri Alleati in fuga (in particolare fu grazie a Tonino Spazzoli che i generali Richard O'Connor e Philip Neame poterono rientrare in patria).\nDurante la guerra di resistenza, rimase in stretto contatto con il gerarca fascista dissidente Leandro Arpinati. Quest'ultimo, in domicilio coatto a Malacappa di Argelato, sosteneva la lotta antifascista nella consapevolezza che la sua vittoria fosse inevitabile.\nArrestato una prima volta dai nazifascisti, riusc\u00ec a fuggire e a proseguire la lotta, organizzando il lancio di armi dagli aerei alleati alle formazioni partigiane e rifornendo di viveri e denari il Battaglione Corbari in azione sulle montagne tosco-romagnole. Catturato una seconda volta, poco dopo l'uccisione del fratello Arturo Spazzoli, fu trucidato nei pressi di Coccolia il 19 agosto 1944, dopo aver subito atroci torture nel carcere di Forl\u00ec.\nNell'immediato dopoguerra, il CLN gli dedicher\u00e0 una marca chiudilettera."}
{"id": "3008638", "revid": "1305772", "url": "https://it.wikipedia.org/wiki?curid=3008638", "title": "Donatore", "text": ""}
{"id": "3008639", "revid": "712828", "url": "https://it.wikipedia.org/wiki?curid=3008639", "title": "Go-En'y\u016b", "text": "Biografia.\nSi tratta del quinto e ultimo pretendente al Nord durante il periodo in cui vigeva il periodo Nanboku-ch\u014d detto anche Periodo delle Corti del Nord e del Sud, periodo storico che va dal 1336 al 1392, che vide l'esistenza e la contrapposizione di due corti imperiali in Giappone al tempo del Shogunato Ashikaga. Gli anni in cui regn\u00f2 furono dal 1371 sino al 1382.\nEra il secondo figlio del quarto pretendente Go-K\u014dgon, sua madre era Fujiwara no Nakako (\u85e4\u539f\u4ef2\u5b50), figlia di Hirohashi Kanetsuna (\u5e83\u6a4b\u517c\u7db1). Dalla compagna Itsuko (\u53b3\u5b50), figlia di Sanj\u014d Kintada (\u4e09\u6761\u516c\u5fe0) ebbe Motohito (\u5e79\u4ec1\u89aa\u738b) (che diventer\u00e0 l'imperatore Go-Komatsu) e Keiko (\u73ea\u5b50\u5185\u89aa\u738b) "}
{"id": "3008643", "revid": "287204", "url": "https://it.wikipedia.org/wiki?curid=3008643", "title": "Roots Hall", "text": "Il Roots Hall \u00e8 uno stadio situato a Southend-on-Sea, Essex, Inghilterra, ed \u00e8 utilizzato soprattutto per il calcio (\u00e8 la sede del club di Football League One Southend United F.C.). Con una capacit\u00e0 di 12.392, Roots Hall \u00e8 il pi\u00f9 grande stadio di calcio in Essex, ed \u00e8 la sede attuale per la finale di Essex Senior Cup. Il Southend United ha deciso di uscire da Roots Hall per un nuovo stadio di 22.000 posti entro l'inizio della stagione 2011-2012."}
{"id": "3008657", "revid": "1543377", "url": "https://it.wikipedia.org/wiki?curid=3008657", "title": "Faro di Hartland Point", "text": "Il faro di Hartland Point si trova sulla punta dell'omonimo promontorio sulla costa settentrionale del Devon, Inghilterra, vicino ad Hartland. Posto su una grande roccia all'estremit\u00e0 del promontorio di Hartland, costituisce un punto di riferimento per tutti natanti che si avvicinano al Canale di Bristol.\nIl faro fu costruito da Trinity House, l'autorit\u00e0 britannica per i fari, nel 1874, su progetto dell'ingegnere James Douglass. Il faro era presidiato da 4 custodi che abitavano in una casa adiacente al faro. Nel 1984 il faro fu automatizzato rendendo superflua l'abitazione, che fu demolita per consentire la costruzione di una piattaforma per l'atterraggio degli elicotteri.\nOggi il faro \u00e8 monitorato a distanza dal centro operativo di Trinity House ad Harwich, nell'Essex."}
{"id": "3008658", "revid": "131358", "url": "https://it.wikipedia.org/wiki?curid=3008658", "title": "The New Den", "text": ""}
{"id": "3008660", "revid": "114624115", "url": "https://it.wikipedia.org/wiki?curid=3008660", "title": "Robin (nome)", "text": "Origine e diffusione.\nEra originariamente un diminutivo francese antico del nome Roberto, il quale \u00e8 composto dai termini germanici \"hrob\" (\"fama\") e \"beraht\" (\"brillante\").\nDivenuto molto popolare grazie alla figura di Robin Hood, di recente in inglese viene usato anche come nome femminile, forse anche in riferimento al termine inglese \"robin\" (\"pettirosso\", derivante anch'esso dal nome).\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre, oppure lo stesso giorno di Roberto."}
{"id": "3008661", "revid": "670021", "url": "https://it.wikipedia.org/wiki?curid=3008661", "title": "Furla", "text": "Furla \u00e8 un'azienda di moda italiana che opera nel campo della pelletteria producendo borse, calzature, accessori.\nStoria.\nFondata a Bologna nel 1927 da Aldo e Margherita Furlanetto per occuparsi inizialmente della distribuzione di accessori femminili, nel 1955 apre in via Ugo Bassi il primo negozio Furla. A partire dagli anni settanta affiancano il padre nella guida dell'azienda i figli Carlo, Paolo e Giovanna Furlanetto. Sempre in quegli anni \u00e8 inaugurata la prima linea di borse Furla.\nLa societ\u00e0, trasformata nel frattempo in societ\u00e0 per azioni, si specializza in oggetti e accessori dedicati al mondo femminile, dalle borse, alle cinture, ai portachiavi, ai gioielli fino ad arrivare negli anni a produrre alcune linee di borse e accessori da uomo. Negli anni ottanta comincia ad entrare con i primi negozi monomarca nel mercato francese e in quello statunitense, nel 1990 approda in Giappone.\nControllata interamente da due rami della famiglia (quello che fa capo a Giovanna Furlanetto con la maggioranza delle quote, pi\u00f9 del 66%, e quello che fa invece capo agli eredi del fratello Carlo e cio\u00e8 la moglie Chiara Valentini e i figli Marco, Filippo, Silvia, Michele), l'attivit\u00e0 \u00e8 sempre stata gestita direttamente dalla famiglia fino al 2007, quando la carica di amministratore delegato \u00e8 stata affidata a un manager esterno, Paolo Fontanelli. In seguito la guida passa nel 2010 a Eraldo Poletto (con l'interruzione di un anno: esce nel 2012 per andare alla Alfred Dunhill, rientra nel maggio 2013) il quale rimane in azienda fino al 2016, pochi giorni dopo l'annuncio da parte della Tip di Giovanni Tamburi dell'inizio del processo per la quotazione in Borsa (poi slittato) con un prestito obbligazionario di 15 milioni convertibile in azioni. Nel marzo 2017 \u00e8 nominato il successore: Alberto Camerlengo, l'ex direttore generale di Furla.\nNel 2013 viene aperto il flagship store di Milano Duomo, nel 2015 viene inaugurato nel cuore di Milano Palazzo Furla (l'ex Palazzo Ricordi), nel 2016 Giovanna Furlanetto, che controlla il 66,6% della societ\u00e0 attraverso la Bloom Holding, cede parte della quota in nuda propriet\u00e0 al figlio Giuseppe Costato.\nSono aperti altri negozi monomarca fino a gestirne 467 (di cui 263 diretti) nel 2018 in cento paesi del mondo dopo avere ripreso negli ultimi due anni il controllo diretto della distribuzione acquisendo il 51% della societ\u00e0 che distribuisce il marchio in Portogallo, cinque negozi attivi a Singapore e 11 in Australia. Il Giappone \u00e8 il secondo mercato dopo quello europeo con l'area Asia Pacifico che ha registrato nel 2017 un aumento delle vendite del 50%. Nel 2018 diventa il primo mercato con una quota del 22%.\nFondazione Furla.\nNel 2008 per volont\u00e0 di Giovanna Furlanetto, attuale presidente della societ\u00e0 Furla, \u00e8 stata creata la \"Fondazione Furla\", con sede a Bologna, che si prefigge la missione di allargare le possibilit\u00e0 di affermazione dei giovani talenti nei mestieri creativi, dall'arte alla moda.\nDati economici.\nNel 2017 l'azienda ha registrato ricavi per 499 milioni di euro Nel 2018 il fatturato ha raggiunto i 513 milioni con una crescita del 5,2% a tassi costanti. L'Asia, che copre il 26% del fatturato, registra una crescita del 18,2%."}
{"id": "3008668", "revid": "599013", "url": "https://it.wikipedia.org/wiki?curid=3008668", "title": "Varun", "text": "Origine e diffusione.\nSi riferisce al dio Varu\u1e47a."}
{"id": "3008670", "revid": "84184", "url": "https://it.wikipedia.org/wiki?curid=3008670", "title": "Super 2000", "text": "La Super 2000, conosciuta anche come S2000, \u00e8 una classificazione della FIA specifica per la produzione di auto da corsa da versioni stradali. La classificazione \u00e8 divisa tra auto da rally e auto da turismo. Queste vetture sono ammesse al campionato internazionale Super 2000 (SWRC).\nL'obiettivo della FIA \u00e8 quello di permettere a un gran numero di case automobilistiche e di privati, di ridurre i costi per la costruzione di auto competitive. Il campionato \u00e8 diviso nelle due categorie che costituiscono questa classificazione.\nModelli.\nRally.\nLe seguenti vetture Super 2000 rally sono impiegate nelle competizioni.\nC'\u00e8 stato lo sviluppo e la sperimentazione di una Dacia Logan S2000 nel 2005, ma non \u00e8 stato poi portato alle gare. Dal 2011 le S2000 sono state la base per le nuove vetture del Campionato del mondo rally, alimentate da un motore 1600\u00a0cm\u00b3 turbo e dotate di una pi\u00f9 voluminosa ala posteriore, mentre le S2000 aspirate hanno continuato a concorrere nel solo campionato S-WRC.. I nuovi regolamenti tecnici per le nuove World Rally Car sono entrati in vigore dal 2011. La vetture S2000 sono state poi sostituite dalle auto R5, dotate di un motore turbocompresso da 1600\u00a0cm\u00b3 come le WRC ma leggermente depotenziate e con aerodinamica meno spinta; esse furono impiegate nel campionato cadetto, denominato WRC-2.\nTurismo.\nLe seguenti vetture da turismo sono ammesse al campionato S2000:\nSpecifiche.\nLe specifiche FIA sono i seguenti:"}
{"id": "3008671", "revid": "287204", "url": "https://it.wikipedia.org/wiki?curid=3008671", "title": "County Ground", "text": "Il County Ground \u00e8 uno stadio di calcio e rugby situato vicino al centro della citt\u00e0 di Swindon, in Inghilterra. \u00c8 lo stadio di casa dello Swindon e lo \u00e8 stato per oltre un secolo. La capienza attuale \u00e8 di 15\u00a0728, tutti a sedere (dalla met\u00e0 degli anni 1990 con la ristrutturazione).\nIl record di presenze \u00e8 di 32\u00a0000 ed \u00e8 stato fissato il 15 gennaio 1972, contro l'Arsenal nel terzo turno della Coppa d'Inghilterra.\nA nord dello stadio di calcio vi \u00e8 anche il Swindon Cricket Club."}
{"id": "3008674", "revid": "460535", "url": "https://it.wikipedia.org/wiki?curid=3008674", "title": "S2000", "text": ""}
{"id": "3008676", "revid": "197586", "url": "https://it.wikipedia.org/wiki?curid=3008676", "title": "Battaglione Corbari", "text": ""}
{"id": "3008678", "revid": "729019", "url": "https://it.wikipedia.org/wiki?curid=3008678", "title": "Donazione di organi", "text": "La donazione di organi consiste nella rimozione di uno o pi\u00f9 organi dal corpo per poterne fare utilizzi clinici quale un trapianto.\nLa rimozione di un organo o tessuto da un organismo donatore \u00e8 un prelievo di organi o tessuti; il termine espianto va riservato, invece, alla rimozione chirurgica di un organo precedentemente trapiantato e rimosso per diversi motivi, sebbene comunemente sia spesso usato nel senso di \"prelievo\".\nLa donazione da cadavere.\nGli organi da trapiantare possono essere prelevati da un soggetto deceduto, dopo che la sua morte sia stata accertata secondo le modalit\u00e0 previste dalla Legge (diverse a seconda degli Stati).\nLa morte consiste nella cessazione irreversibile di tutte le funzioni dell'encefalo (cervello e tronco encefalico). Vi si pu\u00f2 arrivare in due modi:\nLa morte dopo arresto cardiaco pu\u00f2 essere accertata \"con criteri cardiaci\" cio\u00e8 con la registrazione continua di un tracciato elettrocardiografico per almeno 20 minuti. Questo accertamento pu\u00f2 essere eseguito da un medico e deve documentare l'assenza di attivit\u00e0 del cuore, cio\u00e8 l'assenza di circolazione del sangue.\nNei soggetti con lesioni encefaliche sottoposti a trattamento rianimatorio l'accertamento \u00e8 sempre obbligatorio, indipendentemente dalla eventuale donazione di organi. In questi casi deve essere effettuato da un collegio medico costituito da tre medici specialisti: un esperto in neurofisiologia, un anestesista-rianimatore, un medico legale (o anatomo patologo, o medico di Direzione sanitaria); il collegio medico deve verificare, in un periodo di osservazione di almeno sei ore, la coesistenza di una serie di condizioni (tutte previste dalla legge) compatibili con la completa cessazione di tutte le funzioni dell'encefalo: stato di incoscienza, assenza di riflessi del tronco encefalico (struttura deputata a mantenere le funzioni fondamentali della vita), assenza di respiro spontaneo (apnea), assenza di qualunque attivit\u00e0 elettrica cerebrale verificata tramite elettroencefalogramma\nNei casi in cui non si possono effettuare tutti gli esami clinici o strumentali previsti per l'accertamento \u00e8 necessario documentare preliminarmente, cio\u00e8 prima di iniziare l'accertamento di morte, l'assenza dell'irrorazione di sangue al cervello (flusso ematico encefalico) attraverso indagini strumentali (angiografia, doppler, etc).\nUna volta accertata la morte, pu\u00f2 essere effettuato il prelievo degli organi e dei tessuti. Nel caso di soggetti morti in trattamento rianimatorio (in morte encefalica), dopo che la morte \u00e8 stata accertata, il trattamento rianimatorio viene sospeso e la salma viene portata in obitorio. Se \u00e8 previsto il prelievo di organi la ventilazione e il supporto rianimatorio vengono proseguiti al solo scopo di preservare gli organi ai fini del trapianto; il cadavere, prima di essere portato in obitorio, viene portato in sala operatoria per l'intervento di prelievo di organi.\nNei casi di morte a seguito di eventi di competenza della Magistratura, la donazione di organi e tessuti \u00e8 possibile soltanto dopo avere ottenuto il \"nulla osta\" dall'Autorit\u00e0 Giudiziaria competente.\nTrapianto da donatore vivente.\nPer molti organi non rigenerabili \u00e8 possibile il prelievo sia da donatore cadavere, sia da donatore vivente.\nLa definizione di integrit\u00e0 fisica ammette dei margini di discrezionalit\u00e0, in quanto il prelievo di organi non rigenerabili induce una diminuzione permanente di tale integrit\u00e0, non essendovi nel corpo organi privi di funzione dei quali si pu\u00f2 essere privati senza conseguenze (se non si tratta di organi malati).\nGli organi maggiormente interessati nella donazione da vivente sono i reni, in quanto doppi. In secondo luogo il fegato, dotato di una buona capacit\u00e0 di rigenerazione. Il prelievo di uno di questi organi consente al donatore di mantenere una buona qualit\u00e0 di vita, e nel contempo, di migliorare - se non salvare - la vita del ricevente.\nUn tema dibattuto \u00e8 la legittimit\u00e0 dei trapianti da feti nati privi di cervello (anencefalia), ma con un cuore e un organismo sani e trapiantabili, destinati in ogni caso a morire. Si discute dell'opportunit\u00e0 di evitare un aborto e di fare nascere tali feti, la cui condizione patologica \u00e8 nota ancor prima della nascita, per poterne trapiantare gli organi.\nIl dibattito etico riguarda da un lato la possibilit\u00e0 di aumentare la disponibilit\u00e0 di organi e di ridurre costi e ricorsi al mercato illegale, dall'altro il rischio di legalizzare l'offerta di organi tramite una donazione simulata, che sebbene fra donatore e ricevente che non si conoscono, potrebbe nascondere un pagamento fra le parti, difficilmente dimostrabile.\nTrapianto mercenario.\nIl trapianto mercenario \u00e8 quello che prevede il pagamento di un compenso ad un donatore vivente, che in cambio offre un proprio organo.\nIn questo caso il trapianto pu\u00f2 interessare solo organi e tessuti non vitali, pari (ad esempio il rene), o capaci di rigenerarsi (fegato, midollo osseo).\nIl crescente sviluppo che riguarda tale pratica \u00e8 da imputarsi alla maggiore richiesta di trapianti, alla minor disponibilit\u00e0 di trapianto da cadavere e ad un allungamento delle liste di attesa, oltre che ad una crescente offerta sul mercato internazionale. La legislazione al riguardo varia da stato a stato: in molti stati (tra cui Italia e Stati Uniti) \u00e8 vietato sul territorio nazionale; in molti paesi non esistono leggi al riguardo, ed \u00e8 quindi implicitamente consentito; in altri ancora il trapianto mercenario \u00e8 consentito e regolato da apposite leggi e disposizioni.\nIl trapianto mercenario \u00e8 uno dei temi pi\u00f9 dibattuti in bioetica. I favorevoli sostengono che una scelta consapevole del donatore non andrebbe ostacolata, seguendo i 4 principi di Beauchamp e Childress; i detrattori di tale pratica si appellano agli stessi 4 principi (autonomia, beneficenza, non maleficenza, giustizia), sostenendo che:\nLa Costituzione Europea vieta il trapianto mercenario (Titolo I, art. II-3: Diritto all'integrit\u00e0 della persona - \"Nell'ambito della medicina e della biologia devono essere in particolare rispettati: [...] c) il divieto di fare del corpo umano e delle sue parti in quanto tali una fonte di lucro\").\nLa legislazione italiana vieta l'importazione ed esportazione di organi verso Paesi nei quali \u00e8 lecita la vendita, o viene praticato un prelievo forzato dai condannati a morte. La legge sui trapianti non prevede sanzioni penali per le persone per le quali \u00e8 accertata la presenza di organi o tessuti comprati (con l'aggravante dell'et\u00e0 minorile o del ricorso a organizzazioni paramafiose), dei quali la magistratura non trova traccia tramite un controllo incrociato in una banca dati nazionale o di altri Paesi.\nPeraltro, anche chi compra un organo ed effettua un trapianto clandestino all'estero necessita di esporre la propria situazione a qualche medico, per la prescrizione dei farmaci immunosoppressivi e delle altre cure cui si sottopongono a vita i trapiantati. Altro atto che pu\u00f2 far supporre un trapianto mercenario \u00e8 l'improvvisa cancellazione dalle liste di attesa. Infine, da un controllo delle cartelle cliniche e dall'esame stesso dell'organo si \u00e8 in grado di stabilire il ceppo etnico di provenienza e, soprattutto, l'et\u00e0 del \"donatore\".\nIn Italia.\nLa Legge 1\u00ba aprile 1999 n. 91 istituisce il Sistema Informativo dei Trapianti (SIT) nell'ambito del Sistema Informativo Sanitario Nazionale, per la raccolta in un'unica banca dati, situata presso il Centro Nazionale Trapianti, delle manifestazioni di volont\u00e0, (favorevoli o contrarie) in tema di donazione degli organi e tessuti. Per quanto riguarda i riceventi, le liste di attesa sono gestite a livello regionale. Al SIT sono collegati i Centri Regionali Trapianto e le Aziende Sanitarie Locali, le quali, in base al citato D.M. del 2000, svolgono il ruolo di punti di raccolta delle dichiarazioni di volont\u00e0 dei cittadini e di trasmissione, in modalit\u00e0 telematica, dei relativi dati al SIT. Il SIT \u00e8 interconnesso con la banca dati contenente i testamenti olografi degli associati AIDO, che in tempo reale vengono resi disponibili: al 2013 pi\u00f9 di 1.230.000 adesioni raccolte, contro 141.000 dichiarazioni tramite le Aziende Sanitarie, con una prima legittimazione di fatto del testamento biologico. Dal 2013, \u00e8 possibile iscriversi al SIT anche tramite l'ufficio Anagrafe di molti comuni aderenti\nPer organi salvavita, in pazienti in condizioni di emergenza, l'andamento del trapianto deve essere seguito nel tempo, sulla base di un protocollo nazionale comune definito a cura del Centro Nazionale Trapianti. I dati devono essere raccolti in un registro nazionale..\nIl Centro Nazionale Trapianti e la Conferenza Stato-Regioni stabiliscono protocolli e linee guida comuni e nazionali, valide per i centri trapianto e le liste di attesa regionali, sul reperimento, trattamento, conservazione, trasporto e distribuzione, ovvero gestione delle liste di attesa e criteri di assegnazione.\nLa legislazione \u00e8 stata aggiornata nel tempo anche per recepire le Direttive UE in materia di selezione dei donatori, e qualit\u00e0 e sicurezza degli organi e loro trasporto; non vi sono ancora direttive che armonizzino la gestione delle liste di attesa e i criteri di assegnazione."}
{"id": "3008681", "revid": "543975", "url": "https://it.wikipedia.org/wiki?curid=3008681", "title": "Tigre contro tigre (programma televisivo)", "text": "Tigre contro tigre era un programma televisivo italiano di variet\u00e0, in onda il gioved\u00ec per 6 puntate, dal 25 agosto al 29 settembre 1966, sul Programma Nazionale, con la conduzione di Gino Bramieri e Marisa Del Frate e la direzione musicale di Aldo Buonocore. Gli autori erano Italo Terzoli e Bernardino Zapponi, il regista Vito Molinari.\nLe due tigri che danno il titolo al programma sono la televisione e il cinema, che vengono messi a confronto in una sorta di gara scherzosa, in cui Bramieri sostiene la televisione e la Del Frate il cinema. Alla trasmissione intervengono numerosi ospiti, chiamati dai conduttori a sostenere il cinema o la televisione. Lo spettacolo \u00e8 completato da scenette comiche, canzoni e balletti. "}
{"id": "3008682", "revid": "197586", "url": "https://it.wikipedia.org/wiki?curid=3008682", "title": "Antonio Spazzoli", "text": ""}
{"id": "3008689", "revid": "474175", "url": "https://it.wikipedia.org/wiki?curid=3008689", "title": "Bescot Stadium", "text": "Il Bescot Stadium, noto anche come Banks's Stadium, \u00e8 lo stadio del Walsall Football Club, situato a Walsall, in Inghilterra. \u00c8 stato costruito nel 1989 con un costo di 4\u00a0500\u00a0000\u00a0\u00a3. \u00c8 stato aperto nel 1990 da Sir Stanley Matthews e sostituisce il terreno di gioco precedente del club, Fellows Park, che si trovava un quarto di miglio lontano.\nHa una capacit\u00e0 di 11\u00a0300 a seguito di una ristrutturazione durante la stagione 2003/04. \u00c8 ormai uno stadio con posti a sedere per disabili ed \u00e8 usato come struttura per conferenze, cosa che lo rende un punto di riferimento per le comunit\u00e0 locali di privati e di commercianti.\nLo stadio ospita le partite internazionali dell'Inghilterra Under-21, le riserve dell'Aston Villa e l'Inghilterra Femminile."}
{"id": "3008692", "revid": "1566286", "url": "https://it.wikipedia.org/wiki?curid=3008692", "title": "Archie Mayo", "text": "Biografia.\nInizi\u00f2 a lavorare in teatro prima come attore poi come regista, per poi entrare nel mondo di Hollywood nel 1915, dove fu attivo fino al giorno del suo ritiro nel 1946. La sua carriera di regista ebbe inizio nel 1926, come collaboratore della Warner Bros., e prosegu\u00ec con altre grandi \"majors\" come la Twentieth Century Fox (1940) e la Metro-Goldwyn-Mayer.\nA causa del suo forte carattere entr\u00f2 spesso in contrasto con le grandi stelle del cinema con le quali ebbe occasione di lavorare e fu questo uno dei motivi che lo spinsero ad abbandonare la regia e a ritirarsi dal mondo del cinema nel 1946 dopo aver appena concluso di girare la pellicola \"Una notte a Casablanca\" con i Fratelli Marx. Tra i suoi lavori, da annoverare titoli come \"La schiava di Singapore\" (1928), \"La foresta pietrificata\" (1936) e \"Agguato sul fondo\" (1943). Riapparve nel 1968 nel mondo del cinema come produttore e mor\u00ec nello stesso anno di cancro a Guadalajara in Messico."}
{"id": "3008695", "revid": "1793900", "url": "https://it.wikipedia.org/wiki?curid=3008695", "title": "Madonna col Bambino (Cima da Conegliano Holburne)", "text": "La Madonna col Bambino della Holburne Museum of Art di Bath del Regno Unito \u00e8 un dipinto a olio su tavola (58,4x46,4\u00a0cm) della scuola di Cima da Conegliano.\nSi ipotizza che il dipinto sia una copia della Madonna col Bambino della Pinacoteca Nazionale di Bologna."}
{"id": "3008696", "revid": "124553063", "url": "https://it.wikipedia.org/wiki?curid=3008696", "title": "Organizzazione europea per l'esercizio dei satelliti meteorologici", "text": "EUMETSAT (\"European Organisation for the Exploitation of Meteorological Satellites\", in italiano Organizzazione europea per l'esercizio dei satelliti meteorologici) \u00e8 un'organizzazione intergovernativa, con l'obiettivo principale di gestire la rete europea dei satelliti meteorologici. \u00c8 responsabile infatti del lancio e del controllo dei satelliti e della trasmissione dei dati ottenuti agli interessati, nonch\u00e9 del monitoraggio del clima e dei cambiamenti climatici globali. Le sue attivit\u00e0 contribuiscono dunque ad un sistema di osservazione meteorologica satellitare globale assieme ad altre nazioni che dispongono di satelliti meteorologici.\nStoria.\nFondata nel 1986 attraverso una convenzione internazionale a cui aderiscono 30 stati europei, pur non essendo un'agenzia dell'Unione europea (Austria, Belgio, Bulgaria, Croazia, Danimarca, Estonia, Finlandia, Francia, Germania, Grecia, Irlanda, Islanda, Italia, Lettonia, Lituania, Lussemburgo, Norvegia, Paesi Bassi, Polonia, Portogallo, Regno Unito, Repubblica Ceca, Romania, Slovacchia, Slovenia, Spagna, Svezia, Svizzera, Turchia, Ungheria): questi paesi finanziano i programmi dell'organizzazione e sono i principali fruitori del sistema.\nSatelliti.\nGeostazionari.\nI satelliti meteorologici di EUMETSAT sono di due tipi: geostazionari e polari. Quelli geostazionari (la serie Meteosat) sono dislocati in alcune posizioni lungo l'equatore terrestre a un'altezza di 36.000\u00a0km, compiono un'orbita in 24 ore e rimangono fissi rispetto alla rotazione terrestre. Quindi osservano il disco terrestre sempre dalla stessa posizione e non vedono mai le calotte polari o le alte latitudini. \nPolari.\nMetop.\nI satelliti polari invece (la serie MetOp), hanno orbite cosiddette eliosincrone, cio\u00e8 orbite quasi polari che per un effetto di precessione passano sopra ogni punto della terra sempre alla stessa ora locale. Volano molto pi\u00f9 bassi, a circa 800\u00a0km da terra, compiono un'intera orbita in 100 minuti. I satelliti MetOp sorvolano l'equatore verso sud sempre alle 9.30 ora locale. Satelliti simili, ma con sorvolo dell'equatore alle 13.30 verso nord, sono gestiti dall'agenzia statunitense NOAA, con la quale EUMETSAT collabora con la distribuzione reciproca dei dati agli utenti e lo scambio di strumenti di rilevamento (europei e americani) per l'imbarco sui rispettivi satelliti. Le frequenze elettromagnetiche di osservazione meteorologica sono nella banda visibile, in quella infrarossa e in quella delle microonde.\nJason.\nJason-2\nIl satellite Jason-2 \u00e8 il frutto di una collaborazione internazionale che include EUMETSAT, CNES, e le agenzie Americane NASA e NOAA.\nJason-2 \u00e8 stato lanciato dalla stazione di Vandenberg Air Force Base a bordo di un razzo Delta II il 20 giugno 2008 alle ore 7:46 UTC. \nJason-2 fornisce regolarmente dati oceanografici fondamentali per permetterci di capire le previsioni del tempo e il monitoraggio dei cambiamenti climatici. Jason-2 fornisce dati sulle oscillazioni decennali nei grandi oceani, le variazioni su mesoscala, i venti di superficie e le condizioni delle onde. I dati di Jason-2 contribuiscono all'assimilazione dei dati da parte del Centro europeo per le previsioni meteorologiche a medio termine (ECMWF) per migliorare le previsoni sulla atmosfera globale e sugli oceani.\nJason-3 \nJason-3 \u00e8 stato lanciato il 17 gennaio 2016, dalla Vandenberg Air Force Base in California, su un razzo SpaceX Falcon 9. Il satellite \u00e8 operazionale dal 14 ottobre 2016. Jason-3 vola su un'orbita bassa non-sun-sincrona a una inclinazione di 66\u00b0 e un'altitudine di 1336 km, ottimizzata per eliminare gli effetti delle maree dalle misure di altezza della superficie del mare e livello medio del mare. Jason-2 vola sulla stessa orbita, ma spaziato di 162\u00b0. Jason-3 \u00e8 stato costruito sulla base della stessa cooperazione di Jason-2, fra EUMETSAT, NOAA, CNES e NASA, e il programma Copernicus della Comunit\u00e0 Europea contribuir\u00e0 alle spese delle operazioni come parte delle attivit\u00e0 HPOA, che forniscono anche il contributo al programma Jason-CS.\nJason-CS \nIl satellite Sentinel-6 Michael Freilich svolge la missione di altimetria radar del Programma Copernicus, con l'obiettivo di fornire misure ad alta precisione del livello globale dell'oceano.\nLa missione Sentinel-6 Michael Freilich sar\u00e0 implementata per mezzo di due satelliti della serie Jason-CS (Jason-CS A e Jason-CS B), con lo scopo di continuare le misure di altimetria dell'oceano ad alta precisione negli anni 2020\u20132030.\nUn obiettivo secondario \u00e8 di raccogliere profili verticali di temperatura ad alta risoluzione usando la tecnologia sounding delle occultazioni radio GNSS, per valutare le variazioni di temperatura nella troposfera e stratosfera e per supportare le previsioni del tempo numeriche. Il lancio \u00e8 previsto per novembre 2020. \nPaesi membri e cooperanti.\nGli stati membri contribuiscono alle spese dell'organizzazione in modo proporzionale al loro reddito. \nGli stati membri dell'organizzazione hanno accesso completo e libero alle immagini, ai dati e a tutte le informazioni prodotte da EUMETSAT. I paesi cooperanti godono di minori costi, rispetto alle nazioni estranee ad EUMETSAT, per accedere agli stessi dati, ma possono ottenere accesso completo e libero solo in caso di emergenza o rischio di disastro meteorologico. Eccezionalmente alcuni stati estranei ad EUMETSAT e membri dell'Organizzazione meteorologica mondiale possono ottenere accesso agli stessi dati per le stesse ragioni.\nAlcuni stati del mondo particolarmente poveri possono ottenere accesso ai dati Meteosat qualora il loro reddito annuale pro capite risulti, secondo la Banca Mondiale, non superiore ai 7901 dollari statunitensi."}
{"id": "3008706", "revid": "287204", "url": "https://it.wikipedia.org/wiki?curid=3008706", "title": "Huish Park", "text": "Il Huish Park \u00e8 uno stadio di calcio situato a Yeovil, Somerset, lo stadio del Yeovil Town F.C.. Lo stadio attuale \u00e8 nella periferia di Yeovil ed \u00e8 stato costruito come un sostituto per lo stadio del club, il The Huish, nel 1990."}
{"id": "3008711", "revid": "114385", "url": "https://it.wikipedia.org/wiki?curid=3008711", "title": "Chiara Frugoni", "text": "Biografia.\nCarriera accademica e altre attivit\u00e0.\nFiglia del medievista Arsenio Frugoni, si \u00e8 laureata nell'Universit\u00e0 degli studi di Roma \"La Sapienza\" nel 1964 con una tesi dal titolo \"Il tema dei tre vivi e dei tre morti nella tradizione medievale italiana\", dove gi\u00e0 si fa strada la ricerca di un metodo di lavoro che tenga in uguale conto testi e immagini, metodo da lei sempre considerato importante nella convinzione espressa che \u00abl'immagine parla\u00bb.\nNel 1965 \u00e8 stata ammessa al Diploma di perfezionamento alla Scuola Normale Superiore, e nel 1974 \u00e8 approdata all'insegnamento universitario; nel 1980 \u00e8 stata chiamata a Pisa a ricoprire la cattedra di Storia medievale. Vi \u00e8 rimasta fino al 1988, per poi trasferirsi presso l'Universit\u00e0 degli Studi di Roma Tor Vergata, dove ha insegnato fino al 2000, anno in cui rassegner\u00e0 volontariamente le dimissioni.\nIl nucleo principale della sua ricerca verte intorno alla figura di Francesco d'Assisi, cui ha dedicato libri tradotti all'estero, e numerosi articoli. In particolare ha approfondito il modo in cui le istituzioni hanno contrastato l'azione di Francesco d'Assisi. Ha collaborato e collabora a programmi televisivi e radiofonici RAI, come ad esempio, su Rai Radio 3, \"Uomini e profeti\" o \"Il Terzo Anello\". Scrive su \"La Repubblica\" e \"il manifesto\". Molti suoi saggi sono stati tradotti in inglese ed in francese.\nNel 2011 ha individuato in uno degli affreschi attribuiti a Giotto nella Basilica Superiore di San Francesco ad Assisi un profilo di diavolo tracciato tra le nuvole. Il profilo non era noto e di esso non esisteva letteratura. La notizia della scoperta \u00e8 stata diffusa nel mondo ed ha suscitato molta curiosit\u00e0, rimettendo anche in discussione varie pagine di storia dell'arte.\nVita personale.\nHa sposato Salvatore Settis nel 1965: dal matrimonio sono nati tre figli, Silvano, Andrea e Marta; il primo \u00e8 deceduto il 23 maggio 2019. Nel 1991 \u00e8 passata a nuove nozze con Donato Cioli. Chiara Frugoni \u00e8 atea."}
{"id": "3008718", "revid": "339392", "url": "https://it.wikipedia.org/wiki?curid=3008718", "title": "Dicloruro di platino", "text": ""}
{"id": "3008724", "revid": "580197", "url": "https://it.wikipedia.org/wiki?curid=3008724", "title": "Zdravko Rajkov", "text": "Caratteristiche tecniche.\nGiocava come attaccante, segnatamente come ala.\nCarriera.\nGiocatore.\nClub.\nNel 1950 inizi\u00f2 la carriera professionistica nel Vojovodina, rimanendoci per dodici anni, accumulando un totale di 510 partite e 297 gol (di cui rispettivamente 220 e 94 nel campionato jugoslavo). Queste cifre lo pongono al quinto posto per numero di partite giocate e al terzo per gol segnati con la maglia della societ\u00e0. Nel 1962 si \u00e8 poi trasferito in Svizzera, al Losanna prima e al Bienna poi, chiudendovi la carriera nel 1966. A livello di club non ha vinto alcun titolo n\u00e9 a livello nazionale n\u00e9 internazionale.\nNazionale.\nDebutt\u00f2 contro l' il 6 maggio 1951, in una partita amichevole; durante la sua militanza con la selezione jugoslava ha partecipato a , non ottenendo per\u00f2 alcuna presenza nel torneo Olimpico, e successivamente al . In quest'ultima competizione segn\u00f2 un gol, al settantatreesimo minuto della sfida contro il ; l'ultima partita giocata al Mondiale, il 19 giugno 1958 contro la , fu anche la sua ultima in Nazionale.\nAllenatore.\nCominci\u00f2 il suo lavoro di tecnico sulla panchina del Vojvodina. Trasferitosi in Iran, vi allen\u00f2, nel corso di quasi una decade, due societ\u00e0 di club (Taj e Sepahan) e la Nazionale; port\u00f2 il primo club da lui allenato in detto paese alla vittoria del Campionato d'Asia per club nel 1970. Con l' invece raggiunse la finale della Coppa delle Nazioni Africane 1980, perdendola contro la a Lagos."}
{"id": "3008726", "revid": "1684799", "url": "https://it.wikipedia.org/wiki?curid=3008726", "title": "Never Let Me Go", "text": "La frase in lingua inglese Never Let Me Go, che significa \"Non lasciarmi mai andare\", pu\u00f2 riferirsi a:"}
{"id": "3008729", "revid": "219355", "url": "https://it.wikipedia.org/wiki?curid=3008729", "title": "E966", "text": ""}
{"id": "3008733", "revid": "767487", "url": "https://it.wikipedia.org/wiki?curid=3008733", "title": "Non lasciarmi (film)", "text": "Non lasciarmi (\"Never Let Me Go\") \u00e8 un film del 2010 diretto da Mark Romanek su una sceneggiatura scritta da Alex Garland, basata sull'omonimo romanzo di Kazuo Ishiguro del 2005.\nGli interpreti principali del film sono Carey Mulligan, Andrew Garfield e Keira Knightley.\nTrama.\nKathy, Tommy e Ruth sono tre alunni di Hailsham, un collegio immerso nella campagna inglese e completamente isolato dal mondo esterno. La loro educazione \u00e8 affidata a dei tutori, che impartiscono loro lezioni di arte, storia e letteratura e incoraggiano la loro creativit\u00e0: i loro lavori migliori vengono infatti selezionati da una misteriosa \"Madame\" per essere conservati nella sua \"galleria\". In questo ambiente, apparentemente idilliaco, i tre ragazzi crescono sviluppando un legame che durer\u00e0 per tutta la vita: Ruth e Kathy stringono una forte amicizia, mentre Tommy, pur nutrendo grande simpatia per Kathy, si fidanza con Ruth.\nIn seguito, i tre ragazzi lasciano Hailsham per andare a vivere nei \"Cottages\" (fattorie in campagna dove passano le giornate in ozio - mantenuti dallo Stato - e con una relativa libert\u00e0) prima di diventare \"donatori\"; questo infatti \u00e8 il loro destino sin dalla nascita: sono dei cloni umani creati in laboratorio per donare i propri organi agli umani malati. Nonostante questo, i tre amici continuano a vivere con fatalismo e a sperare in un futuro diverso, che permetta loro di trovare un lavoro normale, il vero amore e magari un rinvio delle donazioni. L'atmosfera per\u00f2 non \u00e8 pi\u00f9 quella spensierata dell'infanzia e i rapporti fra di loro iniziano a logorarsi, sinch\u00e9 dopo un litigio Kathy decide di abbandonare i cottage e gli amici e diventare \"assistente\", cio\u00e8 di occuparsi dei donatori prima di diventarlo lei stessa.\nQualche anno dopo, Kathy incontra per caso in ospedale Ruth, ormai donatrice. Dopo qualche difficolt\u00e0 iniziale, le due ragazze recuperano la vecchia amicizia e vanno a trovare Tommy, che, nonostante abbia subito gi\u00e0 due donazioni, sembra stare relativamente bene. Ruth, che ormai sente di essere vicina alla morte, si scusa con Kathy per averla sempre tenuta lontano da Tommy, nonostante sapesse che loro due erano sempre stati innamorati l'uno dell'altra, e consegna loro l'indirizzo di \"Madame\" per chiedere un rinvio alle donazioni. Quando Ruth muore, Kathy va a cercare Tommy e diventa sua assistente. I due riescono finalmente a coronare il loro amore, ma sentono che il tempo a loro disposizione sta ormai per finire.\nPer ottenere un rinvio per Tommy, i due ragazzi decidono di rivolgersi alla misteriosa \"Madame\" di Hailsham, convinti che il loro amore e i bei disegni del ragazzo sarebbero stati sufficienti a convincerla. L'incontro con Madame sar\u00e0 per\u00f2 una cocente delusione: il loro destino non \u00e8 modificabile. Scoprono inoltre che Hailsham era parte di un esperimento per dimostrare che anche i cloni hanno un'anima e una sensibilit\u00e0 artistica, ma che, nonostante l'esperimento abbia avuto successo, il mondo non ha voluto rinunciare alle donazioni e ha deciso di chiudere la scuola. I due ragazzi, rassegnati, lasciano allora la casa di Madame e si preparano ad affrontare il loro destino.\nTommy si sottopone alla terza, fatale, operazione a cui Kathy assiste. Il film si conclude con Kathy che guarda l'orizzonte e immagina che Tommy sia l\u00ec con lei, stringendole la mano.\nKathy, che dovr\u00e0 sottoporsi alla sua prima donazione entro un mese, si rende conto che la loro vita non era diversa dalle altre, e che nessun essere umano penser\u00e0 mai di aver vissuto abbastanza.\nProduzione.\nNel 2005, ancora prima della pubblicazione del romanzo, Alex Garland scrisse una sceneggiatura per un possibile film, presentandola ai produttori Andrew Macdonald e Allon Reich. Romanek, originariamente assunto dagli Universal Studios per dirigere \"Wolfman\", nel gennaio del 2008 abbandon\u00f2 la regia a seguito di alcuni scontri avuti con il resto del cast. In seguito gli fu data la possibilit\u00e0 di dirigere un adattamento del romanzo di Ishiguro, ed egli accett\u00f2 l'offerta.\nLa produzione \u00e8 iniziata nel mese di aprile 2009 per la durata di circa nove settimane. La realizzazione del film \u00e8 frutto della collaborazione della DNA Films, fondata da Macdonald assieme a Duncan Kenworthy, e la Film4. L'attrice Carey Mulligan ha dovuto imparare a guidare per il film, sottoponendosi ad un corso intensivo di due settimane. Alla realizzazione del film hanno contribuito lo scenografo Mark Digby, premio Oscar per \"The Millionaire\". il direttore della fotografia Adam Kimmel e la compositrice Rachel Portman."}
{"id": "3008742", "revid": "124043926", "url": "https://it.wikipedia.org/wiki?curid=3008742", "title": "Commerzbank Tower", "text": "La Commerzbank Tower \u00e8 un grattacielo situato nel centro di Francoforte, in Germania.\nDescrizione.\nDopo il completamento nel 1997, raggiunse il primato per l'edificio pi\u00f9 alto d'Europa fino al 2005, quando fu scalzato dal Triumph Palace di Mosca; \u00e8 rimasto comunque l'edificio pi\u00f9 alto dell'Unione europea fino all'inaugurazione dello Shard London Bridge il 5 luglio 2012. In seguito alla Brexit, dal 1\u00ba febbraio 2020 \u00e8 nuovamente l'edificio pi\u00f9 alto dell'Unione Europea. \u00c8 alto solamente due metri in pi\u00f9 della Messeturm, anch'essa situata a Francoforte, ed edificio pi\u00f9 alto d'Europa prima della costruzione della Commerzbank.\nCon un'altezza di 259 m (300,1 includendo la luce segnaletica alla sommit\u00e0), 56 piani e 121.000 metri quadrati di spazio per uffici, ospita il Centro direzionale della Commerzbank. Include al suo interno dei giardini d'inverno. \u00c8 stata progettata da Norman Foster &amp; partners.\nA dispetto di molti altri grattacieli, la torre non ha una piattaforma di osservazione per il pubblico, al quale non \u00e8 infatti consentito l'accesso ai piani superiori. L'edificio \u00e8 illuminato di notte da uno schema di luci gialle progettate da Thomas Ende.&lt;\\3"}
{"id": "3008746", "revid": "384917", "url": "https://it.wikipedia.org/wiki?curid=3008746", "title": "Professor Agasa", "text": ""}
{"id": "3008748", "revid": "384917", "url": "https://it.wikipedia.org/wiki?curid=3008748", "title": "Dottor Agasa", "text": ""}
{"id": "3008753", "revid": "1100311", "url": "https://it.wikipedia.org/wiki?curid=3008753", "title": "Youssuf Mulumbu", "text": "Caratteristiche tecniche.\n\u00c8 un mediano dotato di buona forza fisica molto abile nel recuperare i palloni.\nCarriera.\nClub.\nDopo aver giocato con il Paris Saint Germain B, nel 2007 entra a far parte della prima squadra, salvo essere ceduto in prestito all'Amiens nella stessa stagione, tornato al PSG B nel 2009 si trasferisce nella squadra inglese del West Bromwich.\nIl 22 giugno 2015 viene ufficializzato il suo passaggio al Norwich City, dopo aver militato per sette stagioni nel West Bromwich.\nNazionale.\nHa iniziato con le giovanili francesi giocando con l'Under-20 e Under-21.\nNel 2008 sceglie di rappresentare la Repubblica Democratica del Congo, dove debutta ufficialmente il 26 marzo seguente, in un'amichevole giocata contro l'. Nel 2009 decide di lasciare la nazionale per dei problemi con la federazione congolese ma tuttavia nell'estate 2012 torna in nazionale diventando anche il capitano dei \" leopardi \".\nStatistiche.\nPresenze e reti nei club.\n\"Statistiche aggiornate al 3 marzo 2021.\""}
{"id": "3008759", "revid": "174919", "url": "https://it.wikipedia.org/wiki?curid=3008759", "title": "Movimento antimafie", "text": ""}
{"id": "3008760", "revid": "253269", "url": "https://it.wikipedia.org/wiki?curid=3008760", "title": "Sylvan Simon", "text": "Biografia.\nNato a Chicago, figlio di un manager della Universal Film Exchange, studi\u00f2 per lavorare nel mondo dello spettacolo e, dopo la laurea conseguita nel 1931, insegn\u00f2 per un anno dizione e recitazione. Successivamente, nel 1935 inizi\u00f2 a lavorare come talent-scout per la Warner Bros. Divent\u00f2 regista nel 1937 lavorando pi\u00f9 o meno fino al momento della morte prematura ed improvvisa all'et\u00e0 di 41 anni per un attacco di cuore."}
{"id": "3008761", "revid": "83290270", "url": "https://it.wikipedia.org/wiki?curid=3008761", "title": "Agente Chiba", "text": ""}
{"id": "3008763", "revid": "675761", "url": "https://it.wikipedia.org/wiki?curid=3008763", "title": "Gradi dello Heer", "text": "I gradi dello Heer esprimevano una propria gerarchia di gradi militari, cos\u00ec come la marina e l'aeronautica.\nColletti, spalline e maniche.\nLe promozioni della Wehrmacht erano date in due circostanze principali: la prima quando il soldato in questione superava un certo lasso di servizio. Ad esempio, uno \"Sch\u00fctze\" doveva essere promosso a \"Gefreiter\" dopo 6 mesi di servizio, un \"Gefreiter\" a \"Obergefreiter\" dopo 2 anni. Durante la guerra queste regole erano molto spesso dimenticate e molte promozioni erano irregolari. Secondariamente, le promozioni erano attribuite per il coraggio in battaglia, l'abilit\u00e0 di comando oppure semplicemente perch\u00e9 un superiore cadeva in combattimento e occorreva qualcuno che lo sostituisse. Ad esempio, se un caposquadra veniva ucciso e non c'erano sottufficiali al momento per sostituirlo, il comandante in seconda veniva promosso e prendeva la sua posizione.\nDati tratti da:\nComparazione dei gradi.\nNella lista che segue sono elencati i gradi partendo dal pi\u00f9 alto (\"Generalfeldmarschall\"), a quello pi\u00f9 basso (\"Sch\u00fctze\") affiancati dalla relativa comparazione con quelli del Regio Esercito:\n\"Waffenfarben\".\nIl personale dello Heer aveva anche diverse specializzazioni a seconda del reparto di appartenenza. La specializzazione veniva riconosciuta guardando la Waffenfarbe, cio\u00e8 il colore delle controspalline o dello sfondo delle mostrine.\nLe \"Waffengattungsfarben\" (cos\u00ec erano chiamate all'inizio le \"Waffenfarben\") entrarono in uso quando nel 1919 prese vita il nuovo esercito tedesco (Reichsheer). I colori distintivi delle specialit\u00e0 erano undici ma quando le forze armate tedesche iniziarono ad espandersi, questi risultarono inadeguati per distinguere i nuovi tipi di soldato.\nI colori furono:\nAgli ufficiali fu assegnato il grigio scuro \"strappato\" agli \"J\u00e4ger\" e alle truppe da montagna che ripiegarono sul verde chiaro.\nI fucilieri, nient'altro che semplici fanti o addetti alla ricognizione nelle divisioni \"Volksgrenadier\", avevano in alcuni casi le \"Waffenfarben\" bianche o color oro.\nAd allargare il gi\u00e0 ampio parco dei colori vennero le unit\u00e0 anticarro (\"Panzerj\u00e4ger\"): inizialmente si riconoscevano dalle \"Waffenfarben\" rosa e da una \"P\" disegnata nelle controspalline, ma il gran numero di specializzazioni fece s\u00ec che venissero introdotti altri colori.\nCome gi\u00e0 detto, la \"Waffenfarbe\" dipendeva dal tipo di reparto in cui il soldato militava. Ad esempio un medico arruolato in un reggimento di fanteria le aveva bianche, ma se invece faceva parte di un battaglione medico le aveva blu fiordaliso.\nIl sistema delle \"Waffenfarben\" si rivel\u00f2 comunque fallimentare. Non sempre i cambiamenti poterono essere resi effettivi a causa della carenza di materiale, altre volte capitavano errori nella fabbricazione delle parti dell'uniforme, inoltre in alcuni casi di trasferimento, al soldato era permesso mantenere il colore della vecchia unit\u00e0 se ne faceva richiesta. Il risultato di questa confusione fu che quando la guerra inizi\u00f2, nel 1939, l'uso delle \"Waffenfarben\" era notevolmente calato.\nNella tabella che segue il colore di sfondo contraddistingue la specialit\u00e0."}
{"id": "3008765", "revid": "115985666", "url": "https://it.wikipedia.org/wiki?curid=3008765", "title": "Nick Castle", "text": "Biografia.\nFiglio del coreografo Nicholas Charles Castle Sr. (1910-1968), studi\u00f2 all'University of Southern California. Divenne noto principalmente quando John Carpenter lo scelse per interpretare il ruolo del serial killer Michael Myers nel film \"Halloween - La notte delle streghe\" del 1978. Da allora collabor\u00f2 per molti anni con Carpenter in vari lavori e si dedic\u00f2 all'attivit\u00e0 di regista. \nNel 2018, dopo quaranta anni, riprende nuovamente i panni di Michael Myers nel nuovo film dedicato alla serie di \"Halloween\".\nNonostante da attore abbia interpretato ruoli in film horror e fantascientifici, da regista ha diretto numerose commedie per famiglie. Fra queste Il maggiore Payne e Dennis la minaccia"}
{"id": "3008776", "revid": "6923", "url": "https://it.wikipedia.org/wiki?curid=3008776", "title": "Honda EV Plus", "text": "La Honda EV Plus \u00e8 stata la prima vettura elettrica a batteria costruita da una grande casa produttrice che non facesse uso di una batteria piombo-acido. Ne sono stati prodotti e diffusi pochi modelli, infatti nel 1999 fu tolta dalla produzione quando la Honda annunci\u00f2 il debutto del suo primo veicolo ibrido: la Honda Insight. Ne vennero costruiti circa 300 esemplari in tutto.\nIl contesto.\nLa causa dell'insuccesso \u00e8 individuabile nel suo alto costo, 53.900 dollari (Honda tuttavia non la vendette ma la diede esclusivamente in noleggio per tre anni a $ 455 mensili) e nella sua scarsa autonomia a fronte di molte ore necessarie per la ricarica; fu prodotta per soddisfare i requisiti della \"California Air Resources Board\" per i veicoli a emissioni zero, che imponeva alle sette maggiori case automobilistiche di portare al 2% della propria produzione auto di questo tipo.\nLa EV Plus serv\u00ec all'azienda anche come banco di prova per il nuovo tipo di motore, per la centralina di controllo dell'elettronica, l'unit\u00e0 di controllo della potenza e le batterie NiMh usate in seguito nei veicoli ibridi della Honda e sviluppati in seguito nei primi veicoli a celle elettriche di combustibile.\nEra dotata di una presa per la ricarica integrata con connettore Avcon, bilanciamento passivo delle batterie, freno rigenerativo, climatizzatore a pompa di calore a corrente alternata, fari a scarica, quattro posti e parabrezza riscaldato da resistenze.\nLe unit\u00e0 commercializzate in luoghi freddi disponevano anche di riscaldatori a olio per riscaldare velocemente l'abitacolo.\nL'autonomia era tuttavia molto bassa, l'EPA la classific\u00f2 a 240 km (150 miglia), con considerevoli diminuzioni in caso di frenate continue e intense (come nel caso del traffico urbano).\nLa macchina disponeva di una batteria a 12 volt per far funzionare i comuni accessori per auto.\nHonda EV-N.\nLa Honda ha presentato il modello successivo al Tokyo Auto Show nell'ottobre 2009, prevedendo la commercializzazione a inizio 2010. Contiene un uniciclo U3-X alloggiato nella porta passeggeri."}
{"id": "3008778", "revid": "767487", "url": "https://it.wikipedia.org/wiki?curid=3008778", "title": "Marianna Li Calzi", "text": "Biografia.\nLaureata in Giurisprudenza, \u00e8 magistrato dal 1976 come Pretore di Canicatt\u00ec, poi alla corte d'appello di Palermo e poi di Caltanissetta, fino al 1994.\nEletta alla Camera nel 1994 nel proporzionale nella lista di Forza Italia, nel collegio Campania 1. \u00c8 sottosegretario di Stato al Ministero dell'Interno nel Governo Berlusconi.\nRieletta nel 1996 alla Camera, ma in Puglia, lascia nel 1997 il centro destra per aderire a Rinnovamento Italiano e diviene nel 1998 con il centrosinistra Sottosegretario alla Giustizia nel primo e secondo governo D'Alema, e poi nel governo Amato.\nNel 1999 passa all'Udeur di Mastella. Non rieletta nel 2001, torna in magistratura. Nel 2007 si dimette dalla magistratura.\nNel 2008 \u00e8 capolista al Senato, circoscrizione Lazio, del Mpa ma non \u00e8 eletta.\nUn mese dopo \u00e8 designata dal neopresidente della Regione siciliana Raffaele Lombardo quale rappresentante della Regione nel consiglio di amministrazione di Unicredit group fino al 2015, e successivamente \u00e8 presidente dell'organismo di vigilanza. \u00c8 anche vicepresidente di Credifarma.\nDal 2011 \u00e8 membro del consiglio di amministrazione di Civita Sicilia srl.\nOpere.\n\"Questione giustizia oggi: referendum o iniziativa legislativa? Atti dell'incontro dibattito\", 23-24 gennaio 1987, a cura di Marianna Li Calzi, 1988, Istituto Gramsci Siciliano."}
{"id": "3008780", "revid": "79550193", "url": "https://it.wikipedia.org/wiki?curid=3008780", "title": "Ordine di Santa Maria di Valle Josaphat", "text": "L'Ordine di Santa Maria di Valle Josaphat \u00e8 un ordine religioso cattolico nato in Palestina, al tempo delle Crociate, con lo scopo di curare gli ammalati ed accogliere e proteggere i pellegrini che si recavano in Terra Santa. Composto da monaci di origine benedettina, ebbe finalit\u00e0 prevalentemente assistenziali, anche se risultano ancora non del tutto chiarite possibili annessioni di compagini di natura cavalleresca.\nL'ordine deve il nome al luogo nel quale, secondo la tradizione cristiana, si trovava la tomba della Vergine Maria, la valle di Giosafat, posta tra Gerusalemme e il Monte degli Ulivi. In questo luogo, fin dai tempi antichi, si trovavano una chiesa e un monastero. La prima venne distrutta intorno al 1010 dal califfo Al-Hakim ma fu poi riedificata da Goffredo di Buglione, che provvide all'insediamento di religiosi giunti al suo seguito.\nSulla ricostruzione della chiesa di \"N. D. de Josaphat\", si ha notizia di una donazione effettuata nel 1112 da parte di Arnolfo di Rohes, patriarca di Gerusalemme. Tre anni dopo, re Baldovino I riconobbe i possedimenti a Ugo, primo abate dell'ordine.\nIl secondo abate, Gildone, \u00e8 citato nella \"Historia\" di Guglielmo di Tiro, in cui \u00e8 narrato che egli intervenne al Concilio di Nablus del 1120 insieme alle pi\u00f9 importanti personalit\u00e0 del Regno di Gerusalemme.\nIn quello stesso anno, Baldovino II conferm\u00f2 i possedimenti dell'abbazia di Valle Josaphat, e cos\u00ec nel 1123 arriv\u00f2 un analogo riconoscimento dal patriarca Gormond.\nGildone compare anche, come testimone, tra i sottoscrittori degli atti riguardanti alcuni privilegi concessi ai veneziani nel 1123 e, ancora, nel 1125. In questa seconda occasione figura anche Hugues de Payns, primo maestro templare.\nLa grande quantit\u00e0 di documenti giunti fino ai nostri giorni d\u00e0 la misura di come questo ordine fosse importante e considerato da sovrani e nobili, che lo gratificarono con donazioni e privilegi ratificati anche in diversi provvedimenti pontifici.\nGrazie ad una bolla emessa da Innocenzo II il 18 maggio 1140, sappiamo che l'ordine possedeva, a quella data, trenta chiese, un casale e diverse propriet\u00e0.\nIn analoghi documenti sono riportate le conferme di tutti i beni e privilegi di Valle Josaphat: da quello del 31 marzo del 1151 di papa Eugenio III, sotto l'abbaziato di Guido, ai successivi ad opera dei papi Anastasio IV, Adriano IV ed Alessandro IV, che con bolla del 30 gennaio 1255 riafferm\u00f2 i benefici accordati all'ordine dai suoi predecessori.\nQueste elargizioni riguardavano l'Oltremare come le filiali d'Occidente, tutte situate nell'Italia meridionale, dove risiedevano i signori normanni, assidui benefattori dell'Ordine sin dai primi anni del XII secolo.\nI normanni, cacciati gli arabi dal meridione, avevano come principale obiettivo della propria strategia politica la diffusione del culto latino, che passava attraverso l'istituzione di abbazie, prima benedettine, poi cistercensi, con la conseguente emarginazione dei centri monastici basiliani di rito greco, di chiara influenza bizantina.\nL'Ordine di Santa Maria di Valle Josaphat ebbe possedimenti anche al di fuori di Gerusalemme (luogo di sepoltura, tra l'altro, della regina Melisenda) e della Terra Santa, e in particolare in Puglia, Sicilia e soprattutto Calabria.\nLe donazioni riguardanti Sicilia e Calabria ottennero una prima sanzione papale gi\u00e0 con Pasquale II, con bolla del 3 gennaio 1113.\nIn Puglia c'\u00e8 testimonianza di una chiesa sita nei pressi dell'attuale San Marco la Catola (poi anche sede di un convento di Cappuccini); in Sicilia, si ricordano la rinomata \"Gancia\" di Patern\u00f2 e quella che, una volta persa la Terra Santa, divenne la sede centrale a Messina; in Calabria, figurano invece il possedimento di San Mauro di Corigliano e la popolare \"Badia\" di Paola, primo insediamento conosciuto in territorio italiano (1110).\nQuest'ultimo \u00e8 ancora oggi visibile, restando di quell'ampio complesso: la chiesa, la torre d'avvistamento, diversi corpi secondari, alcuni contrafforti ed un ampio cortile.\nIl monastero fortificato di Paola fu un centro di rilievo nell'economia agricola e commerciale della zona ed ebbe molte dipendenze. A sottolineare la sua importanza vi \u00e8 l'evento del settembre del 1190, quando vi sost\u00f2 e pernott\u00f2 Riccardo I d'Inghilterra \"Cuor di Leone\", sulla strada per Messina, dove si sarebbe imbarcato per la crociata."}
{"id": "3008782", "revid": "1776051", "url": "https://it.wikipedia.org/wiki?curid=3008782", "title": "Redemption (Little Caesar)", "text": "Redemption \u00e8 il terzo album in studio dei Little Caesar, uscito nel 2009 per l'etichetta discografica Dirty Deeds Records."}
{"id": "3008784", "revid": "108656839", "url": "https://it.wikipedia.org/wiki?curid=3008784", "title": "Dynamic time warping", "text": "Il Dynamic time warping, o DTW, \u00e8 un algoritmo che permette l'allineamento tra due sequenze, e che pu\u00f2 portare ad una misura di distanza tra le due sequenze allineate.\nTale algoritmo \u00e8 particolarmente utile per trattare sequenze in cui singole componenti hanno caratteristiche che variano nel tempo, e per le quali la semplice espansione o compressione lineare delle due sequenze non porta risultati soddisfacenti. \u00c8 stato utilizzato in diversi campi di applicazione, dal Riconoscimento vocale, al riconoscimento di attivit\u00e0 motorie.\nIn generale, DTW \u00e8 un metodo che permette di trovare una corrispondenza ottima tra due sequenze, attraverso una distorsione non lineare rispetto alla variabile indipendente (tipicamente il tempo). Alcune restrizioni per il calcolo della corrispondenza sono generalmente utilizzate: deve essere garantita la monotonicit\u00e0 nelle corrispondenze, ed il limite massimo di possibili corrispondenze tra elementi contigui della sequenza.\nEsempio di implementazione.\nQui viene riportata una implementazione del calcolo di una misura di distanza basata su DTW, quando le due sequenze sono stringhe di simboli discreti. codice_1 \u00e8 la distanza tra i simboli, e.g. codice_1 = | codice_3 |. "}
{"id": "3008795", "revid": "1313191", "url": "https://it.wikipedia.org/wiki?curid=3008795", "title": "Ugni", "text": "Ugni \u00e8 un genere di piante appartenente alla famiglia delle Myrtaceae, originario dell'America ed, in particolare, dalla parte centro meridionale di Cile ed Argentina a sud, fino al Messico, a nord.\nIl nome deriva dal termine \"U\u00f1i\" con cui i nativi Mapuche indicano frutti della specie di maggior rilievo del genere, l\"'Ugni molinae\".\nDescrizione.\nNormalmente sono arbusti sempreverdi, che possono raggiungere altezze da uno a quattro metri.\nLe foglie sono ovali, opposte, 1\u20134\u00a0cm di lunghezza, 0,2-2,5\u00a0cm di larghezza, di colore verde scuro, lucide, spesso con profumo speziato ed aromatico.\nI fiori sono pendenti da 1 a 3\u00a0cm di diametro, con quattro o cinque petali e numerosissimi stami.\nI frutti sono piccole bacche rosse o rosate, a volte bianche.\nTassonomia.\nIl genere, ora considerato separato e distinto, era in passato attribuito a \"Myrtus\" o \"Eugenia\", dai quali si distingue per i fiori pendenti, e per gli stami pi\u00f9 corti dei petali.\nAl suo interno sono comprese le seguenti 4 specie:"}
{"id": "3008801", "revid": "219355", "url": "https://it.wikipedia.org/wiki?curid=3008801", "title": "Reazione (chimica)", "text": ""}
{"id": "3008804", "revid": "219355", "url": "https://it.wikipedia.org/wiki?curid=3008804", "title": "Ione solfato", "text": ""}
{"id": "3008808", "revid": "1313191", "url": "https://it.wikipedia.org/wiki?curid=3008808", "title": "Ugni molinae", "text": "Ugni molinae \u00e8 un arbusto appartenente alla famiglia delle Myrtaceae, originario del Cile centro meridionale e delle adiacenti province argentine.\nEtimologia.\nIl nome del genere, \"ugni\", deriva dalla nominazione attribuita dalla popolazione nativa Mapuche: \"u\u00f1i\"; in spagnolo \u00e8 \"murta\" o \"murtilla\" (\"piccolo mirto\"); ed anche \"ugni\"; in inglese \u00e8 anche detto \"chilean guava\", pur essendo comunque molto dissimile dalla guava, escluso il fatto che somiglia ad una sua versione estremamente piccola. Somiglia piuttosto ad un mirtillo rosso.La pianta fu descritta nel 1782 da Juan Ignacio Molina, comunemente detto \"Abate Molina\", gesuita di origine cilena, ma residente per parte della sua vita a Bologna; dal suo cognome si ebbe L'epiteto specifico della pianta.\nDescrizione.\nL'ugni \u00e8 un arbusto da 35 a 200\u00a0cm di altezza, (quando coltivato di norma \u00e8 mantenuto a 80\u201390\u00a0cm), con fogliame sempreverde; in casi eccezionali pu\u00f2 raggiungere i tre metri di altezza.\nLe foglie sono opposte, ovali o tondeggianti, appuntite; lunghe 1\u20132\u00a0cm e larghe altrettanto o poco meno, intere, lucide e cerose, di colore verde scuro, aventi un odore speziato ed aromatico.\nI fiori sono pendenti, piccoli (1\u00a0cm di diametro), numerosi, con quattro o cinque petali di colore rosa pallido, e con numerosi corti stami.\nI frutti sono bacche tondegguanti, rosse, di colore porpora o anche bianche, piccole (1\u00a0cm di diametro), con diversi semi molto piccoli, a polpa molto dolce ed aromatica. \nI frutti maturano in autunno (in Cile da marzo a maggio), in Europa da settembre a novembre.\nDistribuzione e habitat.\nIl suo luogo principale di origine sono le foreste pluviali temperate della provincia di Valdivia, Regione di Los R\u00edos, (Cile centro meridionale), e delle contigue regioni della Argentina.\nFu introdotta in Inghilterra nel 1844 dal raccoglitore botanico William Lobb, dove divenne un frutto favorito dalla regina Vittoria, e dove fu considerata anche per il suo notevole valore ornamentale.\nLe piante di ugni hanno avuto una modesta diffusione a scopo ornamentale in alcune regioni del pianeta a clima temperato fresco;sono usate per decorazione e per i frutti, detti in inglese, \"Ugniberry\". Sono stati importati, e sono conosciuti, come \"New Zealand cranberry\" in Nuova Zelanda, e sono venduti come \"Tazziberry\" in Australia.\nLa pianta preferisce terreni neutro-acidi, con clima temperato fresco, ha una discreta resistenza all'arido; pur preferendo suoli soleggiati sopporta bene la mezza ombra (\u00e8 pianta di radura e di sottobosco).\nResiste al freddo a -10\u00a0\u00b0C, preferisce suoli ben drenati, non sopporta suoli allagati.\nUsi.\nLa pianta \u00e8 usata per formare siepi di recinzione.\nI frutti sono consumati freschi.\nL'uso dei frutti in cucina \u00e8 limitato al Cile centro meridionale, dove cresce naturalmente.\nI frutti sono usati per produrre un noto liquore: il \"murtado\" ottenuto per infusione dei frutti in soluzioni alcoliche (aguardiente) e zucchero.\nIn Cile \u00e8 preparata una composta di frutti di ugni, bolliti con cotogne e zucchero, la \"Murta con Membrillo\"\nLa polpa dei frutti \u00e8 usata come farcitaura in torte dolci."}
{"id": "3008812", "revid": "767487", "url": "https://it.wikipedia.org/wiki?curid=3008812", "title": "Pirrichio", "text": "Il pirrichio (; ) \u00e8 un piede della metrica greco-latina composto da due sillabe brevi.\nRapido e molto breve, il pirrichio non \u00e8 un vero e proprio piede (Aristosseno di Taranto, antico metricista greco, non lo inser\u00ec nemmeno fra di essi), ma pu\u00f2 essere considerato tale.\nIl suo nome deriva da \u03c0\u03c5\u03c1\u03c1\u03af\u03c7\u03b7, una danza cretese per i soldati."}
{"id": "3008831", "revid": "1318658", "url": "https://it.wikipedia.org/wiki?curid=3008831", "title": "Oudong", "text": "Oudong, latinizzato anche come Udong, meno comunemente come \"Odongk\" o \"U-Tong\" (in khmer:\u1797\u17d2\u1793\u17c6\u17a7\u178a\u17bb\u1784\u17d2\u1782), fu dal 1616 al 1866 capitale del Regno di Cambogia. \u00c8 una cittadina che si trova ad una quarantina di km a nord-nord-ovest di Phnom Penh, nella Provincia di Kandal, distretto di Ponhea Leu, lungo il tragitto della Strada Nazionale N.5.\nLa sua importanza attuale deriva dalla presenza di alcuni \"vihara\" (monasteri buddhisti) e diversi stupa (\"ch\u00eadey\" o \"chet dey\" in Khmer latinizzato), moderni o risalenti all'epoca in cui fu capitale, che conservano le spoglie di regnanti del passato e reliquie del Buddha. Gli edifici pi\u00f9 antichi sono stati in buona parte distrutti nei primi anni settanta, a causa dei bombardamenti americani, della guerra civile e delle demolizioni operate dai Khmer rossi.\nStoria.\nA seguito della decadenza dell'Impero Khmer e dell'abbandono dell'antica capitale Angkor, i successivi re khmer spostarono diverse volte la loro residenza, grossomodo nella zona dell'attuale capitale Phnom Penh. Nel 1594 i Thai conquistarono la capitale del tempo, Lovek (i cui resti giacciono pochi chilometri a nord di Oudong), causando il definitivo crollo morale oltre che fisico del regno, e costrinsero la famiglia reale a fuggire in Laos.\nNel 1618 re Chey Chettha II stabil\u00ec la propria capitale a Oudong. Due anni dopo contrasse matrimonio con una principessa della dinastia vietnamita Nguy\u1ec5n (che in quel periodo controllava il sud Vietnam, nominalmente come vassallo della dinastia regnante L\u00ea) in funzione antisiamese. Permise per\u00f2 agli ambiziosi vietnamiti di iniziare una lenta penetrazione nel delta del Mekong che avrebbe portato l'area sotto il definitivo controllo vietnamita nel secolo successivo.\nL'ultimo re ad essere incoronato ad Oudong fu Norodom, nel 1864. Due anni dopo spost\u00f2 la capitale a Phnom Penh.\nEdifici.\nLa cresta della collina principale su cui sorgono gli edifici, conosciuta come \"Phnom Preah Reach Trap\" (\"collina della fortuna reale\"), si estende per circa 1,5\u00a0km in direzione nordovest-sudest, poco a sud della cittadina. A est le si affianca senza quasi soluzione di continuit\u00e0 un rilievo minore, che ospita la moschea Ch\u0103m di \"Ta San\" (distrutta dai Khmer rossi, verr\u00e0 forse ricostruita), e il wat \"Preah Ang Chol Nipean\", che ospitava una statua di Buddha disteso, ora distrutta.\nLa cresta principale ospita all'estremit\u00e0 sud il monumento pi\u00f9 imponente: le rovine del \"Preah Vihear Ath Roes\" (o \"Attharoes\"), tempio inaugurato nel 1911 da re Sisowath in cui si trovava la famosa statua in pietra del \"Buddha da 18 cubiti\" (11\u00a0metri di altezza) da cui prese il nome. Distrutto dai Khmer Rossi, oggi ne rimangono solo le grandi colonne e frammenti della statua, mentre \u00e8 in costruzione una statua del Buddha moderna.\nSeguendo la cresta verso nord-ovest, le costruzioni principali sono:\nSegue quindi il gruppo principale, costituito da quattro grandi stupa:\nL'accesso pi\u00f9 utilizzato per raggiungere la cima della collina con gli edifici principali \u00e8 una lunga scalinata sul lato orientale. Alla base dell'altura vi \u00e8 un monumento dedicato alle vittime dei Khmer Rossi ritrovate in un centinaio di fosse comuni nei pressi.\nStatus UNESCO.\nIl sito \u00e8 stato proposto come Candidato alla lista dei Patrimoni dell'Umanit\u00e0 dell'UNESCO il 1\u00ba settembre 1992, nella categoria culturale."}
{"id": "3008839", "revid": "438678", "url": "https://it.wikipedia.org/wiki?curid=3008839", "title": "I'm No Superman", "text": ""}
{"id": "3008843", "revid": "179980", "url": "https://it.wikipedia.org/wiki?curid=3008843", "title": "Altay Izmir", "text": ""}
{"id": "3008845", "revid": "111373", "url": "https://it.wikipedia.org/wiki?curid=3008845", "title": "Gran Premio motociclistico di Svizzera 1950", "text": "Il Gran Premio motociclistico di Svizzera 1950 fu il quarto appuntamento del motomondiale 1950.\nSi svolse il 23 luglio 1950 a Ginevra (sul \"Circuito delle Nazioni\", che aveva ospitato il GP di Svizzera nel 1946 e nel 1948, anzich\u00e9 al Bremgarten, come l'edizione precedente), alla presenza di 42.000 spettatori, e vide la vittoria di Leslie Graham su AJS in 350 e 500, di Dario Ambrosini nella Classe 250, e di Eric Oliver (in coppia con Lorenzo Dobelli) nei sidecar. Il programma comprendeva anche una gara valida per il campionato svizzero della 500, vinta da Florian Camathias.\nClasse 500.\n27 piloti alla partenza, 18 al traguardo.\nClasse 350.\n32 piloti alla partenza, 21 al traguardo.\nClasse 250.\n15 piloti alla partenza, 9 al traguardo\nClasse sidecar.\n17 equipaggi alla partenza, 11 al traguardo."}
{"id": "3008850", "revid": "22475", "url": "https://it.wikipedia.org/wiki?curid=3008850", "title": "Golden Sun DS", "text": ""}
{"id": "3008857", "revid": "149587", "url": "https://it.wikipedia.org/wiki?curid=3008857", "title": "Ebersbach (Sassonia Centrale)", "text": ""}
{"id": "3008863", "revid": "1372005", "url": "https://it.wikipedia.org/wiki?curid=3008863", "title": "Elisabeth Schumann", "text": "Biografia.\nStudi\u00f2 canto a Berlino e a Dresda, e fece il suo debutto nel 1909 ad Amburgo nel \"Tannh\u00e4user\" di Richard Wagner; ad Amburgo rimase poi fino al 1919. I suoi primi ruoli furono da soubrette, ma successivamente intraprese lo studio di ruoli per soprano lirico, di coloratura e anche drammatico (Susanna in \"Le nozze di Figaro\" e Zerlina in \"Don Giovanni\" di Mozart, Eva in \"Die Meistersinger von N\u00fcrnberg\" di Wagner e Sophie in \"Der Rosenkavalier\" di Richard Strauss, che divenne il suo ruolo pi\u00f9 famoso). Nella stagione 1914-1915 cant\u00f2 alla Metropolitan Opera di New York e dal 1919 al 1938 alla Wiener Staatsoper.\nCon l'avvento del nazismo e dopo l'Anschluss nel 1938, la sua carriera, cos\u00ec come quella dell'allora suo secondo marito, il direttore d'orchestra Karl Alwin, venne bruscamente interrotta perch\u00e9 le venne proibito di lavorare. Alwin gi\u00e0 nel 1937 emigr\u00f2 in Messico, mentre la Schumann nel 1938 si trasfer\u00ec a New York, dove visse fino alla sua morte. Durante la seconda guerra mondiale si esib\u00ec in concerto e si dedic\u00f2 soprattutto all'insegnamento, in privato e al Curtis Institute of Music di Philadelphia. Dopo la guerra torn\u00f2 a cantare in Europa, soprattutto in Inghilterra. Lavor\u00f2 con artisti come Richard Strauss, Otto Klemperer, Lotte Lehmann, Bruno Walter, Wilhelm Furtw\u00e4ngler e altri. Fu la prima donna a essere nominata membro onorario della Wiener Philharmoniker."}
{"id": "3008865", "revid": "1543377", "url": "https://it.wikipedia.org/wiki?curid=3008865", "title": "Qualificazioni al campionato mondiale di calcio 1990 - UEFA", "text": "Sono elencate di seguito le date e i risultati della zona europea (UEFA) per le qualificazioni al mondiale del 1990.\nFormula.\nL' \u00e8 qualificata direttamente come paese ospitante.\nRimangono 32 squadre per 13 posti disponibili per la fase finale: si suddividono in 7 gruppi di qualificazione, quattro gruppi composti da cinque squadre e tre gruppi composti da quattro squadre.\nOgni squadra gioca partite di andata e ritorno; nei gruppi di cinque squadre si qualificano alla fase finale le prime 2 classificate, nei gruppi di quattro squadre si qualificano alla fase finale la prima classificata e le due migliori seconde.\nGruppo 1.\n qualificata.\nGruppo 2.\n' e ' qualificate.\nGruppo 3.\n' e ' qualificate.\nGruppo 4.\n' e ' qualificate.\nGruppo 5.\n' e ' qualificate.\nGruppo 6.\n' e ' qualificate.\nGruppo 7.\n' e ' qualificati."}
{"id": "3008871", "revid": "125118387", "url": "https://it.wikipedia.org/wiki?curid=3008871", "title": "Batteria piombo-acido", "text": "L'accumulatore al piombo-acido (noto impropriamente anche come batteria al piombo-acido o batteria al piombo) fu concepito nel 1859 dal fisico francese Gaston Plant\u00e9 ed \u00e8 il tipo pi\u00f9 vecchio di batteria ricaricabile (o accumulatore, per definizione), molto usata su automobili, moto e altri veicoli a motore principalmente per consentire l'avviamento del motore termico ed alimentare tutte le utenze elettriche di bordo. Il perdurare del suo successo \u00e8 dovuto non tanto alle sue capacit\u00e0 ma al costo molto basso dei materiali di cui \u00e8 composta, piombo e acido solforico. Inizialmente l'utilit\u00e0 come accumulatore non fu subito ben recepita, soprattutto in virt\u00f9 del fatto che, non esistendo metodi di produzione non chimica dell'elettricit\u00e0, avrebbe potuto essere ricaricato solamente da altre pile, per cui veniva usato solo come fonte di elettricit\u00e0 (perlopi\u00f9 utilizzata per il telegrafo) tramite creazione fisica della pila (lastre di piombo immerse in acido solforico) e smaltimento del risultante solfato di piombo una volta esaurita la carica, senza possibilit\u00e0 di inversione della reazione; tuttavia lo stato delle cose cambi\u00f2 radicalmente con l'invenzione della dinamo nel 1869, che ne permise anche la ricarica.\nNel settore del trasporto terrestre, lo standard ha imposto una configurazione di 6 celle disposte in serie, in grado di fornire una differenza di potenziale o forza elettromotrice totale, a piena carica, di 12,30-12,90 V \"a circuito aperto\" (2,05-2,15 V per la singola cella) e di circa 12 V quando \u00e8 in funzione (2 V per la singola cella), a una temperatura di riferimento di 25 \u00b0C.\nElettrochimica.\nUn accumulatore da 12 V \u00e8 formato da sei celle connesse in serie. Nello stato di carica ogni cella contiene un anodo di piombo spugnoso (Pb) e un catodo di diossido di piombo (PbO2) in una soluzione elettrolitica acquosa contenente acido solforico (H2SO4) ad una concentrazione 33.1 \"v/v\" corrispondente a 4.50 M (operativamente tali valori oscillano tra il 36.1~37.3% \"v/v\", corrispondenti rispettivamente a circa 4,69~4.88 M e densit\u00e0 dell'elettrolita, a 25 \u00b0C, pari a 1.270~1.280 kg/dm^3).\nPer comprendere la chimica della batteria piombo-acido occorre considerare proprio la dissociazione di H2SO4 (acido biprotico) in ioni HSO4\u2212 e H3O+ (prima dissociazione completa con Ka1 \u00bb 1) e in ioni SO42\u2212 e H3O+ (seconda dissociazione parziale con Ka2 = 1 10\u22122) che si verifica nella soluzione elettrolita. L'applicazione della legge di azione di massa considerando le due costanti Ka1 e Ka2 porta a calcolare le concentrazioni molari dei vari ioni all'equilibrio:\nAll'anodo avviene la semireazione di ossidazione:\nLa presenza dello ione SO42\u2212 a una concentrazione molare di 1 10\u22122 M fa precipitare lo ione Pb2+ che si sviluppa, essendo il solfato di piombo (PbSO4) un sale insolubile. Inoltre la presenza di un'alta concentrazione dello ione HSO4\u2212 (4,5 M) permette allo ione SO42\u2212 di rigenerarsi dopo la precipitazione, mantenendo una concentrazione molare costante di 1 10\u22122 M. Dal prodotto di solubilit\u00e0 (KPS) di PbSO4 (1,8 10\u22128) \u00e8 possibile calcolare la concentrazione molare dello ione Pb2+ durante il funzionamento della batteria:\nda cui [Pb2+] = 1,8 10\u22126 M durante il funzionamento della batteria.\nL'applicazione dell'equazione di Nernst alla coppia redox dell'anodo (Pb2+/Pb) porta a determinare il suo potenziale di riduzione (E), equivalente a \u22120,36 V (E\u00b0 = \u22120,13, E = \u22120,36 V).\nAl catodo avviene la semireazione di riduzione:\nAnche in questo caso la presenza dello ione SO42\u2212 fa precipitare lo ione Pb2+ che si sviluppa, come abbiamo visto per l'anodo: [Pb2+] = 1,8 10\u22126 M durante il funzionamento della batteria. \nL'applicazione dell'equazione di Nernst alla coppia redox del catodo (PbO2/Pb2+) porta a determinare il suo potenziale di riduzione (E), equivalente a 1,690 V (E\u00b0 = 1,455 V, E = 1,690 V).\nLa differenza di potenziale o forza elettromotrice tra catodo e l'anodo (\u2206E) in queste condizioni (batteria carica ma funzionante) \u00e8 quindi di 2,05 V, corrispondente a 12.30 V considerando tutte e sei le celle in serie.\nL'acido solforico, in quanto acido forte, permette al potenziale E\u00b0 del catodo (coppia PbO2/Pb2+) di essere superiore di 0,82 V rispetto a quello che si avrebbe in sua assenza (soluzione neutra a pH 7). In particolare, in quanto acido solforico presente a una concentrazione 4,5 M, permette al potenziale di elettrodo non standard (E) di essere superiore a quello standard (\"E\"\u00b0) di ulteriori 0,26 V, grazie all'abbassamento della concentrazione molare dello ione Pb2+ a opera dello ione SO42\u2212 presente in soluzione. Permette altres\u00ec al potenziale \"E\" dell'anodo (coppia Pb2+/Pb) di essere inferiore di 0,17 V rispetto ad \"E\"\u00b0, sempre grazie all'abbassamento della concentrazione dello ione Pb2+. Permette infine di tenere la concentrazione dello ione Pb2+ non solo bassa, ma anche costante, permettendo alla batteria funzionante di avere un \u2206\"E\" elevato e costante (2,0 V).\nI produttori di batterie non utilizzano solo piombo per le piastre ma aggiungono altri elementi come l'antimonio e il calcio, questi elementi servono a far diminuire i fenomeni negativi pi\u00f9 comuni nelle batterie come l'autoscarica, la vita nei cicli carica/scarica o la tendenza alla solfatazione.\nUna cella si considera convenzionalmente \"scarica\" quando ai suoi capi c'\u00e8 una tensione inferiore a 1,75 V/cella (10.50 V/batt., a 25 \u00b0C ed almeno dopo circa 10 min di riposo) e totalmente carica quando la medesima \u00e8 di 2,15 V/cella (12.90 V/batt., a 25\u00a0\u00b0C e dopo 24 h dalla carica).\nCaratteristiche.\nLa tensione \u00e8 la differenza di potenziale che si ha nella serie degli elementi (tipicamente 6 V e 12 V per batterie rispettivamente a 3 o 6 elementi), la capacit\u00e0 si esprime come la quantit\u00e0 di ampere*ora (Ah) che la batteria pu\u00f2 fornire, la scarica \u00e8 fatta in un lasso di tempo che varia tra 28800 e 36000 secondi e solitamente \u00e8 indicata dal costruttore; una batteria da 80 Ah potr\u00e0 fornire 8 A per 10 ore. Secondo il manuale tecnico delle batterie Fiamm la massima corrente erogabile \u00e8 tipicamente 6 volte la capacit\u00e0 dell'accumulatore, quindi un accumulatore, ad esempio, da 50 Ah pu\u00f2 erogare una corrente massima di 300 A (scarica dell'accumulatore in meno di 10 minuti). Invece nel caso di bassissime correnti erogate, a causa dell'inevitabile processo di autoscarica sempre presente (anche se in misura minima), la scarica non pu\u00f2 protrarsi per pi\u00f9 di qualche giorno (5 o 10), poich\u00e9 altrimenti sarebbe l'autoscarica stessa a divenire fonte importante di consumo.\nLa corrente di spunto in una batteria \u00e8 la massima corrente di picco, fornibile per un tempo breve, necessario per avviare il motore. Per una normale batteria da avviamento da 50 Ah la corrente di spunto \u00e8 450 A \nPer avere una batteria efficiente, e che duri nel tempo, \u00e8 necessario ricaricarla regolarmente con una corrente pari a 1/10 della sua capacit\u00e0 massima: contrariamente a quanto si pensa, la ricarica degli accumulatori al piombo \u00e8 un processo piuttosto lungo e che deve seguire un certo numero di passaggi qualora si desideri ottenere la massima capacit\u00e0 prevista, con un basso tasso di autoscarica e vite operative piuttosto lunghe (anche di 10~12 anni).\nInfatti per evitare che lentamente possano verificarsi persistenti fenomeni di graduale \"solfatazione\" (implicito nell'uso dell'accumulatore, per il suo funzionamento), \u00e8 fondamentale il controllo del livello del liquido nelle celle e della sua densit\u00e0 a batteria carica e fornire correnti di ricarica secondo cicli IUIa (in accordo alle norme DIN 41773): questo perch\u00e9 gli attuali accumulatori, specialmente per autotrazione caratterizzati da elevate correnti di spunto e capacit\u00e0 ragguardevoli se paragonate a quelle di 20-30 anni fa, possiedono piastre molto sottili e delicate e che richiedono quindi particolari cautele durante il processo di ricarica per raggiungere tempi di vita lunghi. \nInfine una nota conclusiva: \"gli accumulatori al piombo non amano rimanere scarichi e/o parzialmente carichi; devono sempre essere carichi al 100% ed essere ricaricati (meglio se con correnti modeste/moderate e per lungo tempo) il prima possibile dopo l'utilizzo, una volta attivati con l'elettrolita.\"\nQuesta \u00e8 una loro caratteristica fisico chimica che non pu\u00f2 essere variata.\nVantaggi e svantaggi.\nLe tipologie di guasti pi\u00f9 comuni cui sono soggette le batterie al piombo, se non sono ben tenute ed impiegate entro i limiti prescritti dalle case costruttrici, sono: corto circuito interni, la solfatazione delle piastre/celle e le perdite di acido, anche se quest'ultimo tipo di danneggiamento \u00e8 un evento particolarmente raro, vista l'affidabilit\u00e0 degli attuali involucri in materiale plastico. \nIl corto circuito si verifica quando in un elemento vengono a toccarsi due piastre di polarit\u00e0 opposta a causa della rottura del separatore per azione meccanica (urti, vibrazioni) o per l'accumularsi sul fondo della cella di materia attiva (tipicamente PbO2 nelle piastre positive) sfuggita dagli alveoli accidentalmente rotti, anche per solfatazione o prolungata corrosione dell'acido in elevata concentrazione. \nInoltre anche eccessive e prolungate correnti di carica possono surriscaldare le piastre e, addirittura, deformarle per dilatazione termica nei casi pi\u00f9 gravi.\nLa \"solfatazione\" delle piastre/celle, invece, \u00e8 un processo chimico naturale che si verifica tutte le volte che un accumulatore al piombo acido viene scaricato per fornire energia elettrica ad un utilizzatore esterno o \u00e8 lasciato per lungo tempo inattivo, nel qual caso i processi di autoscarica/dispersioni interni (sempre presenti) riducono l'energia disponibile inizialmente presente nell'accumulatore. \nIn questi casi la densit\u00e0 dell'elettrolita presente, costituito da acido solforico (H2SO4), si \"abbassa\" dall'iniziale valore (a 25 \u00b0C) di circa 1.270 ~ 1.280 kg/m^3 (batteria \"carica\" al 100%), a livelli tanto pi\u00f9 prossimi a quelli dell'acqua pura (1.000 kg/m^3), quanto pi\u00f9 \"basso\" \u00e8 il valore della carica residua presente nello accumulatore (o pi\u00f9 alto \u00e8 il tasso di scarica): di fatto un valore di soglia \"minimo\" consigliato, per brevissimi periodi, \u00e8 di circa 1.100 kg/dm^3, pari ad una carica residua di appena il 20% del valore nominale. \nSe il processo di solfatazione avviene creando dei finissimi cristalli bianchi di solfato di piombo (PbSO4) uniformemente dispersi sulle piastre positive e negative, siamo in presenza di un accumulatore che ha subito una parziale scarica e/o che tale condizione perdura da poco tempo. \nViceversa se il processo di scarica \u00e8 molto profondo e/o perdura da molto pi\u00f9 tempo (caso di accumulatori lasciati scarichi) e le ricariche sono \"parziali\", i cristalli di solfato di piombo (poco solubili in acqua) si accrescono continuamente in dimensioni e possono anche staccarsi dalle piastre: in tal caso si dice che l'accumulatore \u00e8 pesantemente solfatato, poich\u00e9 \u00e8 molto difficile riottenere acido liquido tramite un normale processo di ricarica (il materiale caduto sul fondo della cella non pu\u00f2 pi\u00f9 partecipare ai processi elettrolitici, poich\u00e9 non attraversato dalla corrente di carica/scarica). \nInoltre le piastre sono molto porose (spugnose) e delicate, specialmente quelle positive (composte da PbO2), possono subire una riduzione della superficie attiva utile, poich\u00e9 l'accrescimento dei cristalli di PbSO4 in genere porta ad una deformazione permanente/danneggiamento meccanico delle stesse e, pertanto, ad una permanente riduzione della capacit\u00e0 effettiva della batteria: nella pratica, infatti, le piastre positive sono quelle che decretano la \"morte\" dell'accumulatore. \nConseguentemente l'accumulatore mantiene male la carica, aumenta la sua resistenza interna (i cristalli bianchi di PbSO4 accresciuti sono pessimi conduttori di carica elettrica ed anche la ridotta densit\u00e0 dell'elettrolita contribuir\u00e0 a peggiorare la situazione) e le correnti di spunto fornite si riducono consequenzialmente, cos\u00ec come la sua capacit\u00e0: in pratica lentamente la batteria si \"spegne\", ovvero cesser\u00e0 di funzionare nel momento che qualche sua cella avr\u00e0 una o pi\u00f9 piastre in cortocircuito/perdita di materia attiva causata dalle deformazioni suddette.\nLa sua capacit\u00e0 di fornire un'elevata potenza istantanea all'accensione la rende piuttosto potente. Questa caratteristica, insieme al suo costo basso, la rende conveniente per l'uso nei veicoli a motore per alimentare il motorino d'avviamento per un tempo di pochi secondi. Quando la batteria \u00e8 nella fase di scarica, si deposita solfato di piombo sulle piastre in forma cristallina, proseguendo ulteriormente nel processo, aumenter\u00e0 la quantit\u00e0 di solfato fino a diventare uno strato biancastro di \u2018solfato bianco di piombo. Scaricandola completamente, si interrompe l'attivit\u00e0 elettrochimica della batteria stessa, che potr\u00e0 e dovr\u00e0 essere ricaricata solo ad un livello molto inferiore alla sua capacit\u00e0 nominale. Se lasciata in queste condizioni per molto tempo, il solfato che si former\u00e0 impedir\u00e0 la ricarica della batteria stessa, rendendola completamente inutilizzabile; pertanto in caso di prolungata inattivit\u00e0 dell'accumulatore, \u00e8 necessario procedere alla sua ricarica almeno una volta al mese (la frequenza delle ricariche \u00e8 strettamente legata alla temperatura d'immagazzinamento, infatti i processi di autoscarica \"aumentano\" all'aumentare della temperatura).\nInoltre anche scariche parziali, ma prolungate e ripetute nel tempo, senza una successiva fase di ricarica, danno origine allo stesso fenomeno, anche se pi\u00f9 lentamente e con esiti meno evidenti. Altra causa di guasto per una batteria \u00e8 il livello troppo basso dell'elettrolita che deve sempre coprire le piastre: questo avviene per l'evaporazione dell'acqua per riformare l'acido in seguito alla reazione chimica in fase di ricarica. Se le piastre rimangono scoperte nella parte superiore si ossidano a causa dell'ossigeno dell'aria, la parte inferiore invece \u00e8 in un liquido molto pi\u00f9 acido rendendone possibile il loro sfaldamento che determina una caduta, sul fondo della batteria, di materiale conduttivo che pu\u00f2 arrivare a cortocircuitare l'elemento stesso della batteria rendendolo inutilizzabile o nei casi peggiori causare la fusione del medesimo. Per il rabbocco bisogna utilizzare solo acqua distillata, senza mai aggiungere acido.\nIl rapporto energia/peso ed energia/volume sono piuttosto bassi, anche se negli ultimi decenni sono stati migliorati alquanto principalmente ricorrendo ad un consistente aumento della superficie attiva delle piastre (utilizzo di processi di sinterizzazione della materia attiva e riduzione dello spessore delle piastre e dei separatori), svantaggio comunque superabile considerando che i veicoli a motore hanno sufficiente spazio per alloggiarle ed il costo di tali accumulatori \u00e8 tra i pi\u00f9 bassi in assoluto (grazie all'utilizzo di materie prime estremamente economiche). Inoltre non \u00e8 da trascurare il fatto che negli attuali impianti industriali di produzione di questa tipologia di accumulatori il piombo, l'acido solforico e le plastiche degli involucri vengono praticamente riciclati per oltre il 90-95% e che le contenute temperature per la lavorazione/raffinazione del piombo dai contaminanti concorre nella riduzione delle emissioni di anidride carbonica rispetto ad altre tipologie di batterie ottenute con materiali pi\u00f9 pregiati e rari.\nNello stato di batteria scarica i due elettrodi di PbO2 (polo positivo) e Pb (polo negativo) sono completamente trasformati in solfato di piombo (PbSO4) con conseguente forte diluizione dell'elettrolita che, al limite, pu\u00f2 divenire solo acqua ~ pura per batteria al 100% scarica: la temperatura di congelamento dell'acido contenuto \u00e8 di circa \u221260\u00a0\u00b0C con densit\u00e0 di 1.270-1.280 kg/dm^3 (intorno al 36-37% in peso di acido) per una batteria completamente carica (100%). Nel caso la batteria sia parzialmente o, totalmente scarica la concentrazione dell'acido solforico diminuisce e provoca l'abbassamento crioscopico dell'acqua la temperatura di congelamento sale rapidamente fino a circa \u22127\u00a0\u00b0C per una densit\u00e0 dell'elettrolita di 1.100 kg/dm^3 (14.7% in peso di acido), cui compete una capacit\u00e0 residua dell'accumulatore del ~ 20% (nel caso di completa scarica, la temperatura di congelamento sale a 0 \u00b0C, avendo sola acqua).\nLa maggior parte delle batterie piombo-acido con elettrolita liquido di grossa capacit\u00e0 hanno celle non sigillate. Questo permette ad idrogeno ed ossigeno di uscire dalla batteria in forma di miscela gassosa esplosiva rendendo necessarie adeguate cautele per limitarne il pericolo nell'ambiente di ricarica. Tali gas vengono sviluppati dall'elettrolisi di H2O dell'elettrolita liquido in caso di sovraccarica eccessiva della batteria. L'elettrolita acido \u00e8 inoltre irritante e corrosivo per pelle e vestiti."}
{"id": "3008876", "revid": "1305772", "url": "https://it.wikipedia.org/wiki?curid=3008876", "title": "Felice Calvi", "text": ""}
{"id": "3008881", "revid": "293377", "url": "https://it.wikipedia.org/wiki?curid=3008881", "title": "Emilio Santamaria", "text": ""}
{"id": "3008883", "revid": "33689", "url": "https://it.wikipedia.org/wiki?curid=3008883", "title": "Flakpanzer IV", "text": "Generalmente si indica con il termine Flakpanzer IV una serie di semoventi antiaerei tedeschi basati sullo scafo del carro armato medio Panzer IV. \nIn ordine di sviluppo:"}
{"id": "3008885", "revid": "287204", "url": "https://it.wikipedia.org/wiki?curid=3008885", "title": "15716 Narahara", "text": "15716 Narahara \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,7763225\u00a0UA e da un'eccentricit\u00e0 di 0,1890367, inclinata di 15,24560\u00b0 rispetto all'eclittica."}
{"id": "3008888", "revid": "287204", "url": "https://it.wikipedia.org/wiki?curid=3008888", "title": "20019 Yukiotanaka", "text": "20019 Yukiotanaka \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,6751325\u00a0UA e da un'eccentricit\u00e0 di 0,3349437, inclinata di 2,18852\u00b0 rispetto all'eclittica."}
{"id": "3008891", "revid": "132266", "url": "https://it.wikipedia.org/wiki?curid=3008891", "title": "Public Health Service Commissioned Corps", "text": ""}
{"id": "3008894", "revid": "339392", "url": "https://it.wikipedia.org/wiki?curid=3008894", "title": "Parco regionale della Bessa", "text": ""}
{"id": "3008899", "revid": "1048993", "url": "https://it.wikipedia.org/wiki?curid=3008899", "title": "Emanuela Damasio", "text": ""}
{"id": "3008900", "revid": "287204", "url": "https://it.wikipedia.org/wiki?curid=3008900", "title": "23608 Alpiapuane", "text": "23608 Alpiapuane \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,5580462\u00a0UA e da un'eccentricit\u00e0 di 0,1290162, inclinata di 13,51609\u00b0 rispetto all'eclittica."}
{"id": "3008904", "revid": "1924342", "url": "https://it.wikipedia.org/wiki?curid=3008904", "title": "I Wanna Be Down", "text": "I Wanna Be Down \u00e8 un singolo della cantante statunitense Brandy, pubblicato nel 1994 come primo estratto dal primo album in studio \"Brandy\".\nDescrizione.\nProdotto da Keith Crouch e scritto dallo stesso insieme a Kipper Jones, il disco \u00e8 stato pubblicato nel 1994 come singolo d'apertura dell'album di debutto dell'artista, \"Brandy\". Il singolo ha raggiunto la prima posizione della classifica Hot R&amp;B/Hip-Hop Songs di \"Billboard\" e \u00e8 entrato nella top10 della Hot 100. Il singolo \u00e8 stato anche certificato disco d'oro e ha avuto particolare successo anche in Oceania. Il remix della canzone ha fruttato a Brandy una nomination ai Grammy Awards come Best Rap Performance By A Duo Or A Group, mentre la versione originale ha vinto diversi altri premi.\nVideo musicale.\nIl video musicale \u00e8 stato diretto da Keith Ward e mostra la cantante alle prese con il ragazzo di cui \u00e8 interessata. Brandy viene mostrata inizialmente sdraiata su un tappeto di velluto viola mentre esegue il brano parlando al telefono. In una scena successiva la cantante viene mostrata mentre si dondola su un'altalena in un cortile pieno di foglie secche, e in un'altra ancora mentre si trova seduta su una sedia all'interno di un edificio in legno abbandonato. La scena finale vede Brandy e molti altri giovani divertirsi davanti alle loro jeep parcheggiate nei pressi di un bosco. Il look di Brandy rispecchia la moda in voga tra gli adolescenti nei primi anni 1990, fatta di treccine, cappelli con visiera e gilet di jeans\nRemix.\nL'Atlantic Records, visto il successo della canzone, decise di produrre un altro video, stavolta per il remix del brano chiamato \"I Wanna Be Down (Human Rhythm Hip Hop remix)\", che vedeva la partecipazione delle rapper MC Lyte, Yo-Yo e Queen Latifah. Il video, diretto da Hype Williams, \u00e8 molto pi\u00f9 semplice di quello per la versione originale del brano, e vede le quattro artiste eseguire le loro strofe su uno sfondo neutro, bianco o nero a seconda delle scene. Le artiste sono vestite con abiti e cappelli oversize. Il video, parzialmente a colori e in bianco e nero, vede anche la partecipazione di un giovanissimo Ray J, fratello della cantante.\nRiconoscimenti.\nIl remix della canzone ha ricevuto una nomination ai Grammy Awards del 1996 nella categoria Best Rap Performance By A Duo Or A Group. Nello stesso anno Brandy ha ricevuto altre due nomination ai Grammy, una come Best New Artist e una come Best R&amp;B Female Vocal Performance per \"Baby\". Il video del remix ha ricevuto una nomination come miglior video rap agli MTV Video Music Awards del 1995, mentre altri due video di Brandy, \"Brokenhearted\" e \"Baby\" hanno preso una nomination rispettivamente per Miglior Fotografia e Miglior Coreografia. Il singolo ha trionfato ai Soul Train Music Awards del 1995 come Miglior brano R&amp;B/Soul di un'artista femminile, mentre ai Soul Train Lady of Soul Music Awards del 1996 ha permesso a Brandy di portare a casa due premi, Best R&amp;B/Single, Solo e Best R&amp;B/Soul Song of The Year.\nSuccesso commerciale.\nIl singolo ha raggiunto la prima posizione della classifica R&amp;B statunitense durante la settimana del 22 ottobre 2004, rimanendovi per quattro settimane consecutive. Il singolo ha speso ben 38 settimane nella suddetta classifica, mentre ne ha spese 28 nella Hot 100, dove ha raggiunto la posizione numero 6 nel dicembre 1994.\nLa canzone \u00e8 entrata anche nella top40 del Regno Unito, mentre in Oceania ha visto un successo maggiore. In Australia ha raggiunto la posizione numero 12, passando sei settimane in top20, e in Nuova Zelanda ha fatto di meglio, arrivando fino al numero 11."}
{"id": "3008908", "revid": "287204", "url": "https://it.wikipedia.org/wiki?curid=3008908", "title": "12746 Yumeginga", "text": "12746 Yumeginga \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,2386535\u00a0UA e da un'eccentricit\u00e0 di 0,1905962, inclinata di 4,70963\u00b0 rispetto all'eclittica."}
{"id": "3008913", "revid": "287204", "url": "https://it.wikipedia.org/wiki?curid=3008913", "title": "13561 Kudogou", "text": "13561 Kudogou \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 3,1702411\u00a0UA e da un'eccentricit\u00e0 di 0,1635790, inclinata di 17,04988\u00b0 rispetto all'eclittica."}
{"id": "3008914", "revid": "1543377", "url": "https://it.wikipedia.org/wiki?curid=3008914", "title": "Qualificazioni al campionato mondiale di calcio 1990 - CONMEBOL", "text": "Sono elencate di seguito le date e i risultati della zona sudamericana (CONMEBOL) per le qualificazioni al mondiale del 1990.\nAvvenimenti.\nL'ultima partita del gruppo C tra Brasile e Cile fu sospesa al 70\u00ba minuto, dopo che Roberto Rojas, portiere della Nazionale cilena, si accasci\u00f2 a terra al 69\u00ba, in seguito alla caduta di un bengala lanciato dalle tribune e diretto nelle sue vicinanze; Rojas perde sangue dalla testa, e sostiene di non poter continuare l'incontro. L'arbitro, l'argentino Loustau, non si avvicina per verificare la situazione, e i cileni abbandonano il campo per protesta, su decisione del vice-capitano Fernando Astengo.\nIl Brasile rischia pertanto la sconfitta a tavolino e l'esclusione d'ufficio dal Campionato mondiale 1990. Qualche giorno dopo viene pubblicata una foto del reporter Ricardo Alfieri, che mostra che il bengala \u00e8 caduto dietro a Rojas, a una certa distanza dal portiere cileno; altre immagini dimostrano che Rojas, anzich\u00e9 allontanarsi dal fumo, vi si avvicina, e che inizia a sanguinare solo qualche decina di secondi dopo la caduta del fumogeno.\nUna volta constatato che la ferita \u00e8 larga pochi centimetri ed \u00e8 provocata da un taglio netto di una lama, il Brasile protesta con la FIFA: viene cos\u00ec formata una apposita commissione (la Commissione Mosquera) con lo scopo d'indagare sugli avvenimenti dell'incontro del Maracan\u00e3. Rojas infine confessa che la ferita \u00e8 autoinflitta: aveva nascosto una lametta nei guanti, e aveva aspettato il momento propizio (giacch\u00e9 sapeva che la partita sarebbe stata molto accesa, anche sugli spalti) per tagliarsi e simulare un colpo ricevuto da un oggetto lanciato dalle tribune. La FIFA squalific\u00f2 a vita Rojas, e il Cile venne escluso dalle qualificazioni a ; altre sanzioni vennero inflitte a Jorge Aravena e Fernando Astengo, nonch\u00e9 ad alcuni dirigenti cileni.\nFormula.\n10 membri FIFA: l' \u00e8 qualificata di diritto come campione in carica. Quindi rimangono 9 squadre per 2,5 posti disponibili per la fase finale. Tre gruppi di qualificazione di tre squadre ciascuno, con scontri di andata e ritorno. Si qualificano le due migliori vincitrici dei gruppi, la peggiore vincitrice gioca lo spareggio contro la vincente dell'OFC.\nGruppo A.\nClassifica.\n qualificato.\nGruppo B.\nClassifica.\n accede allo spareggio intercontinentale contro la vincente dell'OFC.\nGruppo C.\nClassifica.\n qualificato."}
{"id": "3008915", "revid": "363629", "url": "https://it.wikipedia.org/wiki?curid=3008915", "title": "Diesel 2000", "text": "La Diesel 2000 \u00e8 una classificazione FIA per le vetture da turismo con motori turbodiesel. Applica le stesse regole della Super 2000 tuttavia il Diesel 2000 consente solo i 4 cilindri turbo diesel con una capacit\u00e0 massima di 2000 cm\u00b3..\nLa categoria \u00e8 stata introdotta per il Campionato Europeo Turismo nel 2004 per consentire alle vetture turbodiesel di competere insieme al motore a benzina esistenti nei veicoli della Super 2000... Quando il Campionato Europeo \u00e8 stato aggiornato a diventare il World Touring Car Championship nel 2005, entrambi Diesel 2000 e Super 2000 avevano il diritto di competere per il nuovo titolo."}
{"id": "3008923", "revid": "287204", "url": "https://it.wikipedia.org/wiki?curid=3008923", "title": "13564 Kodomomiraikan", "text": "13564 Kodomomiraikan \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,2394050\u00a0UA e da un'eccentricit\u00e0 di 0,1598564, inclinata di 3,56716\u00b0 rispetto all'eclittica."}
{"id": "3008924", "revid": "770813", "url": "https://it.wikipedia.org/wiki?curid=3008924", "title": "Royal Bhutan Army Air Wing", "text": "Il Royal Bhutan Army Air Wing, tradotto letteralmente dalla lingua inglese come Stormo aereo del Reale esercito bhutanese, \u00e8 l'attuale aeronautica militare del Bhutan, componente aerea del Royal Bhutan Army, l'esercito bhutanese.\nIstituito successivamente alla fondazione dell'esercito, nel 1950, rappresenta una piccola forza di interposizione tra le superpotenze Cina ed India.\nL'Air Wing per l'assistenza durante le operazioni aeree si appoggia all'Eastern Air Command della Bh\u0101rat\u012bya V\u0101yu Sen\u0101. Negli ultimi anni l'India ha contribuito ad avviare Bhutan a sviluppare le sue forze militari in tutti i settori attraverso donazioni e l'addestramento del proprio personale militare.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3008926", "revid": "287204", "url": "https://it.wikipedia.org/wiki?curid=3008926", "title": "17516 Kogayukihito", "text": "17516 Kogayukihito \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,5374955\u00a0UA e da un'eccentricit\u00e0 di 0,1780758, inclinata di 3,78339\u00b0 rispetto all'eclittica."}
{"id": "3008927", "revid": "767487", "url": "https://it.wikipedia.org/wiki?curid=3008927", "title": "UNICEF Open 2010", "text": "L'UNICEF Open 2010 \u00e8 stato un torneo di tennis giocato sull'erba. Era la 21\u00aa edizione dell'UNICEF Open, fino al 2009 noto come Ordina Open, facente parte della categoria ATP World Tour 250 series nell'ambito dell'ATP World Tour 2010, e della categoria International nell'ambito del WTA Tour 2010. \u00c8 stato un evento combinato sia maschile che femminile, e si \u00e8 giocato all'Autotron park di 's-Hertogenbosch, nei Paesi Bassi, dal 13 a 19 giugno 2010.\nPartecipanti ATP.\nAltri partecipanti.\nI seguenti giocatori hanno ricevuto una wild card:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild card:\nLe seguenti giocatrici sono passate dalle qualificazioni:\nCampioni.\nSingolare maschile.\n Serhij Stachovs'kyj ha battuto in finale Janko Tipsarevi\u0107 6-3, 6-0\nSingolare femminile.\n Justine Henin ha battuto in finale Andrea Petkovi\u0107, 3-6, 6-3, 6-4\nDoppio maschile.\n Robert Lindstedt / Horia Tec\u0103u hanno battuto in finale Luk\u00e1\u0161 Dlouh\u00fd / Leander Paes 1-6, 7-5, [10-7]\nDoppio femminile.\n Alla Kudrjavceva / Anastasija Rodionova hanno battuto in finale Vania King / Jaroslava \u0160vedova 3-6, 6-3, [10-6]"}
{"id": "3008929", "revid": "3115", "url": "https://it.wikipedia.org/wiki?curid=3008929", "title": "Felice Calvi (storico)", "text": "Biografia.\nNato a Milano, Felice Calvi era figlio di una famiglia di origini genovesi, trasferitasi a Milano nel XVIII secolo. Suo padre Girolamo, era stato a suo tempo scrittore e biografo di artisti lombardi della sua epoca e fu probabilmente in questo ambiente che Felice si form\u00f2 e costru\u00ec la propria passione per la storia. Prosegu\u00ec i propri studi sotto la guida di Achille Mauri ed Ignazio Cant\u00f9 per poi frequentare il liceo di Sant'Alessandro, iscrivendosi in seguito all'Universit\u00e0 degli Studi di Pavia per la facolt\u00e0 di Giurisprudenza.\nDal 1844 si iscrisse alla Rivista Europea di Milano e prese a frequentare anche il Caff\u00e8 Pedrocchi di Padova. Nel 1852 pubblic\u00f2 il proprio primo romanzo, \"Un castello nella campagna romana\", che per\u00f2 non ebbe successo, pubblicando cinque anni pi\u00f9 tardi \"Una regina alla moda\", poi \"Leonilda\" (1860) e \"Claudia\" (1862), i quali riscossero invece un discreto successo per via della sua sagace capacit\u00e0 di satira verso gli sprechi dell'aristocrazia lombarda dell'epoca.\nNel 1870 divenne presidente del Monte di Piet\u00e0 di Milano e parallelamente continu\u00f2 ad interessarsi di storia e di ricerca, pubblicando nel 1871 la propria prima opera orientata in questo senso dal titolo \"Vicende del Monte di Piet\u00e0\" dove per primo tracci\u00f2 le origini dell'istituzione milanese affidandone la fondazione al patriziato cittadino che gi\u00e0 in epoche antiche aveva sentito il bisogno di organizzare la beneficenza. L'opera ebbe un enorme successo non tanto per i contenuti ma perch\u00e9 essa lasciava emergere chiaramente la tradizione civica del popolo lombardo durante i lunghi secoli del dominio straniero.\nFu membro della Societ\u00e0 Storica Lombarda sotto la presidenza di Cesare Cant\u00f9, dal 1886 sino alla propria morte, subentrando allo stesso Cant\u00f9 nella carica di presidente dell'istituzione alla morte di questi nel 1895, reggendo tale carica sino al 1899 quando divenne presidente onorario lasciando l'incarico nelle mani di Francesco Novati. Si dedic\u00f2 quindi a vita privata, ritirandosi nella frazione di San Vito di Gaggiano (MI) dove acquist\u00f2 diversi fondi agricoli e si dedic\u00f2 ancora una volta alla storia, operando un recupero storico-artistico della chiesa locale.\nA Felice Calvi e ad altri esponenti illustri della sua famiglia \u00e8 dedicato il fondo omonimo, contenente numerose pubblicazioni e fotografie d'epoca raccolte dal Calvi durante la sua lunga attivit\u00e0 di scrittore e storico, oltre a documenti privati della famiglia a partire dal XVIII secolo. Dal 2008 l'intero patrimonio \u00e8 stato donato all'Universit\u00e0 degli Studi di Milano.\nOpere.\nIl suo romanzo d'esordio \u00e8:\nLe sue opere, incentrate sulla storia milanese dal medioevo alla dominazione austriaca, sono:"}
{"id": "3008931", "revid": "61051", "url": "https://it.wikipedia.org/wiki?curid=3008931", "title": "Aeronautica militare del Bhutan", "text": ""}
{"id": "3008932", "revid": "226458", "url": "https://it.wikipedia.org/wiki?curid=3008932", "title": "Madonna col Bambino (Cima da Conegliano Philadelphia)", "text": "La Madonna col Bambino \u00e8 un dipinto a olio su tavola (60,3x47,6\u00a0cm) di Cima da Conegliano conservato nel Philadelphia Museum of Art."}
{"id": "3008939", "revid": "1442080", "url": "https://it.wikipedia.org/wiki?curid=3008939", "title": "UNICEF Open 2010 - Singolare maschile", "text": "Il singolare maschile dell'UNICEF Open 2010 \u00e8 stato un torneo di tennis facente parte dell'ATP World Tour 2010.\nIl campione uscente era Benjamin Becker, ma \u00e8 stato sconfitto in semifinale da Janko Tipsarevi\u0107.\nSerhij Stachovs'kyj ha battuto in finale Janko Tipsarevi\u0107 6\u20133, 6\u20130."}
{"id": "3008944", "revid": "729019", "url": "https://it.wikipedia.org/wiki?curid=3008944", "title": "Il tappabuchi", "text": "Il tappabuchi \u00e8 stato uno storico programma televisivo di variet\u00e0 scritto da Renzo Tarabusi e Giulio Scarnicci con la regia di Vito Molinari, trasmesso nel 1967. Andava in onda il sabato sul Programma Nazionale della RAI ed era condotto da Corrado con l'\"aiuto presentatore\" impersonato da Raimondo Vianello, com'era scritto nei titoli d'inizio; e prevedeva la partecipazione di Sandra Mondaini (solo fino alla terza puntata), Nanni Loy e Mariella Palmich. Ad uno dei balletti prendeva parte anche, truccato, Ugo Tognazzi (non accreditato nei titoli finali).\nNanni Loy proponeva alcune candid camera realizzate con la collaborazione di Mariella Palmich. A Vianello erano invece affidati gli \"sketch\" comici, ai quali prendeva parte anche Corrado: sono diventate un \"cult\" le scenette recitate sulla panchina, come quella dell'uomo dalle tre gambe, o del matto che pesca, e la parodia de \"I Promessi Sposi\", in cui Vianello interpreta Lucia, mentre Corrado veste panni di Renzo con i capponi in mano.\nA fine puntata Corrado conduceva il gioco \"La chiave nel cassetto\" per i concorrenti in studio, in cui si doveva scegliere tra due alternative: una somma in gettoni d'oro offerta da Corrado o il contenuto di un cassetto chiuso, che poteva variare da un pacchetto di fiammiferi ad un'autovettura Fiat 500. Si trattava dell'antesignano del fortunato \"gioco della busta\" proposto ad esempio da Michele Guard\u00ec anni dopo ne \"I Fatti Vostri\". Nelle ultime puntate Corrado chiedeva un'estemporanea esibizione dei concorrenti in cambio dell'offerta di qualche gettone d'oro in pi\u00f9: forse inizi\u00f2 cos\u00ec l'idea delle esibizioni dei dilettanti de \"La Corrida\", avviata da Corrado l'anno successivo.\nLa sigla finale sceneggiata inaugura una serie fortunata che confluir\u00e0 nei programmi televisivi futuri della coppia Mondaini-Vianello. La Rai, per gli utenti, ha reso disponibili 7 delle 8 puntate della trasmissione sulla piattaforma Rai Play: il nastro della terza risulta infatti irrimediabilmente compromesso.\nBibliografia.\nAA.VV., \"Enciclopedia della televisione\", Garzanti."}
{"id": "3008947", "revid": "1543377", "url": "https://it.wikipedia.org/wiki?curid=3008947", "title": "Ingegneria planetaria", "text": "L'ingegneria planetaria \u00e8 l'applicazione della tecnologia con lo scopo di modificare le propriet\u00e0 globali di un pianeta. L'obiettivo di questo processo teorico risulta essere, di solito, quello di rendere altri mondi abitabili per la vita.\nProbabilmente la forma pi\u00f9 conosciuta di ingegneria planetaria \u00e8 la terraformazione, tramite la quale le condizioni della superficie di un pianeta vengono modificate per essere pi\u00f9 simili a quelle terrestri. Altri tipi di ingegneria planetaria includono l'ecopoiesi, l'introduzione di un ecosistema in un ambiente privo di vita. L'ingegneria planetaria al momento \u00e8 in gran parte ambito della fantascienza, se non che alcuni tipi di mutamenti climatici sulla Terra sono prove evidenti che l'uomo pu\u00f2 causare cambiamenti su scala globale.\nTerraformazione.\nLa terraformazione \u00e8 quell'ipotetico processo atto a modificare atmosfera, temperatura o ecosistema di un pianeta, di una luna o di un altro corpo celeste per renderli simili a quelli terrestri al fine di renderli abitabili per gli umani.\nIngegneria climatica.\nL'ingegneria climatica consiste nell'applicazione delle tecniche di ingegneria planetaria alla Terra. Le proposte recenti si riferiscono principalmente a metodi per contrastare il riscaldamento globale sia rimuovendo il biossido di carbonio dall'atmosfera, sia attraverso la gestione della radiazione solare (ad esempio usando degli specchi nello spazio) al fine di compensare l'effetto di riscaldamento dovuto ai mutamenti climatici."}
{"id": "3008949", "revid": "2166030", "url": "https://it.wikipedia.org/wiki?curid=3008949", "title": "Imperial War Museum", "text": "L'Imperial War Museum (Museo Imperiale della Guerra), o IWM, \u00e8 un museo nazionale britannico articolato in cinque diverse sedi in Inghilterra, di cui tre a Londra. Il museo venne fondato durante la prima guerra mondiale per tramandare lo sforzo bellico e i sacrifici compiuti dal Regno Unito e dal suo Impero. Oggi il museo ha come scopo di \"permettere alle persone di avere una informata comprensione della guerra contemporanea e del suo impatto sugli individui e sulla societ\u00e0\".\nStoria.\nOriginariamente il museo venne ospitato nel Crystal Palace, a Sydenham Hill venendo aperto al pubblico nel 1920. Quattro anni dopo il museo venne trasferito negli spazi dell'Imperial Institute a South Kensington per arrivare nell'attuale sede nel 1936, nell'edificio dell'ex Bethlem Royal Hospital, a Southwark. Con lo scoppio della seconda guerra mondiale si espansero notevolmente le collezioni del museo e gli argomenti trattati, mentre nel dopoguerra l'istituzione entr\u00f2 in una fase di declino. Durante gli anni sessanta venne completato il trasferimento nell'attuale edificio, attualmente denominato Imperial War Museum London, che attua anche come centro amministrativo per le sedi distaccate. Durante gli anni settanta inizi\u00f2 l'acquisizione di nuovi siti. Il primo, nel 1976, fu uno storico campo d'aviazione nel Cambridgeshire, ora noto come Imperial War Museum Duxford. Nel 1978 l'incrociatore della Royal Navy HMS \"Belfast\" venne incorporato nel museo, dopo essere stato conservato da un'associazione privata. Nel 1984 le Cabinet War Rooms, il centro di comando sotterraneo sede del governo durante la guerra, vennero aperte al pubblico. Dagli anni ottanta iniziarono una serie di importanti interventi di miglioramento del museo completati nel 2000. Nel 2002 ha aperto al pubblico l'Imperial War Museum North a Trafford, nella Greater Manchester, quinta sede del museo e prima nell'Inghilterra settentrionale.\nLe collezioni del museo includono anche archivi di documenti ufficiali e privati, fotografie, filmati e registrazioni vocali di interviste a testimoni di fatti storici significativi. Vi \u00e8 presente un'importante biblioteca, una collezione d'arte oltre a vari mezzi militari, aerei, equipaggiamento e armi di ogni genere. Il museo \u00e8 finanziato da sovvenzioni statali, donazioni e profitti derivati da attivit\u00e0 commerciali interne o pubblicazioni. L'ingresso \u00e8 gratuito nell'Imperial War Museum London e nell'Imperial War Museum North, mentre nelle altre sedi \u00e8 previsto un biglietto d'ingresso. Il museo \u00e8 un Non-departmental public body sotto il controllo del Dipartimento per la Cultura, i Media e lo Sport. L'attuale presidente del consiglio d'amministrazione \u00e8 l'Air Chief Marshal Peter Squire. Dal 2008 la Direttrice generale \u00e8 Diane Lees.\nIl museo sta attualmente portando avanti un importante processo di ampliamento e ammodernamento, la cui prima fase \u00e8 terminato nel luglio 2014, in tempo per la celebrazione del centenario della prima guerra mondiale, e dopo essere rimasto chiuso al pubblico per la prima met\u00e0 dell'anno. Questa prima fase si \u00e8 concentrata principalmente sulla creazione di una nuova Galleria della Prima guerra mondiale e sul rifacimento dell'Atrium, lo spazio centrale del museo. La seconda parte del progetto, invece, chiamata \"Transforming IWM London: Phase 2\", riguarda l'allestimento di una nuova Galleria della Seconda guerra mondiale e Galleria dell'Olocausto. Il suo completamento \u00e8 stato annunciato per il 2020/21 dallo stesso museo."}
{"id": "3008950", "revid": "1305772", "url": "https://it.wikipedia.org/wiki?curid=3008950", "title": "Baby (Brandy)", "text": "Baby \u00e8 un brano musicale R&amp;B interpretato dalla cantante statunitense Brandy, scritto da Keith Crouch, Kipper Jones e Rahsaan Patterson e prodotto da Crouch. Il brano \u00e8 stato pubblicato come secondo singolo estratto dall'album d'esordio della cantante, \"Brandy\". Il singolo \u00e8 riuscito a raggiungere la prima posizione della classifica R&amp;B di \"Billboard\" proprio come il suo predecessore, ed \u00e8 entrato perfino nella top5 della Hot 100. Il brano, certificato disco di platino negli Stati Uniti, ha avuto molto successo anche in Oceania. \"Baby\" ha ricevuto nomination a vari premi, tra cui Grammy e MTV Video Music Awards, e ha vinto come Favorite Song ai Kids' Choice Awards.\nVideo.\nIl videoclip del singolo \u00e8 stato diretto da Hype Williams, con il quale Brandy aveva gi\u00e0 lavorato per il video remix di \"I Wanna Be Down\". Il video presenta una scena principale girata nella piazza Times Square di New York, dove Brandy esegue una coreografia insieme a dei ballerini sopra una piattaforma bianca. In questa scena la cantante \u00e8 vestita completamente di bianco, in contrasto con i ballerini che sono vestiti di nero, ma tutti indossano leggins, piumini e cappelli invernali. Dalla seconda strofa Brandy e i ballerini eseguono la coreografia in un interno, con abiti leggeri e colorati. Se nei due video precedenti Brandy aveva un look da maschiaccio, in questo video appare pi\u00f9 raffinata e curata, con un trucco pi\u00f9 evidente e le treccine raccolte in due odango. Tra i vari cambi di look, la cantante appare in una scena dove indossa un cappotto e uno zainetto rosa, su uno sfondo anch'esso rosa, e in un'altra in cui canta di fronte a un microfono con indosso una giacca lucida nera. La coreografia del video \u00e8 stata curata da Fatima Robinson.\nRiconoscimenti.\nIl brano ha ricevuto nomination a diversi premi, tra cui una ai Grammy Awards del 1996 nella categoria Best Female R&amp;B Performance, diventando il primo singolo della cantante ad ottenere una nomination in questa categoria ai Grammy. Nello stesso anno Brandy era nominata anche nella categoria Best New Artist e Best Rap Performance By A Duo Or A Group, grazie al remix di \"I Wanna Be Down\". Il video ha ricevuto una nomination ai MTV Video Music Awards del 1995 nella categoria Miglior Coreografia. Anche in questo caso la cantante aveva ottenuto altre due nomination: una come Miglior Video Rap per \"I Wanna Be Down (Human Rhythm Hip Hop remix)\" e una come Miglior Fotografia per \"Brokenhearted\".\nRicezione.\nIl singolo ha raggiunto la numero 1 della Hot R&amp;B/Hip-Hop Songs il 11 febbraio 1995, diventando il secondo singolo consecutivo della cantante a raggiungere la prima posizione in questa classifica dopo \"I Wanna Be Down\". Come il singolo precedente, ha passato quattro settimane consecutive sul podio, ma molte meno nella classifica, 24 contro le 38 passate dal primo singolo. Nella Hot 100 \u00e8 riuscito a ottenere una posizione pi\u00f9 alta rispetto al singolo precedente: se \"I Wanna Be Down\" si era fermato alla sesta posizione, \"Baby\" \u00e8 riuscito ad entrare in top5 arrivando fino al numero 4. Anche in questa classifica ha per\u00f2 speso meno settimane del primo singolo, ovvero 20.\nAnche in Nuova Zelanda il singolo ha superato \"I Wanna Be Down\" e ha raggiunto la quarta posizione, dopo aver debuttato alla posizione numero 12 il 16 aprile 1995. In Australia ha raggiunto la posizione numero 16, passando un totale di 10 settimane in classifica."}
{"id": "3008953", "revid": "287204", "url": "https://it.wikipedia.org/wiki?curid=3008953", "title": "Geologia della Romania", "text": "La posizione della Romania a cavallo tra le zone strutturali del Bacino Pannonico, di quello Getico e del cratone Scita determina la sua struttura geologica, articolata intorno alla catena dei Carpazi, formatasi durante l'orogenesi alpina.\nIl punto d'incontro delle tre strutture \u00e8 la contea di Vrancea, epicentro di molti terremoti.\nRocce paleozoiche pi\u00f9 antiche dell'orogenesi Ercinica affiorano in Dobrugia nei Monti M\u0103cin.\nMentre l'altopiano della Transilvania \u00e8 compreso tra il Bacino Pannonico a ovest e la Pianura del Danubio a sud; l'altopiano Moldavo \u00e8 solcato dall'erosione fluviale, a causa dell'abbassamanto del livello di base durante il Messiniano, quando il Mediterraneo era separato dal Mar Nero.\nI sedimenti pi\u00f9 recenti del Neozoico, di origine fluviale, continentale ed eolica, che avevano ricoperto altopiani e pianure, sono a loro volta stati erosi dalla fusione post-glaciale avvenuta tra 12.000 e 9.000 anni fa."}
{"id": "3008954", "revid": "765341", "url": "https://it.wikipedia.org/wiki?curid=3008954", "title": "UNICEF Open 2010 - Singolare femminile", "text": "Il singolare femminile dell'UNICEF Open 2010 \u00e8 stato un torneo di tennis facente parte del WTA Tour 2010.\nTamarine Tanasugarn era la campionessa uscente, ma \u00e8 stata sconfitta al primo turno da Anastasija Rodionova.\nJustine Henin ha battuto in finale Andrea Petkovi\u0107 3\u20136, 6\u20133, 6\u20134."}
{"id": "3008957", "revid": "287204", "url": "https://it.wikipedia.org/wiki?curid=3008957", "title": "27870 Jillwatson", "text": "27870 Jillwatson \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3751559\u00a0UA e da un'eccentricit\u00e0 di 0,1675450, inclinata di 3,18717\u00b0 rispetto all'eclittica."}
{"id": "3008959", "revid": "765341", "url": "https://it.wikipedia.org/wiki?curid=3008959", "title": "UNICEF Open 2010 - Doppio maschile", "text": "Il doppio maschile dell'UNICEF Open 2010 \u00e8 stato un torneo di tennis facente parte dell'ATP World Tour 2010.\nWesley Moodie e Dick Norman erano i campioni uscenti, ma sono stati sconfitti in semifinale da Robert Lindstedt e Horia Tec\u0103u.\nRobert Lindstedt e Horia Tec\u0103u hanno battuto in finale Luk\u00e1\u0161 Dlouh\u00fd e Leander Paes 1\u20136, 7\u20135, [10\u20137]."}
{"id": "3008960", "revid": "76911", "url": "https://it.wikipedia.org/wiki?curid=3008960", "title": "La trottola", "text": "La trottola era un programma televisivo italiano di variet\u00e0, trasmesso in due edizioni di 8 puntate ciascuna, nel periodo compreso tra luglio e settembre del 1965 e 1966, il sabato sul Programma Nazionale.\nSi trattava della versione televisiva di un programma omonimo in onda alla radio dal 1963. La trasmissione era ideata, scritta e condotta da Corrado con la partecipazione di Sandra Mondaini, affiancati nella prima edizione da Marisa Del Frate e nella seconda da Raffaele Pisu, mentre l'orchestra era diretta da Marcello De Martino. Oltre a musiche, balletti e scenette comiche, il programma prevedeva l'intervento di personaggi famosi in qualit\u00e0 di ospiti, che prendevano parte ad un gioco condotto da Corrado."}
{"id": "3008961", "revid": "287204", "url": "https://it.wikipedia.org/wiki?curid=3008961", "title": "31000 Rockchic", "text": "31000 Rockchic \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 3,0074013\u00a0UA e da un'eccentricit\u00e0 di 0,0546573, inclinata di 11,28041\u00b0 rispetto all'eclittica.\nL'asteroide \u00e8 dedicato al cantante statunitense Gail Swanson detto \"Rockchic\"."}
{"id": "3008963", "revid": "287204", "url": "https://it.wikipedia.org/wiki?curid=3008963", "title": "31020 Skarupa", "text": "31020 Skarupa \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 3,9814415\u00a0UA e da un'eccentricit\u00e0 di 0,1197630, inclinata di 3,47247\u00b0 rispetto all'eclittica."}
{"id": "3008964", "revid": "1442080", "url": "https://it.wikipedia.org/wiki?curid=3008964", "title": "UNICEF Open 2010 - Doppio femminile", "text": "Il doppio femminile dell'UNICEF Open 2010 \u00e8 stato un torneo di tennis facente parte del WTA Tour 2010.\nLe campionesse uscenti erano Sara Errani e Flavia Pennetta, ma la Pennetta ha deciso di non partecipare.\nLa Errani ha giocato con Roberta Vinci, ma le due sono state sconfitte in semifinale da Vania King e Jaroslava \u0160vedova.\nAlla Kudrjavceva e Anastasija Rodionova hanno battuto in finale Vania King e Jaroslava \u0160vedova 3\u20136, 6\u20133, [10\u20136]."}
{"id": "3008965", "revid": "37140", "url": "https://it.wikipedia.org/wiki?curid=3008965", "title": "Ordina Open 2010", "text": ""}
{"id": "3008969", "revid": "311138", "url": "https://it.wikipedia.org/wiki?curid=3008969", "title": "Hai visto mai?", "text": "Hai visto mai? era un programma televisivo italiano di variet\u00e0, in onda il sabato sul Programma Nazionale per 8 puntate dal 17 marzo al 12 maggio 1973 e condotto da Gino Bramieri e Lola Falana. Gli autori erano Italo Terzoli ed Enrico Vaime, mentre la regia era di Enzo Trapani. Il programma era basato sulla comicit\u00e0 di Bramieri, che si esprimeva con monologhi, barzellette e scenette comiche. La novit\u00e0 principale di Bramieri consisteva nel suo fisico, che si presentava notevolmente dimagrito rispetto agli anni precedenti. Lo spettacolo era completato da balletti, musiche e canzoni.\nOgni puntata ospitava personaggi del mondo dello spettacolo: Beba Loncar, Adriano Celentano, Maria Giovanna Elmi, Claudio Guarino, Ugo Maria Morosi (prima puntata); Gigliola Cinquetti, Giuliana Lojodice, Paolo Cociani (seconda puntata); Catherine Spaak, Johnny Dorelli, Marisa Merlini, Silvana Panfili, Aleardo Ward (terza puntata); Topo Gigio, Sylva Koscina, Milva, Nico Bellini (quarta puntata); Gilda Giuliani, Nicola Di Bari, Ettore Conti, Cesare Di Vito, Ettore Ribotta, Solvi St\u00fcbing, Franco Volpi (quinta puntata); Loretta Goggi, Massimo Ranieri, Enrico Simonetti, Gualtiero Rispoli (sesta puntata); Iva Zanicchi, Domenico Modugno, Rolando Bianchi, Simona Ramieri (settima puntata); Elton John, Mina, Laura Rizzoli, Ennio Maiani (ottava puntata).\nSigle.\nLa sigla di apertura \"Ah ah ah\" di Amurri-Terzoli-Vaime-De Martino era cantata da Lola Falana, la sigla finale \"Quella sera con la luna\" di Amurri-Terzoli-Vaime-De Martino era cantata da Gino Bramieri."}
{"id": "3008970", "revid": "1543377", "url": "https://it.wikipedia.org/wiki?curid=3008970", "title": "Giudizio di Mida tra Apollo e Marsia", "text": "La Giudizio di Mida. La gara musicale fra Apollo e Marsia \u00e8 un dipinto a olio su tavola (43x73 cm) di Cima da Conegliano databile 1507-1509 e conservato nel Statens Museum for Kunst (Danimarca)."}
{"id": "3008982", "revid": "287204", "url": "https://it.wikipedia.org/wiki?curid=3008982", "title": "Andata e ritorno (film)", "text": ""}
{"id": "3008983", "revid": "287204", "url": "https://it.wikipedia.org/wiki?curid=3008983", "title": "10224 Hisashi", "text": "10224 Hisashi \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4317470\u00a0UA e da un'eccentricit\u00e0 di 0,1655299, inclinata di 3,42755\u00b0 rispetto all'eclittica."}
{"id": "3008987", "revid": "1543377", "url": "https://it.wikipedia.org/wiki?curid=3008987", "title": "Io, Agata e tu", "text": "Io, Agata e tu era un programma televisivo di variet\u00e0 trasmesso nel 1970; and\u00f2 in onda il sabato sul Programma Nazionale in prima serata dal 14 marzo all'11 aprile per 4 puntate complessive. Era condotto da Nino Ferrer, Nino Taranto, Raffaella Carr\u00e0 e Norman Davis, con la partecipazione di Isabelle Valvert nel ruolo di \"Agata\". Gli autori del programma erano Dino Verde e Bruno Broccoli mentre la regia era di Romolo Siena e l'orchestra era diretta da Enrico Simonetti.\nIl titolo della trasmissione prendeva spunto da una canzone omonima, prima interpretata da Nino Taranto e poi riportata al successo da Nino Ferrer; nel programma si instaura cos\u00ec una rivalit\u00e0 scherzosa tra i due artisti, che si contendono \"Agata\". La trasmissione presentava sketch comici, canzoni, musiche e balletti. Prima della sigla iniziale, Nino Ferrer cantava una canzone dedicata ai bambini. Il programma mise in luce le doti di Raffaella Carr\u00e0, che pochi mesi dopo sarebbe stata chiamata a condurre \"Canzonissima\" insieme a Corrado."}
{"id": "3008988", "revid": "287204", "url": "https://it.wikipedia.org/wiki?curid=3008988", "title": "10880 Kaguya", "text": "10880 Kaguya \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,9365654\u00a0UA e da un'eccentricit\u00e0 di 0,0369284, inclinata di 1,18562\u00b0 rispetto all'eclittica."}
{"id": "3008992", "revid": "287204", "url": "https://it.wikipedia.org/wiki?curid=3008992", "title": "Gran Premio motociclistico di Gran Bretagna 2010", "text": "Il Gran Premio motociclistico di Gran Bretagna 2010 corso il 20 giugno, \u00e8 stato il quinto Gran Premio della stagione 2010. La gara si \u00e8 disputata sul circuito di Silverstone, l'ultima volta che si corse su questo circuito risaliva alla stagione 1986.\nProve e Qualifiche.\nClasse 125.\nLe prime sessioni di prove sono state dominate da Marc M\u00e1rquez (Derbi) e Bradley Smith (Aprilia), mentre la pole position \u00e8 andata a Marc M\u00e1rquez (Derbi).\nRisultati dopo le qualifiche:\nMoto2.\nNelle prime sessioni di prove il pi\u00f9 veloce \u00e8 stato Sh\u014dya Tomizawa (Suter) e Claudio Corti (Suter), mentre la pole \u00e8 andata a Claudio Corti (Suter).\nRisultati dopo le qualifiche:\nMotoGP.\nNelle sessioni di prove il pilota pi\u00f9 veloce \u00e8 stato Jorge Lorenzo (Yamaha) (2'05\"991), seguito da Casey Stoner su Ducati e Andrea Dovizioso (Honda). Nella seconda sessione il migliore \u00e8 Dani Pedrosa (Honda) (2'04\"944) seguito da Randy De Puniet (Honda) e Jorge Lorenzo.\nGara.\nMotoGP.\nHiroshi Aoyama, qualificatosi in dodicesima posizione, non parte a causa della frattura della dodicesima vertebra dorsale rimediata nel warm up. Valentino Rossi \u00e8 assente a causa dell'infortunio rimediato in Italia.\nMoto2.\nYannick Guerra e Mashel Al Naimi, infortunati, vengono sostituiti rispettivamente da Xavier Sim\u00e9on e Anthony Delhalle. In questo classe corre solo Kev Coghlan su FTR con lo status di wildcard. Alex De Angelis si infortuna durante le prove e non prende parte alle qualifiche ed alla gara.\nClasse 125.\nIn questa classe vengono assegnate cinque wildcard, che vanno a: Danny Kent su Aprilia; Taylor Mackenzie, James Lodge, Deane Brown e Andrew Reid su Honda."}
{"id": "3008995", "revid": "287204", "url": "https://it.wikipedia.org/wiki?curid=3008995", "title": "10916 Okina-Ouna", "text": "10916 Okina-Ouna \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,8865606\u00a0UA e da un'eccentricit\u00e0 di 0,0192776, inclinata di 0,94386\u00b0 rispetto all'eclittica."}
{"id": "3009001", "revid": "287204", "url": "https://it.wikipedia.org/wiki?curid=3009001", "title": "12027 Masaakitanaka", "text": "12027 Masaakitanaka \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4179615\u00a0UA e da un'eccentricit\u00e0 di 0,1660410, inclinata di 6,51342\u00b0 rispetto all'eclittica."}
{"id": "3009002", "revid": "729019", "url": "https://it.wikipedia.org/wiki?curid=3009002", "title": "Sentinel 5000", "text": "Il Sentinel 5000, designazione militare YEZ-2A, \u00e8 stato un progetto per un grande dirigibile militare commissionato nel 1987 dal Dipartimento per la Difesa degli Stati Uniti d'America, arrivato allo stadio di prototipo non funzionante ed abbandonato alla fine del secolo XX.\nDel dirigibile Sentinel 5000 \u00e8 stata sviluppata anche una versione passeggeri per uso civile, denominata \"SkyShip 5000\", anch'essa mai realizzata.\nStoria del progetto.\nNel febbraio 1985, la United States Navy emise una specifica per la fornitura di un dirigibile destinato al ruolo di Airborne Early Warning (AEW) nell'ambito del programma di sviluppo designato Battle Surveillance Airship System (BSAS)."}
{"id": "3009006", "revid": "287204", "url": "https://it.wikipedia.org/wiki?curid=3009006", "title": "12031 Kobaton", "text": "12031 Kobaton \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3393623\u00a0UA e da un'eccentricit\u00e0 di 0,1549363, inclinata di 9,93188\u00b0 rispetto all'eclittica."}
{"id": "3009010", "revid": "2122412", "url": "https://it.wikipedia.org/wiki?curid=3009010", "title": "Halas and Batchelor", "text": "Halas and Batchelor era uno studio di animazione britannico, fondato nel 1940 da John Halas e da sua moglie Joy Batchelor. All'inizio era un piccolo studio che realizzava lavori per una distribuzione teatrale. Dopo lo scoppio della Seconda guerra mondiale, lo studio cominci\u00f2 a realizzare brevi film di propaganda e divenne ben conosciuto. Nel 1945 lo studio realizz\u00f2 il suo primo lungometraggio, \"Handling Ships\", commissionato dall'Ammiragliato della Royal Navy; questo lavoro fu anche il primo film di animazione britannico girato in Technicolor. Dopo la guerra, lo studio continu\u00f2 a realizzare brevi film finch\u00e9 nel 1954 realizz\u00f2 \"La fattoria degli animali\", che fu il primo lungometraggio di animazione a distribuzione internazionale. Lo studio crebbe e divenne una vera e propria azienda di animazione, con sedi in parecchie zone della Gran Bretagna. Nel decennio tra la fine degli anni cinquanta e la fine degli anni sessanta lo studio realizz\u00f2 le sue serie di animazione pi\u00f9 conosciute: \"Foo Foo\" (1959-1960), \"DoDo, the Kid from Outer Space\" (1965-1970) e \"The Lone Ranger\" (1966-1969) \"Animals United\". L'ultimo film di animazione, \"Masters of Animation\", fu realizzato nel 1986. Oggi l'azienda non esiste pi\u00f9, ma la maggior parte dei circa film realizzati formano parte della \"Halas and Batchelor Collection Limited\", che fu istituita nel 1996."}
{"id": "3009012", "revid": "287204", "url": "https://it.wikipedia.org/wiki?curid=3009012", "title": "12456 Genichiaraki", "text": "12456 Genichiaraki \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4737302\u00a0UA e da un'eccentricit\u00e0 di 0,0825576, inclinata di 2,51562\u00b0 rispetto all'eclittica."}
{"id": "3009016", "revid": "1305772", "url": "https://it.wikipedia.org/wiki?curid=3009016", "title": "Shaler", "text": ""}
{"id": "3009018", "revid": "599013", "url": "https://it.wikipedia.org/wiki?curid=3009018", "title": "Imma Do It", "text": "Imma Do It \u00e8 una canzone del rapper statunitense Fabolous estratta dal suo album Loso's Way con la collaborazione di Kobe Honeycutt (o Kobe). La canzone \u00e8 prodotta dal beatmaker statunitense DJ Khalil.\nVideoclip.\nIl videoclip \u00e8 stato pubblicato il 20 novembre 2009. Diretto da Brendan Khyle Cochrane, mostra Fabolous e Kobe che sembrano cantare davanti a una telecamera di sicurezza, osservati dall FBI."}
{"id": "3009019", "revid": "110157", "url": "https://it.wikipedia.org/wiki?curid=3009019", "title": "Museo di Shanghai", "text": "Il Museo di Shanghai (\u4e0a\u6d77\u535a\u7269\u9928) \u00e8 un museo di arte cinese antica situata a Puxi sulla Piazza del popolo di Shanghai nel distretto di Huangpu.\nL'ingresso al museo \u00e8 gratuito.\nStoria.\nIl museo \u00e8 stato fondato nel 1952 ed \u00e8 stato aperto al pubblico nell'ex sede dell'ippodromo di Shanghai, ora al n\u00b0 325 di Via Nanchino lato ovest. Le raccolte fondanti provenivano principalmente da tre fonti: una serie di manufatti raccolti dal III esercito di campo comunista durante la guerra civile da reperti accidentali e confische di propriet\u00e0 privata e portati a Shanghai alla conquista della citt\u00e0 da parte dei comunisti; manufatti confiscati dal servizio doganale; oggetti venduti da collezionisti privati a causa delle pressioni politiche durante le epurazioni e acquistati dal governo. Anche l'ex Museo municipale di Shanghai \u00e8 stato unito al nuovo Museo di Shanghai. \nNegli anni seguenti le collezioni del museo furono ulteriormente arricchite da altre collezioni private e istituzionali a Shanghai, tra cui la collezione dell'ex Museo di Shanghai della Royal Asiatic Society, che fu trasferita al museo quando le istituzioni \"straniere\" lasciarono gradualmente la citt\u00e0 negli anni '50. Nel 1959 il museo si trasfer\u00ec nell'edificio Zhonghui in 16 South Henan Road, che ospitava compagnie assicurative e uffici bancari. Durante la campagna di raccolta dei metalli del Grande balzo in avanti, il Museo di Shanghai partecip\u00f2 al salvataggio di oggetti di bronzo dal metallo che erano stati confiscati o donati e inviati per essere fusi. Prima della Rivoluzione Culturale si diffuse una tradizione in base alla quale i ricchi collezionisti di Shanghai avrebbero fatto donazioni annuali al museo. \nIl lavoro del museo si interruppe in gran parte a seguito della Rivoluzione Culturale. Dopo la fine della rivoluzione, in quanto uno dei musei pi\u00f9 importanti della Cina, le collezioni hanno continuato ad arricchirsi con il frutto di donazioni, acquisti governativi e importanti reperti provenienti da scavi archeologici. \nLa crescita delle sue collezioni ha esercitato un'enorme pressione sui locali angusti. Per il suo ruolo nel garantire una casa di grandi dimensioni e costruita appositamente, si dice che il Museo di Shanghai debba gran parte della sua attuale esistenza a Ma Chengyuan, il suo direttore dal 1985 fino al suo pensionamento nel 1999. Quando un nuovo museo fu omesso dal piano quinquennale di ricostruzione di Shanghai nel 1992, Ma fece pressioni sul sindaco Huang Ju per la sua ricostruzione. Dopo aver visto le stanze fatiscenti dell'edificio Zhonghui, Huang accett\u00f2 di assegnare un sito privilegiato in Piazza del Popolo, ma il museo dovette raccogliere i propri fondi per l'edificio. \nLa costruzione dell'attuale edificio inizi\u00f2 nell'agosto 1993. Fu inaugurato il 12 ottobre 1996 con grande successo. Ha un'altezza di 29,5 metri e cinque piani, per una superficie totale di 39.200 m\u00b2. \nProgettato dall'architetto locale Xing Tonghe, l'edificio \u00e8 stato progettato a forma di un antico recipiente di cottura in bronzo chiamato \"ding\". Si dice che l'ispirazione per il design sia stata specificatamente fornita dal Da Ke Ding, ora esposto nel museo. L'edificio ha una cima rotonda e una base quadrata, che simboleggia l'antica percezione cinese del mondo come \"cielo rotondo, terra quadrata\". \nCollezioni.\nIl museo ha una collezione di oltre 120.000 pezzi, tra cui bronzo, ceramica, calligrafia, mobili, giade, monete antiche, dipinti, sigilli, sculture, arte minoritaria e arte straniera. Il Museo di Shanghai ospita numerosi oggetti di importanza nazionale, tra cui uno dei tre esemplari esistenti di uno specchio di bronzo \"trasparente\" della dinastia Han. \nCollezioni numismatiche.\nIl museo ha un'importante collezione di monete antiche della via della seta, donata dal 1991 da Linda e Roger Doo. La collezione contiene 1783 pezzi appartenenti ad una vastit\u00e0 di civilt\u00e0 che va dall'antica Grecia all'Impero Mongolo. "}
{"id": "3009021", "revid": "1543377", "url": "https://it.wikipedia.org/wiki?curid=3009021", "title": "Shaler (Pennsylvania)", "text": "Shaler \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 29.757 abitanti.\nSociet\u00e0.\nEvoluzione demografica.\nNel 2000 si contavano 8.686 famiglie e un numero di abitanti pari quasi a 30.000 persone."}
{"id": "3009025", "revid": "1543377", "url": "https://it.wikipedia.org/wiki?curid=3009025", "title": "Spigolature dagli scritti di Bah\u00e1'u'll\u00e1h", "text": "Spigolature dagli scritti di Bah\u00e1'u'll\u00e1h \u00e8 una raccolta di tavole e di estratti da tavole di Bah\u00e1'u'll\u00e1h, il fondatore della religione bahai. Shoghi Effendi, capo della fede bahai dal 1921 al 1957, ne ha curato la selezione, la traduzione in inglese e la pubblicazione della prima edizione nel 1935.\nL'opera comprende la natura pi\u00f9 significativa e rappresentativa degli scritti di Bah\u00e1'u'll\u00e1h di cui sintetizzano il pensiero e la missione\nIl libro, diviso in cinque parti, per omogeneicit\u00e0 di argomento, contiene, in maniera sintetica e didascalica, i pi\u00f9 importanti principi della religione bahai:\nL'opera comprende anche alcuni brani estratti dagli scritti:\nQuesta selezione degli scritti di Bah\u00e1'u'll\u00e1h \u00e8 molto conosciuta dai Bahai specialmente occidentali. R\u00fah\u00edyyih Khanum, la vedova di Shoghi Effendi, l'ha definita \"un magnifico regalo\" ai Bah\u00e1'\u00ed dell'occidente. La regina Maria di Romania scrisse: \"anche gli scettici vi troverebbero una potente forza\". L'opera \u00e8 stata tradotta in molte lingue compreso l'italiano."}
{"id": "3009034", "revid": "1534511", "url": "https://it.wikipedia.org/wiki?curid=3009034", "title": "Carl Richard Hagen", "text": "Biografia.\nHa ricevuto il B.S., M.S. e Ph.D. in fisica al MIT. E professore di fisica presso l'Universit\u00e0 di Rochester dal 1963.\nI suoi interessi di ricerca rientrano nel campo della fisica teorica delle alte energie, principalmente nella teoria quantistica dei campi, ed in particolare nella formulazione e quantizzazione delle teorie di campo di spin elevato nel contesto della relativit\u00e0 galileiana e della relativit\u00e0 speciale.\nHa vinto il premio per l'eccellenza dell'insegnamento del dipartimento di fisica e astronomia dell'Universit\u00e0 di Rochester nel 1996e 1999. \nNel 2010 ha vinto il premio Sakurai dell'American Physical Society per la fisica teorica delle particelle \"per la spiegazione delle propriet\u00e0 di rottura spontanea della simmetria nella teoria di gauge relativistica in quattro dimensioni e del meccanismo per la generazione costante delle masse di bosoni vettoriali\".\nLa rivista \"Physical Review Letters\" ha riconosciuto l'articolo scritto con Gerald Guralnik e Tom Kibble in cui viene teorizzato il meccanismo di Higgs (\"Global Conservation Laws and Massless Particles\"), come \"una pietra miliare della sua storia editoriale\"."}
{"id": "3009038", "revid": "767487", "url": "https://it.wikipedia.org/wiki?curid=3009038", "title": "Robinson (Contea di Allegheny, Pennsylvania)", "text": "Robinson \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 12.289 abitanti.\nSociet\u00e0.\nEvoluzione demografica.\nLa composizione etnica vede, nel 2000, una prevalenza della razza bianca (95,25%) seguita da quella asiatica (2,04%)."}
{"id": "3009039", "revid": "1543377", "url": "https://it.wikipedia.org/wiki?curid=3009039", "title": "What About Us? (Brandy)", "text": "What About Us? \u00e8 un brano musicale R&amp;B della cantante statunitense Brandy, scritto dalla stessa con LaShawn Daniels, Rodney Jerkins, Nora Payne, Kenisha Pratt e prodotto da Rodney \"Darkchild\" Jerkins per il terzo album della cantante, \"Full Moon\". Il brano \u00e8 stato pubblicato alli'inizio del 2002 come singolo d'apertura dell'album, ed ha avuto successo in tutto il mondo, entrando nelle top20 di numerosi paesi, grazie soprattutto al remix curato da Simon Vegas. Negli Stati Uniti il singolo ha raggiunto la posizione numero 3 della Hot R&amp;B/Hip-Hop Songs di \"Billboard\" ed \u00e8 entrato nella top10 della Hot 100. Il remix di Steve \"Silk\" Hurley ha ottenuto una nomination ai Grammy del 2003 come Best Remixed Recording, Non-Classical, mentre il video ha ricevuto una nomination agli MTV Video Music Awards del 2002 nella categoria Viewer's Choice.\nVideo.\nIl videoclip del singolo \u00e8 stato diretto da Dave Meyers ed \u00e8 stato girato interamente ai Ten 9 Fifty Studios di Culver City in California, tra 1\u00ba e 2 dicembre 2001. Il video fa grande uso della tecnica del green screen ed \u00e8 disponibile sia nella versione originale del brano che in quella remix di Simon Vegas. Il video \u00e8 ambientato in pianeti immaginari, e inizia mostrando la cantante che si trova sull'apice di un'altissima piramide umana di schiavi dipinti di bianco, in una valle verde piena di altre piramidi umane. In questa scena la cantante, vestita in abiti succinti, neri e lucidi, apre un baule che racchiude gli oggetti e i ricordi della sua relazione passata. In aria sono sospesi isolotti di terra con alberi, e su uno di questi si trova un ragazzo che ammicca a Brandy. Quando inizia il primo ritornello la camera si muove velocemente mostrando la natura incontaminata del pianeta, per poi entrare in una galleria del vento futuristica dove la cantante, con un look diverso, esegue il brano. Nel tunnel volano diversi oggetti, tra cui una mazza da baseball, che verr\u00e0 afferrata dalla cantante e grazie alla quale verranno colpiti e rimandati indietro oggetti dell'ex ragazzo, come cellulari e palmari. All'improvviso arriva anche un ragazzo sospeso nell'aria, a cui Brandy sottrae gli occhiali da sole per poi indossarli. La camera si avvicina alla lente degli occhiali e proietta il video in un'altra scena dove Brandy esegue il brano accompagnata da due schiavi dipinti di argento e tenuti incatenati. In questa scena la cantante indossa un abito rosso elegante, ha un trucco molto intenso e capelli lisci sfumati di rosso. L'ultima scena \u00e8 ambientata in un pianeta composto esclusivamente da automobili lowrider; qui Brandy si trova in un'automobile viola circondata da altre auto di vari colori dove si trovano altri ragazzi, tra cui suo fratello Ray J e il produttore Darkchild. Il video si conclude con l'entrata nell'auto di Brandy di un ragazzo sconosciuto.\nL'intenzione del regista Dave Meyers era quella di creare un video diverso da tutti gli altri in circolazione in quel momento, visto che il mercato era pieno di video R&amp;B che raccontavano in maniera didascalica la fine di un rapporto amoroso. Brandy voleva concentrare l'attenzione del pubblico su di lei come \"performer\", a contatto con diverse ambientazioni.\nIl video \u00e8 stato presentato in anteprima mondiale su MTV Making the Video il 10 gennaio 2002 ed ha raggiunto la prima posizione di MTV TRL negli Stati Uniti. In Canada ha raggiunto la settima posizione del programma MuchMusic Countdown.\nRicezione.\nIl singolo ha raggiunto la terza posizione nella classifica R&amp;B/Hip-Hop di \"Billboard\" durante la sua sesta settimana di permanenza in classifica il 23 febbraio 2002, diventando il settimo singolo della cantante ad entrare nella top5 di questa classifica. Sempre durante la settimana del 23 febbraio, il singolo entra nella top10 della Hot 100, dopo sole 4 settimane passate in classifica. Il 16 marzo il brano raggiunge la sua posizione pi\u00f9 alta al numero 7. Il singolo ha passato un totale di 18 settimane nella Hot 100 ed \u00e8 stato il settimo nella carriera di Brandy ad entrare nella top10 statunitense.\nNel Regno Unito il singolo \u00e8 arrivato fino alla quarta posizione, diventando il terzo brano dell'artista ad entrare nella top5 britannica. In Australia ha debuttato il 3 marzo 2002 al numero 13, per poi raggiungere tre settimane pi\u00f9 tardi il numero 6, diventando il terzo singolo di Brandy ad entrare nella top10 australiana. In Nuova Zelanda, dove la cantante ha avuto sempre molto successo, il pezzo \u00e8 entrato al numero 21 e la settimana successiva ha raggiunto l'ottava posizione, senza andare oltre. Nelle classifiche neozelandesi \u00e8 il settimo brano dell'artista ad aver raggiunto le prime dieci posizioni.\nAnche in Europa il successo \u00e8 stato enorme, e il brano \u00e8 diventato uno dei pi\u00f9 popolari della carriera della cantante. Sia in Norvegia che nei Paesi Bassi ha raggiunto la posizione numero 11, mentre in Danimarca \u00e8 arrivato al numero 7 e ha passato 9 settimane nella top20. In Svizzera, dove ha raggiunto l'ottava posizione, \u00e8 stato il terzo singolo della cantante ad entrare in top10 ed il primo da solista. In Italia \u00e8 stato il secondo singolo della cantante ad entrare in classifica, a quattro anni di distanza da \"The Boy Is Mine (singolo)\"."}
{"id": "3009043", "revid": "25152", "url": "https://it.wikipedia.org/wiki?curid=3009043", "title": "Spigolature dagli scritti di Bahaullah", "text": ""}
{"id": "3009045", "revid": "1494169", "url": "https://it.wikipedia.org/wiki?curid=3009045", "title": "Stringer", "text": ""}
{"id": "3009049", "revid": "1543377", "url": "https://it.wikipedia.org/wiki?curid=3009049", "title": "Scott (contea di Allegheny, Pennsylvania)", "text": "Scott \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 17.288 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (91,35%%) seguita da quella afroamericana (6,17%), i dati sono del 2000."}
{"id": "3009058", "revid": "116338651", "url": "https://it.wikipedia.org/wiki?curid=3009058", "title": "Neo4j", "text": "Neo4j \u00e8 un software per basi di dati a grafo open source sviluppato interamente in Java.\n\u00c8 un database totalmente transazionale, che viene integrato nelle applicazioni permettendone il funzionamento stand alone e memorizza tutti i dati in una cartella.\n\u00c8 stato sviluppato dalla Neo Technology, una startup di Malm\u00f6, Svezia e della San Francisco Bay Area.\nDescrizione.\nIl database pu\u00f2 essere usato sia in modalit\u00e0 embedded che server. Nella modalit\u00e0 embedded si incorpora il database nell'applicazione (con maven o includendo i file JAR) e questo viene eseguito all'interno della JVM, quindi nello stesso processo ma accettando vari thread concorrenti. Nella modalit\u00e0 server invece il database \u00e8 un processo a s\u00e9 stante a cui si accede tramite REST facendo delle query e ricevendo i dati in remoto; il server permette l'utilizzo di plugin che filtrano i dati in input e output e offrono servizi aggiuntivi, per esempio il supporto alle query spaziali.\nNeo4j permette la modalit\u00e0 batch, non concorrente, per l'importazione massiva di dati da altri database o da file, ma per l'uso comune si basa sulle transazioni. Una volta aperta una transazione \u00e8 possibile creare nodi e assegnarvi delle propriet\u00e0, ossia dei valori corrispondenti ai tipi di dato elementari di Java (pi\u00f9 le String e gli array) e identificati grazie a un nome. Inoltre \u00e8 possibile unire dei nodi tramite le relazioni, i cui tipi sono definiti dal programmatore, che possono essere direzionali o meno. Anche le relazioni possono avere delle propriet\u00e0 come i nodi.\nIl grafo \u00e8 quindi schema-less, il che da un lato permette di definire dati molto eterogenei con il minimo sforzo e dall'altro pu\u00f2 creare problemi di consistenza dei dati, che \u00e8 interamente responsabilit\u00e0 dell'applicazione\nIndicizzazione.\nNeo4j integra un servizio di indicizzazione basato su Lucene che permette di memorizzare a piacere dei nodi facendo riferimento a una etichetta assegnata arbitrariamente, per poi accedere all'iteratore dei nodi con una certa etichetta recante un certo valore. \u00c8 possibile anche effettuare le ricerche fulltext, una funzione centrale di Lucene, e esistono dei plugin del server che permettono di indicizzare automaticamente i nodi. \u00c8 disponibile infine un servizio di indicizzazione basato sui timestamp che permette di ottenere i nodi corrispondenti a una ora e una data comprese in un certo intervallo.\nAccesso e manipolazione al database.\nAnche se \u00e8 possibile accedere direttamente ai nodi e alle relazioni usando le funzioni di Neo4j, spesso le applicazioni utilizzano i due linguaggi per le query supportati da Neo4j, ossia Gremlin e Cypher.\nMentre la versione embedded \u00e8 usata quasi esclusivamente da Java o da linguaggi che utilizzano la JVM come Scala o Groovy, la versione server \u00e8 accessibile tramite REST da qualsiasi linguaggio, e esistono delle librerie specifiche per semplificarne l'utilizzo in Python, C# e altri linguaggi, ma la macchina su cui viene eseguito il server deve essere ovviamente dotata di una JVM.\nSharding e replicazione.\nNeo4j non supporta lo sharding dei dati, quindi l'intero grafo deve essere memorizzato in una sola macchina. \u00c8 possibile invece attivare pi\u00f9 istanze di uno stesso database eseguite contemporaneamente su diverse macchine, realizzando un'architettura master-slave gestita tramite Zookeeper che garantisce la consistenza finale delle varie versioni e rende pi\u00f9 veloce l'accesso in lettura grazie alla divisione del lavoro tra i nodi.\nVantaggi.\nLa struttura a grafo di Neo4j si mostra estremamente comoda ed efficiente nel trattare strutture come gli alberi estratte ad esempio da file XML, filesystem e reti, che ovviamente vengono rappresentate con naturalezza da un grafo poich\u00e9 sono esse stesse dei grafi.\nL'esplorazione di queste strutture risulta in genere pi\u00f9 veloce rispetto a un database a tabelle perch\u00e9 la ricerca di nodi in relazione con un certo nodo \u00e8 un'operazione primitiva e non richiede pi\u00f9 passaggi, in genere tre impliciti in un join di SQL, su tabelle diverse. Ogni nodo contiene l'indice delle relazioni entranti e uscenti da esso, quindi la velocit\u00e0 di attraversamento del grafo non risente delle dimensioni complessive ma solo della densit\u00e0 dei nodi attraversati.\nEsistono delle implementazioni gi\u00e0 pronte per le operazioni pi\u00f9 comuni sui grafi, come la ricerca del cammino minimo tra due nodi tramite l'algoritmo di Dijkstra, la ricerca di cicli e il calcolo del diametro della rete.\nSvantaggi.\nNeo4j risulta scomodo rispetto a un database a tabelle interrogabile tramite query SQL nelle ricerche complesse, per esempio basate su confronti matematici tra i campi delle tuple, e di conseguenza sulle modifiche di massa basate su tali ricerche. Non esistono infatti analoghi dell'UPDATE offerto dai sistemi SQL, che risulta pesante per quanto riguarda le modifiche massicce del grafo. Neo4j inoltre non offre funzioni per memorizzare dati binari come audio, video o grossi blocchi di testo, che devono essere salvati in un filesystem o in un altro database memorizzando nel grafo un riferimento.\nAnche se un database neo4j pu\u00f2 contenere fino a 32 miliardi di nodi, l'impossibilit\u00e0 di effettuare lo sharding dei dati lo rende poco adatto per i lavori ETL su pi\u00f9 cluster, per cui sono disponibili, anche se ancora in fase sperimentale, architetture basate su Hadoop come Giraph."}
{"id": "3009061", "revid": "1226", "url": "https://it.wikipedia.org/wiki?curid=3009061", "title": "Silent Knight Sh\u014d", "text": " \n \u00e8 uno sh\u014dnen manga di Masami Kurumada del 1992, a cui \u00e8 seguita una seconda edizione (con diverse modifiche strutturali, nonch\u00e9 alla trama) nel 1993. La serie si interrompe al secondo volume, per ragioni sconosciute. Si tratta del primo lavoro dell'autore dopo il successo de \"I Cavalieri dello Zodiaco\". Il manga \u00e8 inedito in Italia, ma esiste tuttavia una traduzione amatoriale intitolata Il Cavaliere Solitario del Falco.Come accaduto in altre opere, Kurumada ha dato al protagonista del manga (Sho) l'aspetto del personaggio principale del suo primo manga di successo: Ryuuji di \"Ring ni kakero\".\nTrama.\nSyow \u00e8 un ragazzo orfano che frequenta il liceo, che sin da piccolo ha sempre avuto una forza sovrumana, ed ha un fedele amico falco di nome Pii-tan. Un giorno dopo aver messo ko una banda di teppisti inizia a sentire una voce. Questa voce lo porter\u00e0 da Shirin, una ragazza, apparentemente minuscola e somigliante ad una fata con indosso un'armatura, \u00e8 dotata di poteri; insieme ad essa inizier\u00e0 a combattere contro una societ\u00e0 diabolica chiamata Neo Society, che desidera conquistare il potere mondiale. Durante il primo scontro il suo fedele falco muore, ma risorge sotto forma di un'armatura dotata di poteri soprannaturali, che Syow indosser\u00e0 per combattere contro i guerrieri della Neo Society. In questo manga incompiuto, vi sono diversi richiami a varie religioni del mondo."}
{"id": "3009062", "revid": "729019", "url": "https://it.wikipedia.org/wiki?curid=3009062", "title": "Castello di Hof", "text": "Il castello di Hof (in lingua tedesca \"Schlo\u00dfhof\") \u00e8 un castello austriaco acquistato nel 1726 dal principe Eugenio di Savoia, feldmaresciallo imperiale.\nStoria.\nIl Principe Eugenio di Savoia, gi\u00e0 proprietario di molti palazzi a Vienna e in Austria, acquist\u00f2 un piccolo palazzo a Engelhartstetten nel 1726, ma gi\u00e0 dal 1729 sent\u00ec l'esigenza di ampliare l'originale residenza per trasformarla in un elaborato casino da caccia.\nIl progetto per il rifacimento in stile barocco venne affidato all'architetto Johann Lukas von Hildebrandt. Egli lo lasci\u00f2 all'unica nipote rimastagli come eredit\u00e0 e successivamente esso venne acquistato dall'Imperatrice Maria Teresa d'Austria che lo un\u00ec al patrimonio imperiale. Nella cappella del palazzo, infatti, si spos\u00f2 una delle figlie di Maria Teresa, Maria Cristina d'Asburgo-Lorena, con Alberto di Sassonia-Teschen nell'aprile del 1766.\nIl castello rimase inalterato sino al Novecento quando esso venne occupato dalla Wehrmacht dopo l'Anschluss austriaco del 1938.\nAncora oggi la struttura conserva al proprio interno molti degli arredi originali settecenteschi e qui si tiene ogni anno un festival barocco di grande impatto.\nIl giardino.\nIl grande giardino di 50 ettari, \u00e8 caratterizzato ancora oggi da molti parterre, statue e fontane, essendo rimasto praticamente inalterato dal Settecento.\nIl giardino \u00e8 caratteristico in quanto \u00e8 articolato su sette terrazzamenti che vanno digradando, ed il palazzo \u00e8 posto sul secondo partendo dall'alto di modo che pu\u00f2 godere di un piccolo giardino antistante la struttura e di un grande apparato sul retro. Il sistema a terrazzamenti collegati tra loro da scale, venne progettato dal celebre progettista Dominique Girard, celebre fontaniere di Luigi XIV, che oper\u00f2 qui in questo modo per permettere la caduta dell'acqua e lo sfruttamento della pendenza per il funzionamento delle fontane e dei giochi d'acqua del giardino.\nNella seguente descrizione si fa riferimento alla mappa qui di fianco dove numeri e lettere tra parentesi indicano gli edifici e i tratti del giardino corrispondenti.\nLa prima terrazza.\nLa prima terrazza del giardino, come si \u00e8 detto, occupava l'area antistante il palazzo e comprendeva pertanto la corte d'onore del castello ed i cancelli della struttura (1a). Qui doveva con tutta probabilit\u00e0 trovarsi anche una fontana di Nettuno (1b) (cos\u00ec come appare da alcuni dipinti del Canaletto che illustrano l'area nel settecento), ma che \u00e8 stata successivamente riempita ed eliminata per dare spazio ad una corte maggiormente adatta al transito delle carrozze.\nLa seconda terrazza.\nLa seconda terrazza \u00e8 quella ove si trova il palazzo vero e proprio (2a) e pertanto poco spazio \u00e8 stato lasciato al giardino che si limita ad uno sviluppo laterale con due gruppi di parterre di dimensioni ridotte rispetto alle altre (2b).\nLa terza terrazza.\nLa terza terrazza, pi\u00f9 piccola, racchiude quattro piccoli parterre (3b) che conducono agli altri pi\u00f9 bassi di dimensioni maggiori. Di rilevante, al centro di questa terrazza, si trova la fontana della Najade (3c).\nLa quarta terrazza.\nAttraverso un cancello ed una maestosa scalinata (4a) si giunge alla quarta terrazza, completamente ricoperta da verde rigoglioso che ricopre gli originali bastioni difensivi della struttura. La scala, di dimensioni notevoli, racchiude sotto di essa una grotta con statue raffiguranti allegorie dei fiumi d'Austria tra i quali spicca indubbiamente il Danubio.\nLa quinta terrazza.\nIl passaggio tra la quarta e la quinta terrazza \u00e8 reso possibile da tre imponenti scalinate che si configurano differentemente anche nelle decorazioni: quella centrale, adornata con statue di sfingi, contrasta per dimensione anche con quelle laterali che riportano statue che raffigurano le quattro stagioni, due a destra e due a sinistra della scala centrale.\nLa sesta terrazza.\nL'asse centrale della sesta terrazza \u00e8 occupato da una monumentale fontana a cascata decorata con statue rappresentanti allegorie delle vittorie conseguite dal principe Eugenio di Savoia sul campo di battaglia, il tutto articolato in una discesa dell'acqua a conchiglie di dimensioni sempre minori man mano che l'acqua scorre verso il basso. Qui si trovano in aggiunta due parterre centrali affiancati ciascuno da un parterre di bosso.\nLa settima terrazza.\nLa settima terrazza \u00e8 la maggiore delle terrazze del giardino del castello di Hof ed anch'essa presenta una grande fontana in asse alle precedenti, affiancata questa volta da una grande scalianta doppia che abbraccia la struttura e consente l'accesso al piano del terreno. L'area del giardino \u00e8 qui composta da parterre di bosso con motivi e decorazioni barocche che confluiscono al centro in un bacino d'acqua. A conclusione della terrazza si trova un cancello che chiude i confini della propriet\u00e0."}
{"id": "3009067", "revid": "830939", "url": "https://it.wikipedia.org/wiki?curid=3009067", "title": "Luigi Bailo", "text": "La vita.\nOrdinato prete nel 1858, Luigi Bailo si laure\u00f2 all'Universit\u00e0 di Padova diventando in seguito insegnante al Seminario di Treviso dal 1857 e professore di Lettere del Liceo-ginnasio cittadino dal 1864 fino al 1910.\nGrazie al beneficio ecclesiastico di cui era titolare (era un abate secolare), Luigi Bailo pot\u00e9 dedicarsi allo studio, all'insegnamento e all'attivit\u00e0 culturale in citt\u00e0, senza essere impegnato nella cura pastorale.\nDescritto dai contemporanei come un uomo dal carattere sanguigno, era di estrazione popolare ed aveva idee apertamente liberali, che lo posero in contrasto con le gerarchie ecclesiastiche.\nFu insegnante di liceo di vasta erudizione e animatore dell'Ateneo trevigiano, oltre che instancabile pubblicista e polemista su svariati argomenti, specie politici e sociali. Punto di riferimento per la cultura trevigiana, \u00e8 nominato come esempio di impegno civile vissuto con vivo spirito risorgimentale.\nFu inoltre direttore della Biblioteca comunale di Treviso dal 1878 alla morte.\nLuigi Bailo fu il fondatore e il primo direttore del Museo Civico trevigiano, una sede del quale (il Museo Bailo appunto) \u00e8 oggi intitolata al suo nome, e dell'Archivio storico comunale.\nMor\u00ec a Treviso il 28 ottobre 1932. \u00c8 sepolto nel cimitero di San Lazzaro a Treviso, accanto al pittore Luigi Serena.\nL'impegno per il Museo Civico.\nNel 1879 Bailo fond\u00f2 il Museo Civico, allora consistente in una sola sala con qualche \"lapide\" romana ritrovata a Treviso. Da quel momento fino allo scoppio della Prima guerra mondiale tutta la vita di Luigi Bailo fu spesa nell'attivit\u00e0 di ricerca e raccolta di reperti ed opere sia in campo archeologico e storico che in ambito artistico, nell'intento di \"salvare tutto quello che della patria ogni d\u00ec purtroppo va scomparendo sotto la pressione dei bisogni urgenti della vita, della civilt\u00e0, dei capricci della giornata\".\nPer Bailo, la finalit\u00e0 essenziale di una simile raccolta era formativa e didattica, a favore del pubblico di cittadini bisognosi di buoni modelli da imitare.\nGli aiuti su cui egli pot\u00e9 contare erano esigui, e quasi mai istituzionali. Lo appoggiavano artisti volonterosi e alcuni pi\u00f9 ricchi cittadini amanti della cultura. Le iniziative di recupero e raccolta di reperti riposavano spesso solamente sulle possibilit\u00e0 economiche personali dell'abate, utilizzate per acquisti e ricompense ai fornitori.\nL'opera di ricerca e raccolta.\nAbile catalizzatore di doni al museo (i marmi romani e medievali, i mosaici di Oderzo), Bailo operava prevalentemente entro i confini della Marca trevigiana; tuttavia l'abate accolse con favore anche un ristretto numero di reperti non locali, come i pezzi d'arte magno-greca inviati dal meridione dal trevigiano Pietro Don\u00e0.\nPur privilegiando gli elementi locali, non manc\u00f2 di operare anche nel mercato antiquario e, per quanto gli permettevano le proprie finanze, acquis\u00ec al museo marmi romani, greci ed etruschi, per lo pi\u00f9 attraverso i mediatori veneziani.\nTuttavia le ricerche e le acquisizioni del primo Museo non risultano essere frutto di un progetto organico predefinito, ma piuttosto il risultato delle contingenti opportunit\u00e0 che si presentavano quotidianamente all'abate e ai suoi collaboratori. Bailo istru\u00ec personalmente delle speciali figure, i cd \u201ccercatori\u201d: venditori ambulanti in continuo movimento tra i mercati del trevigiano e delle province limitrofe gli procuravano un notevole numero di reperti. Talvolta per\u00f2 i \u201ccercatori\u201d erano spinti soprattutto dal desiderio delle ricompense elargite e si prestavano cos\u00ec ad una scarsa attendibilit\u00e0 circa i luoghi di ritrovamento dei loro contributi al museo. Illustre esempio di tali incertezze \u00e8 costituito dai dischi figurativi con Reitia, dea veneta della natura, portati nei primi del Novecento dal merciaio Pietro Artuso detto Madaseta, e solo genericamente dichiarati scoperti a Montebelluna.\nBailo aveva analogamente istruito gli operai impiegati presso le draghe attive lungo il fiume Sile, tra Sant'Antonino e Casier, luoghi di provenienza di alcuni dei manufatti in bronzo presenti al Museo.\nInstancabile raccoglitore, segu\u00ec con attenzione gli scavi per la nuova rete idrica di Treviso nel 1927-28; in quel biennio vennero alla luce, nella zona di Piazza Vittoria, alcune anfore e svariati frammenti fittili di epoca romana.\nIl Ciclo di Sant'Orsola.\nDi tutte le azioni dirette alla salvaguardia di preziose testimonianze storico-artistiche, alcune delle quali definite \u201ctemerarie\u201d, \u00e8 da menzionare il recupero degli affreschi del \"Ciclo delle Storie di sant'Orsola\", eseguiti da Tomaso da Modena. L'opera, capolavoro della pittura trecentesca, fu salvata personalmente da Bailo : avvedutosi del valore artistico degli affreschi, li stacc\u00f2 dai muri della chiesa di Santa Margherita degli Eremitani, dato che l'edificio, dopo essere stato per molti anni adibito a maneggio militare, rischiava di essere demolito. Fra l'incomprensione e l'indifferenza generali, con pochissimi mezzi a disposizione e attuando empiricamente la tecnica dello stacco, Bailo con l'aiuto dei giovani trevigiani Antonio Carlini e Girolamo Botter riusc\u00ec miracolosamente a salvare pressoch\u00e9 integralmente il capolavoro del modenese, trasferendo l'intonaco dipinto su telai lignei mobili. Riusc\u00ec cos\u00ec a portare l'intero ciclo delle Storie al sicuro, assieme ad altre pitture della stessa chiesa, per un totale di ben 120 metri quadrati di affresco staccato.\nNella Chiesa Museo di Santa Caterina, a Treviso, dove gli affreschi sono oggi conservati, \u00e8 infatti possibile osservare sul retro dei telai le annotazioni di pugno del Bailo, che riportano il numero d'ordine dei telai stessi e la firma dell'abate, oltre ad eventuali altre note.\nGli ampliamenti e la visione museale.\nDal 1883, per il gran numero di testimonianze acquisite, si rese necessario per l'abate occupare prima i portici, e poi gli ambienti superiori dell'edificio cinquecentesco retrostante la Biblioteca Comunale.\nQuando il Museo apr\u00ec al pubblico nel settembre 1888, per l'occasione Bailo fece decorare i porticati del chiostro e alcuni locali superiori dell'ex convento dei Carmelitani con motivi storici tratti dai repertori locali medievali e rinascimentali. Tra il 1909 ed il 1913 continu\u00f2 tale programma facendo costruire il nuovo fronte laterale in via Caccianiga.\nSorse allora l'idea di creare una rete di istituti collegati: la biblioteca, il museo e gli archivi antichi (contenenti la preziosa massa di documenti del Comune e dei conventi medievali). Bailo gett\u00f2 cos\u00ec il primo stampo del modello oggi seguito dal complesso dei Musei Civici di Treviso.\nIl Museo dopo la morte.\nNonostante Bailo fosse un raccoglitore di straordinario intuito, era privo delle competenze specialistiche inerenti tutto ci\u00f2 che andava raccogliendo; tuttavia meravigli\u00f2 i suoi successori il fatto che egli, pur senza poterne avere esatta cognizione, avesse compreso la speciale importanza rivestita dai reperti di et\u00e0 preromana, soprattutto bronzei, emersi nella zona di Montebelluna in scavi occasionali.\nProprio a causa della mancanza nell'abate di conoscenze scientifiche specifiche, all'epoca della sua morte la massa archeologica era rimasta per la pi\u00f9 parte inedita, e non aveva ordine scientifico. L'operazione di riordino tocc\u00f2 tra il 1936 ed il 1938 a Luigi Coletti, noto cattedratico e storico dell'arte; in sua presenza la sede museale fu inaugurata il 6 dicembre 1938.\nOpere.\nBailo produsse numerosi scritti, conservati in diverse biblioteche della provincia di Treviso, in particolare nella Biblioteca del Seminario Vescovile.\nIl suo lavoro pi\u00f9 importante fu il \"Della vita et delle opere di Paris Bordon\", di cui \u00e8 coautore Gerolamo Biscaro. L'opera, che tratta com'\u00e8 chiaro del pittore veneziano Paris Bordone, fu edita nell'anno 1900 da \"Luigi Zoppelli\", antico editore trevigiano, poi divenuto il pi\u00f9 noto marchio \"Longo &amp; Zoppelli\" che oggi divide la sua attivit\u00e0 commerciale tra l'omonima impresa tipografica e l'editore Canova."}
{"id": "3009073", "revid": "174919", "url": "https://it.wikipedia.org/wiki?curid=3009073", "title": "Allenatori che hanno vinto il campionato italiano", "text": ""}
{"id": "3009074", "revid": "486946", "url": "https://it.wikipedia.org/wiki?curid=3009074", "title": "Club Calcistico Giovanile Isola d'Istria", "text": ""}
{"id": "3009075", "revid": "339392", "url": "https://it.wikipedia.org/wiki?curid=3009075", "title": "Victor Emanuel Leclerc", "text": ""}
{"id": "3009087", "revid": "1543377", "url": "https://it.wikipedia.org/wiki?curid=3009087", "title": "Carlos Monsiv\u00e1is", "text": ""}
{"id": "3009099", "revid": "287204", "url": "https://it.wikipedia.org/wiki?curid=3009099", "title": "Janis Pujats", "text": ""}
{"id": "3009110", "revid": "838137", "url": "https://it.wikipedia.org/wiki?curid=3009110", "title": "Paolo Emilio Rondinini", "text": "Biografia.\nNacque nel 1617 da Alessandro Rondinini e Felice Zacchia.\nPer parte di madre discendeva dal cardinale Laudivio Zacchia (suo nonno) ed ebbe come prozio il cardinale Paolo Emilio Zacchia.\nSi laure\u00f2 all'Universit\u00e0 di Perugia. Nel 1637 fu nominato chierico della Camera Apostolica e funse da tesoriere generale durante l'assenza di Francesco Angelo Rapaccioli, impegnato nella guerra di Castro. Fu nominato prefetto dell'Annona il 4 marzo 1643.\nNello stesso anno fu creato cardinale da papa Urbano VIII nel concistoro del 13 luglio. Il 31 agosto gli fu assegnata la diaconia di Santa Maria in Aquiro.\nIl 5 maggio 1653 fu eletto vescovo di Assisi e fu consacrato vescovo il 25 maggio dello stesso anno.\nIl 14 maggio 1655 opt\u00f2 per la diaconia di San Giorgio in Velabro, da cui il 6 marzo 1656 pass\u00f2 alla diaconia di Santa Maria in Cosmedin. Infine il 30 aprile 1668 opt\u00f2 per l'ordine dei cardinali preti ed ebbe il titolo di Sant'Eusebio.\nPartecip\u00f2 a tre conclavi, che elessero papa Innocenzo X (1644), papa Alessandro VII (1655) e papa Clemente IX (1667).\nMor\u00ec dopo una breve malattia nel palazzo romano del principe Camillo Pamphilj e fu sepolto nella chiesa di Santa Maria sopra Minerva.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3009114", "revid": "2173021", "url": "https://it.wikipedia.org/wiki?curid=3009114", "title": "Instituto Nacional General Jos\u00e9 Miguel Carrera", "text": "L'Instituto Nacional General Jos\u00e9 Miguel Carrera \u00e8 la scuola superiore pi\u00f9 antica del Cile, eretta dal governo di Jos\u00e9 Miguel Carrera durante il periodo della Patria Vieja il 10 agosto 1813 come l'unico ente di istruzione superiore di quel tempo. Ha sede a Santiago.\nStoria.\nIl progetto della nuova scuola si deve a Juan Ega\u00f1a, Camilo Henr\u00edquez e Manuel de Salas. Secondo le parole del frate Camilo Henr\u00edquez \"Lo scopo principale dell'Istituto \u00e8 dare alla Patria cittadini che la difendano, la dirigano, la facciano prosperare e le diano onore\".\nUna delle prime misure del governo realista durante la Reconquista, dopo la sconfitta degli indipendentisti nella battaglia di Rancagua, fu la chiusura dell'\"Instituto Nacional\" (17 dicembre 1814), che sar\u00e0 riaperto solo il 20 luglio 1819 sotto il governo di Bernardo O'Higgins.\nNel 1842, si separano gli studi superiori da quelli secondari, con la nascita dell'Universit\u00e0 del Cile: cos\u00ec, l'\"Instituto Nacional\" si trasferisce dal vecchio edificio dell'ex Congresso Nazionale, alla sede che si inizi\u00f2 ad erigere nel 1843 fra la \"calle Nueva San Diego\" (ora \"Arturo Prat\") e \"calle San Diego\". Si lasci\u00f2 libera da costruzioni una spianata, dove nel 1866, fu costruita l'Universit\u00e0 del Cile, in modo da potervi trasferire le cattedre delle discipline insegnate in precedenza presso l'\"Instituto\".\nNel 1902 si separa l'Internato dell'Istituto; al primo centenario dell'\"Instituto\" (1913) fu composto l'inno dell'\"Instituto Nacional\". \nNel 1909 nasce il gruppo degli scout, il primo a livello sudamericano e il secondo a livello mondiale.\nNel 1986, nonostante le forti proteste capeggiate dal \"Centro de Alumnos del Instituto Nacional\" e dal \"Partido Institutano de Oposici\u00f3n\", l'amministrazione dell'Istituto fu trasferita alla municipalit\u00e0 di Santiago come parte del sistema di riforma dell'istruzione elaborato dal regime militare. Il rettore Molina si dimette, manifestando la sua opposizione alla riforma.\nStruttura.\nL'Instituto Nacional \u00e8 un liceo maschile che impartisce il settimo e ottavo anno di istruzione primaria e i quattro anni di istruzione secondaria scientifico-umanistica."}
{"id": "3009115", "revid": "92723", "url": "https://it.wikipedia.org/wiki?curid=3009115", "title": "Manuel Bulnes Prieto", "text": ""}
{"id": "3009116", "revid": "92723", "url": "https://it.wikipedia.org/wiki?curid=3009116", "title": "Manuel Montt Torres", "text": ""}
{"id": "3009117", "revid": "92723", "url": "https://it.wikipedia.org/wiki?curid=3009117", "title": "An\u00edbal Pinto Garmendia", "text": ""}
{"id": "3009118", "revid": "92723", "url": "https://it.wikipedia.org/wiki?curid=3009118", "title": "Germ\u00e1n Riesco Err\u00e1zuriz", "text": ""}
{"id": "3009119", "revid": "92723", "url": "https://it.wikipedia.org/wiki?curid=3009119", "title": "Pedro Montt Montt", "text": ""}
{"id": "3009120", "revid": "92723", "url": "https://it.wikipedia.org/wiki?curid=3009120", "title": "Patricio Aylwin Az\u00f3car", "text": ""}
{"id": "3009121", "revid": "32971474", "url": "https://it.wikipedia.org/wiki?curid=3009121", "title": "Vescovo di Cosenza", "text": ""}
{"id": "3009123", "revid": "55935", "url": "https://it.wikipedia.org/wiki?curid=3009123", "title": "Grano germano", "text": ""}
{"id": "3009126", "revid": "322321", "url": "https://it.wikipedia.org/wiki?curid=3009126", "title": "Francesco Angelo Rapaccioli", "text": "Biografia.\nNacque in una famiglia originaria di Collescipoli, un piccolo borgo nei pressi di Terni. Il padre Pietro era un noto commerciante di stoffe, con una bottega ben avviata in piazza della Rotonda; spos\u00f2 in seconde nozze Ginevra Griffi da cui ebbe sei figli tra cui Francesco e godeva di stretti contatti con i Barberini.\nFrancesco si form\u00f2 al Collegio romano: nel 1628 le sue tesi di filosofia sono dedicate al cardinale Francesco Barberini; nella festa dell\u2019Ascensione del 1629 predic\u00f2 alla presenza di papa Urbano VIII a San Giovanni in Laterano e l'omelia fu presto pubblicata ottenendo l'attenzione del pontefice. Prima del 1631 consegu\u00ec la laurea \"in utroque iure\".\nEntr\u00f2 nella curia romana come referendario della Segnatura Apostolica ricoprendo successivamente vari incarichi. Nel 1630 fu nominato abbreviatore di parco maggiore, nel 1634 reggente della Cancelleria apostolica, nel 1636 chierico della Camera Apostolica, quindi tesoriere generale, presidente degli archivi e commissario dell'esercito pontificio. Conobbe ed ebbe una venerazione particolare per Giuseppe da Copertino che visitava frequentemente ad Assisi, cos\u00ec come per la clarissa Francesca Farnese. Da segnalare anche la sua particolare vicinanza ai seguaci di san Vincenzo de' Paoli, di cui fu un grande benefattore tanto da meritare, alla sua morte, un commosso encomio del sacerdote francese.\nNel concistoro del 13 luglio 1643 papa Urbano VIII lo cre\u00f2 cardinale. Il 2 agosto dello stesso anno fu inviato a Viterbo come legato pontificio. Il 14 dicembre ricevette il titolo cardinalizio di Santa Maria in Via.\nPartecip\u00f2 al conclave del 1644 che elesse papa Innocenzo X, il quale il 18 ottobre 1646 lo elesse vescovo di Terni. Consacrato il 28 ottobre dello stesso anno, si distinse per il suo spiccato gusto per le arti, che si tradusse in una fitta politica di mecenatismo volta a completare la decorazione della cattedrale e a realizzare un contesto architettonico capace di conferire alla piazza antistante una sorta di 'corte episcopale' grazie all'adeguamento della residenza vescovile e alla costruzione del palazzo del seminario. Un complesso edilizio ad ali sapientemente collegato da un loggiato appoggiato al portico della chiesa e verosimilmente ispirato a palazzo Barberini, che il cardinale conosceva bene per averlo frequentato sin dalla giovinezza. Grazie all'interessamento del padre, Rapaccioli entr\u00f2 nelle grazie del cardinale Francesco Barberini, che divenne il suo principale punto di riferimento tra fedelt\u00e0 e servizio.\nIl 21 dicembre 1650 opt\u00f2 per il titolo di Santa Cecilia. Nel 1655 prese parte al nuovo conclave che elesse papa Alessandro VII. Nel 1655 fu pro-camerlengo del Sacro Collegio e dal 1656 al 1657 camerlengo del Sacro Collegio. Frattanto nel 1656 aveva rinunciato alla sua diocesi.\nOltre alle sue doti di giurista, teologo, filosofo e latinista, va ricordata anche la sua attivit\u00e0 poetica con una serie di componimenti pubblicati postumi nella raccolta le \"Rime heroiche\" (Roma, 1665).\nFu amico e stimatore di Gian Lorenzo Bernini - di cui conservava alcuni disegni nella sua collezione d'arte e al quale dedic\u00f2 una coltissima epistola riservata al baldacchino di San Pietro - ma anche del pittore romano Michelangelo Cerquozzi e del marchigiano Giovanni Battista Salvi, detto il Sassoferrato, autore del suo celebre ritratto oggi conservato al John and Mable Ringling Museum of Art di Sarasota in Florida.\nMor\u00ec l'anno successivo nella sua residenza romana nei pressi del Campidoglio e fu sepolto nella tomba di famiglia presso la chiesa di Santa Maria sopra Minerva.\nGenealogia episcopale.\nLa genealogia episcopale \u00e8:"}
{"id": "3009127", "revid": "92723", "url": "https://it.wikipedia.org/wiki?curid=3009127", "title": "Coppa Europa di atletica leggera 1965", "text": "La prima edizione della Coppa Europa di atletica leggera si svolse nel 1965. Le finali si disputarono in Germania Ovest: quella maschile a Stoccarda dall'11 al 12 settembre 1965, quella femminile a Kassel il 19 settembre.\nEntrambe le competizioni videro la vittoria dell'Unione Sovietica.\nFormula.\nPer ciascuna delle due competizioni le sei squadre finaliste sono state selezionate attraverso tre semifinali a ciascuna delle quali hanno preso parte 6 squadre. Solo per la gara maschile, che vedeva iscritte 24 nazioni, \u00e8 stato necessario un turno preliminare.\nCoppa maschile.\nI turni preliminari si sono svolti a Vienna e a Enschede il 26 e 27 giugno. La vincente di ciascun turno ha avuto accesso alle semifinali. \nLe semifinali si sono svolte a Zagabria, a Oslo e a Roma il 21 e 22 agosto. Le prime due squadre si sono qualificate per la finale.\nCoppa femminile.\nLe 18 squadre iscritte hanno disputato le semifinali il 16 luglio nelle sedi di Costanza, Fontainebleau e Lipsia. Le prime due di ciascuna semifinale si sono qualificate per la finale. Nella prima semifinale gli squadroni di URSS e Germania Ovest si sono aggiudicati i due posti disponibili nonostante la strenua resistenza delle padrone di casa della Romania. Molto incerta la seconda semifinale, che ha visto il passaggio del turno di Ungheria e Paesi Bassi ai danni della Gran Bretagna. Senza storia la terza semifinale, che ha visto Germania Est e Polonia nettamente in vantaggio sulle altre contendenti.\nClassifiche finali.\nLa coppa maschile \u00e8 stata vinta dall'Unione Sovietica, con 9 successi parziali, con un solo punto sulla Germania Ovest, che ha conseguito solo 5 vittorie ma \u00e8 stata pi\u00f9 regolare nei piazzamenti. Terza si \u00e8 piazzata la Polonia con lo stesso punteggio della Germania Est ma un maggior numero di successi parziali (3 contro 2).\nMeno incerto l'esito della coppa femminile, vinta dalla squadra sovietica con un netto vantaggio sulle tedesche dell'est, mentre il terzo posto \u00e8 andato anche qui alla Polonia che ha preceduto di un punto la Germania Ovest."}
{"id": "3009128", "revid": "34971", "url": "https://it.wikipedia.org/wiki?curid=3009128", "title": "ARC (formato di file)", "text": "ARC \u00e8 un formato di compressione dei dati senza perdita di informazione. Il programma omonimo, realizzato nel 1985 da Thom Henderson, \u00e8 stato il primo programma di compressione di file per Personal computer."}
{"id": "3009131", "revid": "729019", "url": "https://it.wikipedia.org/wiki?curid=3009131", "title": "Coppa Europa di atletica leggera 2008", "text": "La Coppa Europa di atletica leggera 2008, ultima edizione, si \u00e8 tenuta ad Annecy, in Francia dal 21 al 22 giugno.\nClassifiche finali.\nUomini\nDonne"}
{"id": "3009132", "revid": "287204", "url": "https://it.wikipedia.org/wiki?curid=3009132", "title": "12469 Katsuura", "text": "12469 Katsuura \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2834337\u00a0UA e da un'eccentricit\u00e0 di 0,0890354, inclinata di 5,69585\u00b0 rispetto all'eclittica."}
{"id": "3009133", "revid": "121475663", "url": "https://it.wikipedia.org/wiki?curid=3009133", "title": "Zangalewa", "text": "Zangalewa \u00e8 una canzone popolare del Camerun, chiamata a volte anche \"Zamina mina\". Il suo ritmo \u00e8 accattivante e viene intonata volentieri durante una marcia.\n\u00c8 stata resa popolare dal gruppo Golden Sounds nel 1986 che ha avuto un tale successo con questa canzone da cambiare il suo nome in Zangalewa.\nTesto.\nNe esistono numerose varianti, per via della trasmissione orale:\nAltra variante :\nTraduzione.\nQuesta canzone \u00e8 interpretata in lingua Fang, diffusa in Gabon, nel sud del Camerun, nella Guinea Equatoriale, e pi\u00f9 ad est nell'Africa Centrale. Spesso \u00e8 cantata senza che se ne comprenda il significato. Za engalomwa in lingua Fang significa \"Chi ti ha mandato?\": ed \u00e8 la domanda che un militare fa ad un altro camerunese di origine straniera.\nIl termine Zangalewa pu\u00f2 provenire anche da un'espressione ewondo: za anga loe wa? o \"chi vi ha chiamato?\" Il Camerun \u00e8 un paese multietnico e multilingue, non tutti i soldati potevano parlare ewondo. Inoltre con il tempo, za anga loe wa divenne Zangalewa come la sentiamo ora.\nQuando le giovani reclute della Guardia Repubblicana del Camerun lamentano i rigori della vita militare, i loro leader ed i loro coetanei di et\u00e0 superiore pongono loro questa domanda: za anga loe wa? Che si pu\u00f2 intendere come \"nessuno ti ha costretto ad entrare nell'esercito, non ti lamentare pi\u00f9!\".\nTraduzione letterale e semantica\nTraduzione completa in Italiano\nInterpreti.\nLa canzone \u00e8 stata interpretata da :"}
{"id": "3009134", "revid": "3831", "url": "https://it.wikipedia.org/wiki?curid=3009134", "title": "Museo delle Belle Arti di Digione", "text": ""}
{"id": "3009135", "revid": "287204", "url": "https://it.wikipedia.org/wiki?curid=3009135", "title": "13188 Okinawa", "text": "13188 Okinawa \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,1942067\u00a0UA e da un'eccentricit\u00e0 di 0,0866070, inclinata di 1,90724\u00b0 rispetto all'eclittica."}
{"id": "3009136", "revid": "287204", "url": "https://it.wikipedia.org/wiki?curid=3009136", "title": "13654 Masuda", "text": "13654 Masuda \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2371931\u00a0UA e da un'eccentricit\u00e0 di 0,0111882, inclinata di 4,37487\u00b0 rispetto all'eclittica."}
{"id": "3009138", "revid": "287204", "url": "https://it.wikipedia.org/wiki?curid=3009138", "title": "Ricky Fant\u00e8", "text": ""}
{"id": "3009140", "revid": "110157", "url": "https://it.wikipedia.org/wiki?curid=3009140", "title": "Museo archeologico di Chiavari", "text": " \nIl museo archeologico di Chiavari \u00e8 un sito museale sito in via Costaguta nel centro storico di Chiavari, in provincia di Genova. La sede del museo \u00e8 ubicata presso il seicentesco palazzo Rocca.\nGi\u00e0 museo archeologico per la preistoria e la protostoria del Tigullio, in seguito allo spostamento di parte delle collezioni nel neonato Sistema museale integrato di Sestri Levante e Castiglione Chiavarese il Museo ha assunto tale denominazione dal 2013.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Liguria, nel dicembre 2019 divenuto Direzione regionale Musei.\nIl museo.\nIl museo fu inaugurato nel 1985 nelle sale delle antiche scuderie di palazzo Rocca adeguatamente restaurate secondo gli stili architettonici dell'epoca. Il polo museale raccoglie il materiale rinvenuto durante gli scavi della necropoli preromana dell'VIII e VII secolo a.C., scoperta nel 1959.\nTra i reperti conservati ed esposti al pubblico vi sono oggetti in bronzo e qualche monile in argento e oro. Nel museo, inoltre, \u00e8 ospitata una vasta raccolta di libri e volumi dedicati all'archeologia preistorica e storia locale.\nOltre ai rinvenimenti della necropoli chiavarese sono conservati reperti provenienti dal circondario del Golfo Paradiso (antico Castellaro di Uscio - Recco), manufatti di diaspro del Paleolitico Medio rinvenuti a Casarza Ligure nel lago di Bargone, le scoperte sepolcrali risalenti all'Et\u00e0 del Rame rinvenute nel val Frascarese (Castiglione Chiavarese) e altri rinvenimenti della val Petronio (Valle Lagorara e monte Loreto).\nIl museo conserva ed espone materiali archeologici anche provenienti dallo Spezzino, rinvenuti nel territorio comunale di Maissana e nel borgo storico di Suvero nel comune di Rocchetta di Vara."}
{"id": "3009141", "revid": "287204", "url": "https://it.wikipedia.org/wiki?curid=3009141", "title": "23628 Ichimura", "text": "23628 Ichimura \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2204038\u00a0UA e da un'eccentricit\u00e0 di 0,0909714, inclinata di 7,11714\u00b0 rispetto all'eclittica.\nL'asteroide \u00e8 dedicato all'astrofilo giapponese Yoshimi Ichimura."}
{"id": "3009142", "revid": "124676022", "url": "https://it.wikipedia.org/wiki?curid=3009142", "title": "Debra Whitman", "text": "Debra Whitman \u00e8 un personaggio dei fumetti creato da Marv Wolfman (testi) e Al Milgrom (disegni) pubblicato dalla Marvel Comics. La sua prima apparizione avviene in \"The Amazing Spider-Man\" (vol. 1) n. 196 (settembre 1979).\nSegretaria del dipartimento di biofisica dell'Empire State University, Debra ha avuto una relazione con Peter Parker ai tempi del suo dottorato universitario ed \u00e8 stata una dei primi personaggi che ne hanno determinato l'identit\u00e0 segreta.\nBiografia del personaggio.\nPrimi anni.\nNata a Elk Rapids, Michigan, Dabra si sposa in giovane et\u00e0 col compagno di college Mark Whitman, un ragazzo violento ed irascibile che la picchia quotidianamente spingendola infine a lasciarlo per trasferirsi a New York trovando impiego come segretaria del professor Morris Sloane alla Empire State University, dove conosce Peter Parker, con cui instaura immediatamente un'intesa sentimentale iniziando un'altalenante e complicata relazione che tuttavia ha breve durata in quanto le continue sparizioni del ragazzo dovute alla sua doppia vita portano Debra a sentirsi rifiutata e a tentare di dimenticarlo frequentando la sua vecchia fiamma Biff Rifkin.\nL'infatuazione di Debra per Peter continua per\u00f2 a rafforzarsi e la ragazza tenta in pi\u00f9 occasioni ma senza successo di riappacificarsi con lui, arrivando infine a sospettare la sua identit\u00e0 segreta di Uomo Ragno, cosa che la lascia psicologicamente molto debilitata, tanto da iniziare delle sedute con uno psicologo, convincendosi infine di essersi sbagliata e decidendo di lasciare New York per fare ritorno nel Midwest.\nCivil War.\nDopo la guerra civile dei superumani e la rivelazione al mondo dell'identit\u00e0 segreta dell'Uomo Ragno, Debra, trovatasi in difficolt\u00e0 economiche a causa della salute di sua madre, decide di scrivere un libro diffamatorio su Peter Parker ma, durante la presentazione, lo scontro tra l'Avvoltoio e l'Uomo Ragno ed il successivo intervento di Betty Brant le fanno cambiare idea portandola a confessare al Daily Globe che l'idea delle esagerazioni sulla sua malattia mentale causata da Peter ai tempi della loro frequentazione non \u00e8 stata sua bens\u00ec del suo editore, J. Jonah Jameson."}
{"id": "3009143", "revid": "287204", "url": "https://it.wikipedia.org/wiki?curid=3009143", "title": "26223 Enari", "text": "26223 Enari \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,9237274\u00a0UA e da un'eccentricit\u00e0 di 0,1026997, inclinata di 11,97240\u00b0 rispetto all'eclittica."}
{"id": "3009145", "revid": "287204", "url": "https://it.wikipedia.org/wiki?curid=3009145", "title": "Gli Amaranto", "text": "Gli Amaranto o Stato sociale: Amaranto (\"To Live Forever\") \u00e8 un romanzo di fantascienza di Jack Vance del 1956.\nNel 2002 \u00e8 stato ripubblicato nella \"Vance Integral Edition\" con il titolo \"Clarges\".\nAmbientazione.\nIl romanzo \u00e8 ambientato in un futuro imprecisato, tre secoli dopo che la Terra, a causa della vertiginosa e incontrollabile crescita della popolazione mondiale, \u00e8 stata colpita dalla Grande Carestia ed ha attraversato un periodo di conflitti a livello globale, il Caos Maltusiano, che ha ridotto di tre quarti l'umanit\u00e0, ha spazzato via le nazioni e fatto sprofondare l'intero pianeta nella barbarie.\nIn una delle rare roccaforti della civilt\u00e0, la Regione di Clarges, \u00e8 stato istituito con la Legge del Fair Play un sistema sociale che ha garantito pace e stabilit\u00e0 durevoli, basato sul processo di ascesa individuale il cui obiettivo finale \u00e8 addirittura l'immortalit\u00e0. Alla nascita non si appartiene ad alcuna \"phyle\", trib\u00f9 o livello. Si pu\u00f2 scegliere di non farsi registrare dal sistema gestito dall'enorme macchina chiamata Attuario e condurre una vita naturale, da \"glodola\" (\"gaia allodola\"), la cui durata media \u00e8 di 82 anni, oppure di iscriversi nella trib\u00f9 base, la Famiglia, e cominciare il progresso per meriti professionali attraverso i livelli successivi (Cuneo, Terzo, Orlo), ognuno dei quali permette di guadagnare via via ulteriori dieci-vent'anni di vita, fino a raggiungere la quinta e ultima classe, entrando nella Societ\u00e0 Amaranto e conquistandosi il diritto alla vita eterna. Per evitare i pericoli del sovrappopolamento e mantenere la popolazione stabilmente intorno ai 20-25 milioni di abitanti (fra cui un Amaranto ogni duemila individui), i Sicari di Stato si occupano di eliminare chi raggiunge il limite di et\u00e0 concesso dal proprio status sociale.\nBench\u00e9 questo sistema abbia sostanzialmente funzionato per tre secoli, la costante tensione di un'esistenza completamente dedicata alla lotta per l'ascesa e la sotterranea ossessione per la morte sono causa di un numero crescente di esaurimenti nervosi e malattie mentali (ormai quasi un quarto della popolazione ne \u00e8 colpito). Chi non \u00e8 in grado di sostenere una vita cos\u00ec logorante e scivola in uno stato di catatonia viene ricoverato nei cosiddetti Palliatori. L'unico sfogo per gli abitanti della metropoli di Clarges \u00e8 Carnevalle, una sorta di multiforme parco divertimenti dov'\u00e8 possibile dimenticare la tensione quotidiana e concedersi ogni libert\u00e0 e stravaganza.\nTrama.\nGrayven Warlock ha raggiunto lo status di Amaranto e la ricompensa dell'immortalit\u00e0 ma, dopo due soli anni in questa privilegiata condizione, uccide accidentalmente il rivale Abel Mandeville durante una lite e, bench\u00e9 questi sia prontamente rimpiazzato da uno dei surrogati creati a questo scopo, la Societ\u00e0 Amaranto decide di punire in modo esemplare Grayven per aver commesso un crimine che viola il pi\u00f9 profondo tab\u00f9 per una casta di immortali e lo condanna alla morte definitiva.\nSfuggito ai Sicari, Grayven si nasconde a Carnevalle e, lasciati trascorrere sette anni per essere dichiarato legalmente morto, intraprende per la seconda volta l'ascesa con la nuova identit\u00e0 di Gavin Waylock. Disposto ad utilizzare ogni mezzo per riconquistare il posto che gli spetta fra gli Amaranto e il diritto alla vita eterna di cui \u00e8 stato privato, Gavin/Grayven arriva ad uccidere una Amaranto per il timore che possa ostacolare il suo piano, procurandosi una spietata nemica e dando inizio ad un'inarrestabile \"escalation\" che lo condurr\u00e0 a stravolgere l'intero sistema su cui si regge da secoli la societ\u00e0 di Clarges. "}
{"id": "3009146", "revid": "1776051", "url": "https://it.wikipedia.org/wiki?curid=3009146", "title": "To Live Forever", "text": "To Live Forever \u00e8 il terzo album in studio del gruppo musicale heavy metal finlandese Tarot, pubblicato nel 1993."}
{"id": "3009148", "revid": "58775", "url": "https://it.wikipedia.org/wiki?curid=3009148", "title": "DEFLATE", "text": ""}
{"id": "3009149", "revid": "729019", "url": "https://it.wikipedia.org/wiki?curid=3009149", "title": "Prediction by Partial Matching", "text": "Prediction by partial matching (PPM) \u00e8 un algoritmo adattivo di compressione dei dati basato su un modello di previsione statistica.\nPPM analizza le occorrenze dei dati non compressi presenti nell'insieme gi\u00e0 tradotto per prevedere gli elementi successivi nel\nflusso da tradurre."}
{"id": "3009152", "revid": "287204", "url": "https://it.wikipedia.org/wiki?curid=3009152", "title": "7103 Wichmann", "text": "7103 Wichmann \u00e8 un asteroide della fascia principale. Scoperto nel 1953, presenta un'orbita caratterizzata da un semiasse maggiore pari a 3,0148415\u00a0UA e da un'eccentricit\u00e0 di 0,0800375, inclinata di 10,14687\u00b0 rispetto all'eclittica.\nL'asteroide \u00e8 dedicato all'astronomo tedesco Moritz Ludwig George Wichmann, allievo di Friedrich Wilhelm Bessel."}
{"id": "3009157", "revid": "729019", "url": "https://it.wikipedia.org/wiki?curid=3009157", "title": "Forte Fratello Maggiore", "text": "Il Forte Fratello Maggiore era un'opera fortificata, oggi non pi\u00f9 esistente, che si trovava sulle alture della Val Polcevera. \nIl forte, esterno alle \"Mura Nuove di Genova\", era una delle due fortificazioni costruite negli anni venti dell\u2019Ottocento dal Genio Militare del Regno di Sardegna sulle cime del monte popolarmente chiamato \u201cDue Fratelli\u201d , in posizione dominante tra Val Polcevera e Val Bisagno.\nDescrizione.\nIl forte Fratello Maggiore sorgeva a circa 650 m slm sulla cima pi\u00f9 alta del monte dei \u201cDue Fratelli\u201d (detto anche monte di S. Michele o Monte Michele) e faceva parte delle fortificazioni a nord della cinta muraria seicentesca che comprendevano anche i forti Puin, Diamante e Fratello Minore.\nIl forte, chiamato \u201cFratello Maggiore\u201d (in relazione al vicino \u201cFratello Minore\u201d, con riferimento all'altitudine, superiore, sia pur di poco, ed alle dimensioni della costruzione) era costituito da una semplice torre quadrata a due piani, oltre il seminterrato, ed era accessibile dopo aver superato un breve fossato attraverso un ponte levatoio. \nI muri perimetrali, spessi alla base oltre 2 metri, erano fortemente inclinati verso l'alto (scarpa), tanto che lo spessore all'altezza della terrazza era quasi dimezzato. Alcune paraste a met\u00e0 altezza incorniciavano le cannoniere.\nLa struttura ospitava una guarnigione di 20 soldati, che potevano arrivare a 70 in caso di necessit\u00e0.\nLa dotazione d'artiglieria comprendeva un cannone e un obice, collocati nelle casematte, oltre a due obici posizionati sulla terrazza.\nStoria.\nSul monte dei \u201cDue Fratelli\u201d erano state installate gi\u00e0 durante l'assedio del 1747 delle postazioni d'artiglieria protette da una linea trincerata.\nDurante l'assedio del 1800 la zona fu nuovamente teatro di violenti combattimenti tra Austriaci e Francesi; questi ultimi conquistarono definitivamente queste postazioni con la battaglia del 30 aprile. Nel corso di questi combattimenti rimase ferito Ugo Foscolo, arruolato nella Guardia Nazionale francese.\nNel 1806, durante la dominazione francese fu progettata la costruzione di fortilizi permanenti sui Due Fratelli, poi attuata dal Genio Militare Sardo dopo l'annessione della Repubblica Ligure napoleonica al Regno di Sardegna, decisa dal Congresso di Vienna nel 1814; il forte Fratello Maggiore fu costruito tra il 1815 ed il 1825.\nCome il Fratello Minore, alla fine dell'Ottocento il forte, ritenuto non pi\u00f9 strategico dalle autorit\u00e0 militari, fu abbandonato; intorno al 1930 la torre fu parzialmente demolita per installare una postazione contraerea. La demolizione fu poi completata nel 1937, nonostante il forte fosse inserito nell'elenco degli edifici monumentali, quando vi furono sistemate quattro piazzole per la contraerea, delle quali si vedono ancora i resti.\nOggi, del forte rimangono solo la cisterna, ingombra di detriti, e i locali sotterranei, accessibili con difficolt\u00e0, mentre i resti visibili in superficie sono quelli delle postazioni contraeree e degli edifici di servizio, realizzati in buona parte con materiali recuperati dalla demolizione.\nNelle fotografie seguenti si vedono i resti delle postazioni contraeree costruite sul sito del forte:\nCome arrivare.\nIl forte pu\u00f2 essere raggiunto solo a piedi, in circa un'ora di cammino dal Forte Sperone, raggiungendo prima il Forte Puin e successivamente la sella fra le due cime del monte: a sinistra si raggiunge il Fratello Minore, a breve distanza, mentre svoltando a destra si percorre la rampa che passando a lato dei piccoli edifici di servizio della contraerea raggiunge la cima pi\u00f9 alta del monte.\nPu\u00f2 essere raggiunto in circa un'ora anche per sentiero da Begato o da Geminiano, paesi della Val Polcevera raggiungibili in automobile o con mezzi pubblici urbani, oppure dal valico di Trensasco, dove si trova anche l'omonima fermata della ferrovia Genova-Casella."}
{"id": "3009158", "revid": "666668", "url": "https://it.wikipedia.org/wiki?curid=3009158", "title": "Ferenc D\u00e1vid", "text": "Processo e morte.\nD\u00e1vid, dal 1576 sovrintendente della Chiesa Unitariana, apparteneva alla corrente dei non-adorantisti, contrariamente al Giorgio Biandrata che denunci\u00f2 il D\u00e1vid per violazione della legge sull'innovazione davanti al reggente Krist\u00f3f B\u00e1thory.\nIl 2 giugno 1579, alla dieta di Gyulafeh\u00e9rv\u00e1r, D\u00e1vid si difese sostenendo di non essere un innovatore, poich\u00e9 egli aveva sempre insegnato che Cristo era un uomo e che le Scritture impongono soltanto il culto di Dio. Ma la dieta gli diede torto e D\u00e1vid fu condannato al carcere a vita nella fortezza di D\u00e9va, dove mor\u00ec il 15 novembre."}
{"id": "3009159", "revid": "454774", "url": "https://it.wikipedia.org/wiki?curid=3009159", "title": "Francesco David", "text": ""}
{"id": "3009160", "revid": "155634", "url": "https://it.wikipedia.org/wiki?curid=3009160", "title": "Torneo di Wimbledon 2010 - Doppio maschile", "text": "Daniel Nestor e Nenad Zimonji\u0107 erano i detentori del titolo, ma sono stati sconfitti al secondo turno dalle wildcard inglesi Chris Eaton e Dominic Inglot.\nJ\u00fcrgen Melzer e Philipp Petzschner hanno battuto in finale Robert Lindstedt e Horia Tec\u0103u 6-1, 7-5, 7-5."}
{"id": "3009162", "revid": "1442080", "url": "https://it.wikipedia.org/wiki?curid=3009162", "title": "Torneo di Wimbledon 2010 - Doppio femminile", "text": "Venus Williams e Serena Williams erano le detentrici del titolo, ma sono state eliminate ai quarti di finale da Elena Vesnina e Vera Zvonar\u00ebva.\nVania King e Jaroslava \u0160vedova hanno battuto in finale Elena Vesnina e Vera Zvonar\u00ebva 7-66, 6-2."}
{"id": "3009163", "revid": "247222", "url": "https://it.wikipedia.org/wiki?curid=3009163", "title": "Walking on Sunshine (singolo)", "text": ""}
{"id": "3009164", "revid": "1272592", "url": "https://it.wikipedia.org/wiki?curid=3009164", "title": "Duca di Nocera", "text": "Duca di Nocera (in spagnolo: Duque de Nochera) \u00e8 un titolo nobiliare spagnolo creato nel Regno di Napoli il 10 agosto 1656 dal re di Spagna Filippo IV d'Asburgo per Francisco de Moura y Corterreal, terzo marchese di Castelo Rodrigo, quarto conte di Lumiares. Il nome del titolo fa riferimento alla localit\u00e0 di Nocera dei Pagani in Campania.\nIl titolo fu riabilitato da Alfonso XIII, nel 1922, a favore di Alfonso Falc\u00f3 y de la G\u00e1ndara, XVI marchese di Castelo Rodrigo, XI barone di Benifay\u00f3, con la denominazione attuale di Duca di Nocera.\nTale titolo fu utilizzato gi\u00e0 nel 1521, quando Tiberio Carafa acquist\u00f2 la citt\u00e0 di Nocera dei Pagani e ne divenne duca. Ma questo primitivo ducato si estinse nel 1648 con la morte di Francesco Maria Domenico Carafa, ultimo della sua dinastia a governare la citt\u00e0.\nIl territorio, Nocera dei Pagani.\nNel XVI secolo la \"Civitas\" di Nocera dei Pagani era divisa in due Dipartimenti, denominati \"Nocera Soprana\" e \"Nocera Sottana\".\nI due dipartimenti raggruppavano amministrativamente diversi casali che col tempo avrebbero dato origine alle odierne cittadine di Nocera Inferiore, Nocera Superiore, Sant'Egidio, Pagani e Corbara.\nLa citt\u00e0 godeva di uno \"status\" amministrativo molto particolare. Si trattava di una confederazione di \"Universit\u00e0\", termine che all'epoca era all'incirca equivalente all'odierno \"Comune\".\nIl \"Lodo Baldini\".\nI rapporti giuridici ed economici tra le diverse componenti della citt\u00e0 erano regolati da una sorta di Carta costituzionale, il Lodo Baldini, redatto nel 1598 dal vescovo e giurista monsignore nocerino Carlo Baldini, Arcivescovo di Sorrento. Nel Lodo il numero dei Sindaci Universali viene fissato a tre: due per Nocera Soprana, ed uno per Nocera Sottana.\nAmministrativamente le singole universit\u00e0, pur facendo parte della confederazione, godevano di una loro autonomia politica ed economica, disponendo di sindaci, parlamenti, magistrati \"particolari\".\nTuttavia gli abitanti maschi e maggiorenni ogni anno, nel mese di agosto, nel corso di un'assemblea pubblica tenuta nei \"Parlamenti Universali\" eleggevano un proprio \"Sindaco Particolare\" e due o pi\u00f9 \"Eletti\" (assimilabili agli attuali \"Assessori\"), oltre ad altri magistrati con funzioni varie, come i \"Razionali\" (\"Revisori dei Conti\").\nNel corso di una diversa assemblea, gli abitanti di Nocera Sottana eleggevano poi un \"Sindaco Universale\", che, insieme con gli altri due Sindaci Universali eletti da Nocera Soprana, formava una sorta di Triumvirato, cui era affidato il compito di occuparsi delle problematiche comuni a tutta la confederazione.\nOgni singola Universit\u00e0 godeva di un proprio demanio, costituito da case, terre coltivate o boschi. Accanto ad esso esisteva, per\u00f2, il Demanio comune della citt\u00e0, che era formato soprattutto da selve e boschi che ricoprivano una parte notevole del territorio.\nI Carafa, primi duchi della citt\u00e0.\nIl ducato di Nocera dei Pagani nasce il 12 dicembre del 1521 quando Tiberio Carafa della nobile famiglia dei Carafa della Stadera (o Caraffa) acquist\u00f2 la citt\u00e0 per 50.000 ducati. Il privilegio di esserne duca gli venne ufficialmente conferito il 25 dicembre di quello stesso anno.\nTiberio rest\u00f2 duca fino al 1527, anno della sua morte. Aveva ottenuto che il titolo fosse ereditabile per linea sanguigna diretta. Fu in tal modo il capostipite di una dinastia che dur\u00f2 per 127 anni.\nGli succedette il figlio, Ferdinando (o Ferrante I) Carafa, che diede inizio alla costruzione, intorno al 1530, del palazzo ducale.\nAlla morte di Ferdinando, il 25 maggio 1558, divenne duca il figlio, Alfonso Carafa. Sposato con Giovanna Branai Castriota, discendente di Vrana Konti.\nCon Alfonso e Giovanna il ducato di Nocera visse uno dei suoi momenti migliori. Alla lodatissima moglie furono dedicati anche una serie di sonetti.\nLa sua corte fu ritrovo di letterati, come il filosofo calabrese Bernardino Telesio, che fu a lungo ospite del duca e fu precettore del figlio Ferdinando II. Proprio mentre era ospite presso il duca di Nocera il filosofo cosentino trov\u00f2 il raccoglimento necessario per redigere la sua opera maggiore: il \"De rerum natura iuxta propria principia\" (\"Intorno alla natura delle cose secondo i loro principi\"), che il filosofo dedic\u00f2 al figlio di Alfonso, Ferrante.\nAlfonso mor\u00ec nel 1581, e fu sepolto nella chiesetta del convento di Sant'Andrea, che lui stesso fece edificare nel 1563 dedicandolo all'ordine dei cappuccini.\nGli succedette il figlio Ferrante, che si fece valere come uomo d'armi nella battaglia di Lepanto.\nCome il padre, amava di circondarsi di studiosi e di letterati. Fu, ad esempio, amico di Torquato Tasso, che gli dedic\u00f2 una delle \"Rime d'occasione e d'encomio\".\nFece edificare presso la strada dell'Incoronata a Napoli (oggi via Medina), il Palazzo Carafa di Nocera.\nIl suo gusto per l'eccesso fu dimostrato dopo la sua morte (11 settembre 1593), quando lasci\u00f2 debiti per seicentomila ducati.\nPi\u00f9 che in patria si fece valere per le sue imprese all'estero il figlio di Ferrante, Francesco Maria Carafa, che nel 1625 prese parte all'assedio di Breda, fu nominato maestro di campo della regione Piemonte e Monferrato. Diede il suo contributo alla Battaglia di N\u00f6rdlingen contro gli svedesi. Filippo IV lo nomin\u00f2 comandante generale di Guip\u00fazcoa nel 1638. Nel 1639 fu nominato Vicer\u00e9 di Aragona e Grande di Spagna. In questo periodo lo accompagn\u00f2 il suo confessore ed amico Baltasar Graci\u00e1n, con il quale discusse molto della grave situazione che attraversava la Catalogna.\nIn questi anni Graci\u00e1n diede luce a \"El Pol\u00edtico\", che bas\u00f2 sulla vita di Ferdinando il Cattolico, dedicandolo al duca di Nocera.\nTuttavia il suo atteggiamento fu mal visto e al seguito delle sue riserve sulle scelte politiche del duca conte di Olivares, fu imprigionato nella Torre di Pinto, a Madrid, dove mor\u00ec, dopo un lungo procedimento penale, il 12 luglio del 1642. \u00c8 sepolto nel \"Colegio Imperial de la Compa\u00f1\u00eda de Jes\u00fas\" della capitale spagnola (l'odierno Instituto San Isidro).\nGli succedette Francesco Maria Domenico Carafa. Il nuovo duca non entr\u00f2 mai nelle grazie dei cittadini, e il suo mandato fu caratterizzato da numerose rivolte, che culminarono anche in un assalto al palazzo ducale.\nDi salute cagionevole, mor\u00ec piuttosto giovane nel 1648. Lasci\u00f2 il ducato a Emanuele Carafa, ma non essendo costui suo figlio legittimo, venne meno il contratto che era stato stipulato da Tiberio Carafa. Per questo motivo Nocera in quell'anno torn\u00f2 per breve tempo nel Regio Demanio e la Corona.\nCon Francesco Maria Domenico, quindi, si estinse la dinastia dei Carafa a Nocera, il cui ducato pass\u00f2 a partire dal 1660 alla famiglia di origine portoghese dei Moura, marchesi di Castelo Rodrigo.\nI Moura.\nNel 1649 Francisco de Moura, terzo marchese di Castelo Rodrigo, nobile di origine portoghese ma rimasto fedele alla corona spagnola allo scoppio della guerra di restaurazione portoghese, chiese alla corte un risarcimento di 150.000 ducati per le confische subite in Portogallo. A titolo di risarcimento Filippo IV di Spagna gli offr\u00ec il feudo di Nocera dei Pagani. Essendo stato questo valutato 223.000 ducati, il regio erario chiese al marchese di restituire 73.000 ducati.\nNe emerse una controversia che si protrasse oltre il 1656 quando un'ampia parte del regno di Napoli fu flagellato da una peste. La citt\u00e0 di Nocera ne fu seriamente colpita e, secondo il marchese, deprezzata. Dopo una nuova stima del feudo, se ne fiss\u00f2 il valore in 163.000 ducati. Versata la differenza, finalmente, nel 1660 la casata dei Moura ottenne la citt\u00e0 di Nocera dei Pagani, reggendola fino al 1707. Con l'occasione, precisamente il 10 agosto 1656, il re di Spagna Filippo IV d'Asburgo cre\u00f2 ufficialmente il titolo di Duca di Nocera.\nFrancisco divenne cos\u00ec il settimo duca della citt\u00e0, pur senza mai metterci piede e reggendola tramite un governatore.\nMor\u00ec il 26 novembre del 1675. Pur non avendolo mai visto, i nocerini gli tributarono funerali solenni nella cattedrale di San Prisco.\nGli succedette la figlia: Eleonora de Moura y Moncada de Arag\u00f3n, che, nonostante due mariti, non ebbe eredi maschi. I nocerini furono molto devoti alla loro duchessa, e si prodigarono con messe nel lutto per la vedovanza, con fuochi sia nel giubilo per il suo secondo matrimonio che per la nascita del figlio (che mor\u00ec molto giovane). Nonostante avesse soggiornato a Napoli per un anno, Eleonora non si rec\u00f2 mai a far visita alla sua citt\u00e0.\nEleonora mor\u00ec a Madrid il primo gennaio 1707. Non lasciando eredi maschi, trasfer\u00ec il titolo di duchessa alla sorella Giovanna de Moura.\nLa reggenza di Giovanna, tuttavia, dur\u00f2 molto poco. Non volendo prestare giuramento al sovrano austriaco di Napoli Carlo VI, fu spogliata di tutti i suoi feudi, compreso Nocera.\nIl suo primo matrimonio con Giliberto Pio di Savoia, apr\u00ec la strada alla nuova famiglia ducale della citt\u00e0, i Pio di Savoia.\nI Pio di Savoia.\nNel 1709 Luigi Pio di Savoia rese al re di Napoli l'omaggio che gli rifiut\u00f2 Giovanna, ed entr\u00f2 in possesso dei titoli della moglie del fratello Giliberto.\nRimase duca di Nocera fino al 1745, tranne che per un breve periodo (compreso tra il 1723 e il 1725) quando una congiura contro gli austriaci lo priv\u00f2 del titolo.\nGli succedette Gisberto P\u00edo de Saboya y Sp\u00ednola. Rimasto senza figli maschi, lasci\u00f2 il titolo di Duca della citt\u00e0 alla sorella Isabel Mar\u00eda P\u00edo de Savoia y Moura.\nFurono restii a concedere ai cittadini i privilegi che gli erano stati accordati per secoli dai duchi precedenti, pertanto i Pio di Savoia non furono mai ben visti in citt\u00e0.\nIsabella mor\u00ec nel 1799 lasciando il feudo di Nocera alla famiglia del marito. Ma a causa dello scoppiare in quell'anno della rivoluzione napoletana e degli stravolgimenti che ne seguirono, fu l'ultima l'ultima duchessa di fatto della citt\u00e0.\nDopo il lei il titolo esistette, solo per via nominale, per brevissimo tempo, continuando con il figlio Antonio Valc\u00e1rcel y P\u00edo de Saboya (1748-1808) ed esaurendosi col nipote Antonio Valc\u00e1rcel y Pascual de Pobil.\nLa riabilitazione del titolo.\nNel 1922 il re Alfonso XIII, riabilit\u00f2 il titolo di duca di Nocera riconferendolo alla nobile famiglia spagnola dei Falco. \u00c8 tuttora in carica.\nAlfonso Falc\u00f3 y de la G\u00e1ndora (1903-1971), fu il nono duca di Nocera, (il quindicesimo considerando i Carafa); fu anche sedicesimo marchese di Castelo Rodrigo, diciassettesimo conte di Lumiares, undicesimo barone de Benifay\u00f3. Alfonso si spos\u00f2 con Sveva Vittoria Colonna y Sursoch, figlia di Marcantonio, principe e duca di Paliano. Non ebbe discendenti.\nAd Alfonso succedette Carlo Ernesto Balbo Bertone di Sambuy, dodicesimo duca di Nocera, diciassettesimo marchese di Castelo Rodrigo, diciottesimo conte di Lumiares, conte di Sambuy. Si spos\u00f2 due volte: la prima con Gabrielle Wagni\u00e8re; poi con Laura Adani. Gli succedette il figlio avuto dal primo matrimonio.\nFilippo Balbo Bertone di Sambuy y Wagni\u00e8re, dodicesimo duca di Nocera, diciottesimo marchese di Castelo Rodrigo, \u00e8 l'attuale detentore del titolo."}
{"id": "3009165", "revid": "647919", "url": "https://it.wikipedia.org/wiki?curid=3009165", "title": "Dierna", "text": ""}
{"id": "3009167", "revid": "399", "url": "https://it.wikipedia.org/wiki?curid=3009167", "title": "Ducato di Nocera", "text": ""}
{"id": "3009171", "revid": "228587", "url": "https://it.wikipedia.org/wiki?curid=3009171", "title": "Richland", "text": ""}
{"id": "3009172", "revid": "767487", "url": "https://it.wikipedia.org/wiki?curid=3009172", "title": "Exam", "text": "Exam \u00e8 un film del 2009 scritto, prodotto e diretto da Stuart Hazeldine.\nFu proiettato in anteprima al Festival di Edimburgo nel giugno del 2009, per poi uscire nelle sale britanniche a settembre dello stesso anno.\nLa pellicola \u00e8 stata candidata come miglior opera di un esordiente al Premi BAFTA 2010 e al Raindance Award nel corso del British Independent Film Awards 2009, senza tuttavia ricevere nessuno dei due premi.\nTitoli di testa a parte che non comprendono comunque riprese in esterno, l'intero film \u00e8 ambientato in una stanza d'esame, senza appunto alcuna ripresa in esterni. Le riprese sono state effettuate presso gli Elstree Film Studios di Borehamwood, in Inghilterra.\nTrama.\nUna potente casa farmaceutica con un fatturato pari a quello dell'ottava potenza mondiale \u00e8 alla ricerca di un collaboratore per un posto di lavoro le cui mansioni non sono ben specificate.\nGiungono all'esame finale otto candidati di etnia e formazione culturale differente, dopo una serie di prove definite ardue dal supervisore del test (da cui il titolo del film) senza che si sappia, per\u00f2, in cosa queste consistessero. Gli otto candidati vengono fatti accomodare in una stanza con otto scrivanie su ognuna delle quali sono poggiati una matita e un foglio, sui quali vi \u00e8 impresso solo la dicitura \"Candidate\" seguita dal numero ordinale degli esaminandi, da uno a otto. Gli otto, dei quali mai viene dichiarato il nome vero, sono una donna di origini orientali, un nero (Black), un bianco dai modi spocchiosi (White), un indiano ex soldato (Brown), una castana (Brunette), una bruna con alle spalle studi di psicologia e impiegata nelle risorse umane (Dark), una bionda (Blonde) e un timido uomo occhialuto che non scambia parola con nessuno (Deaf, la cui traduzione letterale \u00e8 sordo).\nIl supervisore fa il suo ingresso nella stanza dichiarando che i candidati hanno 80 minuti per completare il test, per il quale vi \u00e8 una domanda e una sola risposta da dare. Le spiegazioni sono chiare e concise: rovinare accidentalmente o volutamente il proprio foglio causa l'esclusione diretta dalla selezione, cos\u00ec come rivolgere la parola al supervisore tramite le camere di sorveglianza o alla guardia che rimane all'interno dell'aula, cos\u00ec come abbandonare per qualsivoglia motivo la stanza stessa.\nTra gli otto inizia un gioco al massacro che li porta alla disperazione nel capire quale sia la domanda alla quale rispondere: compito arduo, visto che i fogli sono completamente bianchi. Dopo svariati esperimenti ed esclusioni dei partecipanti, si scopre che l'azienda che ha fornito il lavoro sta lavorando su un medicinale in grado di debellare la pandemia che ha infettato il paese, della quale non si hanno per\u00f2 notizie nel corso della pellicola.\nRimasti in tre (White, Black e Blonde), i candidati ingaggiano tra di loro un conflitto che si risolve con l'omicidio di Black a colpi di pistola da parte di White, che si \u00e8 impossessato della pistola della guardia di sorveglianza, la quale non ha opposto la minima resistenza all'atto. Rimangono solo White e Blonde, ma il primo commette l'errore di rivolgersi al supervisore convinto che il tempo sia terminato. Viene cos\u00ec escluso determinando la vittoria di Blonde, che scopre che il timer presente nella stanza era stato manomesso da Deaf, in realt\u00e0 fondatore della segreta compagnia farmaceutica, e inventore del farmaco. Grazie all'aiuto degli occhiali di Deaf, rimasti nella stanza, Blonde legge in sovraimpressione una minuscola scritta sul foglio, ovvero un riferimento all'introduzione fatta dal supervisore al momento della spiegazione del test. Questi aveva chiesto se c'erano domande da fare, e la risposta doveva essere no.\nLa compagnia cercava, tramite questo gioco al massacro, un dirigente capace di ascoltare, fare attenzione ai dettagli, essere compassionevole ed intelligente, per poter prendere drastiche decisioni. Insieme alla cura della malattia, \u00e8 stato trovato un modo per rigenerare in modo istantaneo i tessuti: il proiettile che aveva colpito Black ne conteneva una capsula, motivo per cui in realt\u00e0 Black non \u00e8 morto. Purtroppo la pillola \u00e8 producibile solo in piccole quantit\u00e0, e il dirigente assunto dovr\u00e0 essere in grado di affrontare il disordine sociale conseguente alla divulgazione del farmaco. A fronte di queste ultime scoperte, Blonde accetta l'incarico."}
{"id": "3009175", "revid": "287204", "url": "https://it.wikipedia.org/wiki?curid=3009175", "title": "Richland (Pennsylvania)", "text": ""}
{"id": "3009176", "revid": "1543377", "url": "https://it.wikipedia.org/wiki?curid=3009176", "title": "Richland (contea di Allegheny, Pennsylvania)", "text": "Richland \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 9.231 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,31%) seguita da quella afroamericana (0,57%), dati del 2000."}
{"id": "3009178", "revid": "599013", "url": "https://it.wikipedia.org/wiki?curid=3009178", "title": "Torneo di Wimbledon 2010 - Qualificazioni singolare femminile", "text": "Le qualificazioni del singolare femminile del Torneo di Wimbledon 2010 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nNote.\nTabellone qualificazioni"}
{"id": "3009179", "revid": "729019", "url": "https://it.wikipedia.org/wiki?curid=3009179", "title": "Torneo di Wimbledon 2010 - Qualificazioni doppio maschile", "text": "Le qualificazioni del doppio maschile del Torneo di Wimbledon 2010 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3009182", "revid": "729019", "url": "https://it.wikipedia.org/wiki?curid=3009182", "title": "Torneo di Wimbledon 2010 - Qualificazioni doppio femminile", "text": "Le qualificazioni del doppio femminile del Torneo di Wimbledon 2010 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3009183", "revid": "1305772", "url": "https://it.wikipedia.org/wiki?curid=3009183", "title": "Exile", "text": "Exile \u00e8 il termine in lingua inglese che significa esilio. Pu\u00f2 riferirsi a:"}
{"id": "3009184", "revid": "1522738", "url": "https://it.wikipedia.org/wiki?curid=3009184", "title": "Megalon", "text": ""}
{"id": "3009185", "revid": "1543377", "url": "https://it.wikipedia.org/wiki?curid=3009185", "title": "Tonekabon", "text": "Tonek\u0101bon (farsi \u062a\u0646\u06a9\u0627\u0628\u0646) \u00e8 il capoluogo dello shahrest\u0101n di Tonekabon, circoscrizione Centrale, nella provincia del Mazandaran in Iran. Aveva, nel 2006, una popolazione di 43.128 abitanti. Si trova sulla costa del mar Caspio tra le citt\u00e0 di Ramsar e Chalus. \"Tonekabon\" era il suo antico nome, cambiato poi in \"Faiz\" e \"Shahsavar\", per tornare poi ad essere quello attuale dopo la rivoluzione islamica del 1979.\nLa citt\u00e0 gode di un clima mite e produce arance (la qualit\u00e0 \"shahsavari\"), kiwi, t\u00e8 e riso."}
{"id": "3009190", "revid": "1543377", "url": "https://it.wikipedia.org/wiki?curid=3009190", "title": "Pine (Contea di Allegheny, Pennsylvania)", "text": "Pine \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 7.683 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,16%) seguita da quella asiatica (1,12%), dati del 2000."}
{"id": "3009193", "revid": "1543377", "url": "https://it.wikipedia.org/wiki?curid=3009193", "title": "Gran Premio Ciudad de Valladolid", "text": "Il Gran Premio Ciudad de Valladolid (it. \"Gran Premio della Citt\u00e0 di Valladolid\") \u00e8 una corsa in linea femminile di ciclismo su strada, disputata nel comune di Valladolid (Spagna), in giugno. Creata nel 2010, \u00e8 stata subito inserita nel calendario della Coppa del mondo di ciclismo su strada femminile.\nLa vittoria nella prima edizione \u00e8 andata alla tedesca Charlotte Becker della Cerv\u00e9lo TestTeam Women.\nAlbo d'oro.\n\"Aggiornato all'edizione 2011.\""}
{"id": "3009195", "revid": "830939", "url": "https://it.wikipedia.org/wiki?curid=3009195", "title": "John Hadley", "text": "Biografia.\nNato da George Hadley e Katherine FitzJames, nel 1717 divenne membro (e successivamente vicepresidente ) della Royal Society di Londra.\nEgli fu l'inventore dell'ottante nel 1731. Questo strumento si rivel\u00f2 molto importante per una sicura navigazione marittima e veniva usato per misurare l'altitudine del sole e di altri corpi celesti, rispetto alla linea dell'orizzonte.. Conoscendo la posizione dell'oggetto celeste e l'ora dell'osservazione, era facile calcolare la latitudine del punto. L'ottante divenne lo strumento pi\u00f9 usato e pose fine all'uso di altri strumenti di navigazione come il \"quadrante di Davis\".\nUno statunitense, Thomas Godfrey, senza essere a conoscenza dell'invenzione, realizz\u00f2 un ottante intorno allo stesso periodo.\nHadley svilupp\u00f2 anche un sistema per migliorare la precisione degli specchi parabolici per i telescopi a riflessione. Nel 1721 present\u00f2 il primo telescopio newtoniano, dotato di specchio parabolico, alla Royal Society. Questo telescopio newtoniano con uno specchio del diametro di 1,8 metri, risult\u00f2 dare immagini abbastanza simili a quelle di un telescopio dei nostri giorni. Realizz\u00f2 inoltre un telescopio gregoriano dotato di uno specchio molto accurato.\nMonte di Hadley e la valle di Hadley sulla luna portano il suo nome."}
{"id": "3009197", "revid": "697352", "url": "https://it.wikipedia.org/wiki?curid=3009197", "title": "SuperJunior05 (TWINS)", "text": "SuperJunior05 (TWINS) \u00e8 l'album di debutto della boy band coreana Super Junior, pubblicata il 5 dicembre 2005 in Corea del sud. L'album ha raggiunto la terza posizione della classifica degli album pi\u00f9 venduti in Corea, vendendo 28,536 copie nel primo mese di pubblicazione. L'album ha venduto oltre 94,000 copie sino al 2008."}
{"id": "3009201", "revid": "247933", "url": "https://it.wikipedia.org/wiki?curid=3009201", "title": "M\u00fchlau (Sassonia)", "text": ""}
{"id": "3009204", "revid": "968255", "url": "https://it.wikipedia.org/wiki?curid=3009204", "title": "Asprinio", "text": "L'Asprinio Bianco \u00e8 un vitigno a bacca bianca di tipo DOC la cui produzione \u00e8 consentita nella zona di Aversa nel casertano, dove d\u00e0 ottimi risultati soprattutto se coltivata ad alberata.\nSpesso la pianta \u00e8 abbinata a tutori vivi (olmi o pioppi) che formano una barriera vegetale in grado di superare i 20 metri di altezza. Si dice che i Borboni li usassero come barriere difensive contro le cavallerie nemiche.\nCaratteristiche ampelografiche.\nFoglia medio-piccola, pentalobata, pagina superiore glabra, di colore verde chiaro. Grappolo di media grandezza, compatto, allungato e conico, con o senza ali. Acino sferoidale, medio grande, con buccia di colore grigio verdastro, ricoperta abbondantemente di pruina.\nLa maturazione avviene in genere fra la fine di settembre e i primi di ottobre. La produttivit\u00e0 \u00e8 abbondante e la vigoria della pianta \u00e8 ottima.\nStoria.\nSulla sua provenienza si sono fatte molte ipotesi: una, per\u00f2 rapidamente scartata, che voleva l'Asprinio appartenere alla famiglia dei Pinot e importato dai francesi durante la dominazione del 1400 per la produzione di vini spumanti. Un'altra lo farebbe derivare dalla domesticazione da parte degli Etruschi di viti selvatiche presenti nella zona. Un'altra ipotesi \u00e8 basata su recenti analisi molecolari, ridurrebbe l'Asprinio a semplice biotipo del Greco; infine, quella pi\u00f9 attendibile, che in epoca angioina Louis Pierrefeu cantiniere di corte di Roberto d'Angi\u00f2, individu\u00f2 nei declivi vicino Aversa il suolo ideale per impiantare le viti che assicurassero alla corte angioina una riserva ricca di spumanti. La scelta si rivel\u00f2 giusta: i tralci di vite, infatti, appoggiandosi agli alberi di pioppo, che fungevano da sostegno, crescevano innalzandosi anche oltre i 15-20 metri di altezza e a festoni, consentendo cos\u00ec la produzione di quell'uva. In tale sistema, in cui le viti vengono chiamate \"maritate\" poich\u00e9 si appoggiano ai pioppi, si chiama \"Alberata Aversana\". Ad ogni modo il nome \u00e8 sicuramente dovuto alla sensazione gustativa data dal vino con esso prodotto.\nCaratteristiche organolettiche.\nL'Asprinio d\u00e0 un vino leggero, poco propenso all'invecchiamento, di colore giallo paglierino con riflessi verdolini, con profumo di media intensit\u00e0 e fruttato, con riconoscimenti di agrumi. L'esame gustativo evidenzia decisa freschezza (acidit\u00e0 spiccata), media struttura e sensazioni pseudocaloriche poco accentuate. Questo vitigno d\u00e0 buoni risultati anche come base spumante.\nAbbinamenti consigliati.\nVino da pasto, si serve a temperatura tra 7\u00b0-10\u00b0. Vi \u00e8 poi una versione angioina (spumante) che viene prodotta nella doppia versione \u201cdemi-sec\u201d e \u201cbrut\u201d: entrambe hanno un profumo tipico ed elegante e un perlage sottile. Tutti e tre serviti freddi si adattano con antipasti freddi, tartine, stuzzichini, piatti di pesce, crostacei, molluschi, piatti fritti campani, mozzarella di bufala in carrozza, primi piatti al sugo di pesce senza pomodoro.\nProduzione.\nLa zona di produzione comprende i comuni di: Aversa, Lusciano, Carinaro, Casal di Principe, Casapesenna, Cesa, Frignano, Gricignano di Aversa, Orta di Atella, Parete, San Cipriano d'Aversa, San Marcellino, Sant'Arpino, Succivo, Teverola, Trentola-Ducenta, Villa di Briano e Villa Literno, in provincia di Caserta, nonch\u00e9 Giugliano in Campania, Qualiano e Sant'Antimo, nella citt\u00e0 metropolitana di Napoli."}
{"id": "3009205", "revid": "88740", "url": "https://it.wikipedia.org/wiki?curid=3009205", "title": "Hilbersdorf (Sassonia)", "text": "Hilbersdorf \u00e8 un ex-comune di 1.419 abitanti della Sassonia, in Germania. Il 1\u00ba gennaio 2012 \u00e8 stato accorpato al vicino comune di Bobritzsch, dando origine alla municipalit\u00e0 di Bobritzsch-Hilbersdorf.\nAppartiene al circondario (\"Landkreis\") della Sassonia centrale (targa FG) ed \u00e8 parte della comunit\u00e0 amministrativa (\"Verwaltungsgemeinschaft\") di Freiberg."}
{"id": "3009207", "revid": "110157", "url": "https://it.wikipedia.org/wiki?curid=3009207", "title": "Lichtenberg/Erzgebirge", "text": "Lichtenberg/Erzgebirge (ufficialmente Lichtenberg/Erzgeb.) \u00e8 un comune di 2.857 abitanti della Sassonia, in Germania.\nAppartiene al circondario (\"Landkreis\") della Sassonia centrale (targa FG) ed \u00e8 parte della comunit\u00e0 amministrativa (\"Verwaltungsgemeinschaft\") di Lichtenberg/Erzgeb.."}
{"id": "3009208", "revid": "1632387", "url": "https://it.wikipedia.org/wiki?curid=3009208", "title": "Quantos Possunt ad Satanitatem Trahunt", "text": "Quantos Possunt ad Satanitatem Trahunt \u00e8 l'ottavo album in studio del gruppo black metal norvegese Gorgoroth, pubblicato da Regain Records il 21 ottobre 2009 in Europa e l'11 novembre negli Stati Uniti.\nInfernus, chitarrista e membro fondatore della band, inizi\u00f2 a concepire l'idea di quest'album attorno all'ottobre 2006 e ne cominci\u00f2 la composizione nel marzo 2007, quando fu rilasciato dalla prigione su libert\u00e0 condizionale. Il titolo dell'album fu rivelato poco dopo l'inizio della disputa legale sui diritti del marchio Gorgoroth tra Infernus e gli ex componenti Gaahl e King ov Hell, passando cos\u00ec in qualche modo in secondo piano.\nIl disco ha segnato il ritorno di Pest alla voce e il debutto di Tomas Asklund (ex-Infernal, ex-Dissection, ex-Dark Funeral) alla batteria e di B\u00f8ddel (Obituary) al basso.\nInfernus ha citato Adamo di Brema come ispirazione per il titolo, anche se non ne ha spiegato il significato. Il disco ha ricevuto recensioni generalmente positive."}
{"id": "3009211", "revid": "1543377", "url": "https://it.wikipedia.org/wiki?curid=3009211", "title": "Penn Hills", "text": "Penn Hills \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 46.809 abitanti.\nStoria.\nnel corso dei tempi il nome di questa township \u00e8 cambiata numerose volte, inizialmente (dal 1788, data in cui fu formata la contea di Allegheny), era parte della citt\u00e0 di Pitt. Venne separata, dal 16 gennaio 1850, grazie all'iniziativa Robert Logan, Thomas Davison e Daniel Bieber. Il primo nome fu Adams, cambiato a partire dall'agosto 1850 in McNair, e prima di prendere il nome definitivo venne denominata soltanto Penn.\nSociet\u00e0.\nEvoluzione demografica.\nLa composizione etnica vede una prevalenza della razza bianca (73,58%) seguita da quella afroamericana (24,24%), dati del 2000."}
{"id": "3009213", "revid": "287204", "url": "https://it.wikipedia.org/wiki?curid=3009213", "title": "Exile (album)", "text": ""}
{"id": "3009214", "revid": "599013", "url": "https://it.wikipedia.org/wiki?curid=3009214", "title": "Biancame", "text": "Il Biancame \u00e8 un vitigno a bacca bianca caratteristico delle Marche settentrionali, dove \u00e8 coltivata nella zona dell'alveo del fiume Metauro, ad eccezione della montagna appenninica, sino alla citt\u00e0 di Fano.\nDescrizione.\nLa buccia ha un colore pallido, da cui il termine usato per descriverlo e i vari sinonimi, tra cui Balsamina Bianca e Biancone.\nStoria.\nIl biancame \u00e8 un vitigno attestato da molti secoli.\nCaratteristiche e diffusione.\nIl vitigno ha ottenuto il riconoscimento DOC Bianchello del Metauro nel 1969 ed \u00e8 uno dei pi\u00f9 importanti delle Marche settentrionali. Oltre che ampiamente diffuso in Provincia di Pesaro-Urbino (principale area di produzione per ettari coltivati e qualit\u00e0 del prodotto) si trova anche, con minor importanza rispetto ad altre uve, nelle limitrofe aree della Romagna riminese.\nIl vitigno coltivato a nord del confine con l\u2019Emilia-Romagna pu\u00f2 essere usato in purezza o in miscela per la produzione del Colli di Rimini: l'utilizzo in purezza (85%) \u00e8 previsto nel Colli di Rimini Biancame, mentre nella Colli di Rimini Bianco \u00e8 usato come parte minoritaria rispetto al Trebbiano Romagnolo."}
{"id": "3009215", "revid": "486946", "url": "https://it.wikipedia.org/wiki?curid=3009215", "title": "Amazia", "text": ""}
{"id": "3009217", "revid": "383053", "url": "https://it.wikipedia.org/wiki?curid=3009217", "title": "Zona Contaminata della Capitale", "text": ""}
{"id": "3009218", "revid": "1776051", "url": "https://it.wikipedia.org/wiki?curid=3009218", "title": "Wei\u00dfenborn/Erzgeb.", "text": "Wei\u00dfenborn/Erzgeb. \u00e8 un comune di 2.686 abitanti della Sassonia, in Germania.\nAppartiene al circondario (\"Landkreis\") della Sassonia centrale (targa FG) ed \u00e8 parte della comunit\u00e0 amministrativa (\"Verwaltungsgemeinschaft\") di Lichtenberg/Erzgeb.."}
{"id": "3009221", "revid": "1782831", "url": "https://it.wikipedia.org/wiki?curid=3009221", "title": "Don't Don", "text": "Don't Don \u00e8 il secondo album della boy band coreana Super Junior. \u00c8 stato pubblicato dalla SM Entertainment il 20 settembre 2007 in Corea del sud. Abbastanza differente dal loro lavoro di debutto, Questo album si sviluppa intorno a melodie pop differenti, e principalmente su quelle che si avvicinano al Rhythm and blues ed alla dance pop. L'album ha venduto 60000 copie nella sua prima settimana di pubblicazione e 164058 copie sino alla fine di dicembre, diventando il secondo album pi\u00f9 venduto del 2007. Sono stati pubblicati due nuove edizioni dell'album, una con tre nuove tracce ed un remix, ed un'altra contenente un nuovo remix ed un DVD."}
{"id": "3009223", "revid": "1924342", "url": "https://it.wikipedia.org/wiki?curid=3009223", "title": "An Emotional Fish", "text": " \nGli An Emotional Fish sono una band alternative rock di Dublino. La band \u00e8 stata formata nel 1988 e comprende Gerard Whelan (voce, percussioni), Martin Murphy (batteria, percussioni), David Frew (chitarra, cori), e Enda Wyatt (basso, cori, tastiera). La loro musica \u00e8 stata influenzata da artisti quali David Bowie, Iggy Pop, T. Rex, e U2.\nSono saliti alla ribalta in Italia per il loro brano \"Celebrate\", reinterpretata da Vasco Rossi con il titolo \"Gli spari sopra\" nell'omonimo album del 1993."}
{"id": "3009227", "revid": "110157", "url": "https://it.wikipedia.org/wiki?curid=3009227", "title": "Altmittweida", "text": "Altmittweida \u00e8 un comune di 2.040 abitanti della Sassonia, in Germania.\nAppartiene al circondario (\"Landkreis\") della Sassonia centrale (targa FG) ed \u00e8 parte della comunit\u00e0 amministrativa (\"Verwaltungsgemeinschaft\") di Mittweida."}
{"id": "3009231", "revid": "339392", "url": "https://it.wikipedia.org/wiki?curid=3009231", "title": "Bandiera confederata", "text": ""}
{"id": "3009233", "revid": "1543377", "url": "https://it.wikipedia.org/wiki?curid=3009233", "title": "Partido di Capit\u00e1n Sarmiento", "text": "Il partido di Capit\u00e1n Sarmiento \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Capit\u00e1n Sarmiento. "}
{"id": "3009234", "revid": "149466", "url": "https://it.wikipedia.org/wiki?curid=3009234", "title": "Arca di San Domenico", "text": ""}
{"id": "3009238", "revid": "767487", "url": "https://it.wikipedia.org/wiki?curid=3009238", "title": "Kkonminam yeonswae tereosageon", "text": "Kkonminam yeonswae tereosakeon (\uaf43\ubbf8\ub0a8 \uc5f0\uc1c4 \ud14c\ub7ec\uc0ac\uac74) \u00e8 un film coreano nel 2007, prima produzione della SM Pictures, sussidiaria della SM Entertainment. Il film ha come protagonisti i membri della boy band Super Junior, ad esclusione di Kyuhyun coinvolto in un incidente automobilistico prima delle riprese.\nOltre che in Corea, dove il film \u00e8 stato distribuito nelle sale il 26 luglio 2007, il film \u00e8 stato proiettato anche in Cina, Thailandia, Vietnam ed altri paesi asiatici."}
{"id": "3009239", "revid": "110157", "url": "https://it.wikipedia.org/wiki?curid=3009239", "title": "Partido di Carlos Casares", "text": "Il partido di Carlos Casares \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Carlos Casares."}
{"id": "3009241", "revid": "123624606", "url": "https://it.wikipedia.org/wiki?curid=3009241", "title": "Simas Buterlevi\u010dius", "text": ""}
{"id": "3009242", "revid": "287204", "url": "https://it.wikipedia.org/wiki?curid=3009242", "title": "Simas Buterlevicius", "text": ""}
{"id": "3009243", "revid": "486946", "url": "https://it.wikipedia.org/wiki?curid=3009243", "title": "Miso soup", "text": ""}
{"id": "3009246", "revid": "1543377", "url": "https://it.wikipedia.org/wiki?curid=3009246", "title": "Partido di Carlos Tejedor", "text": "Il partido di Carlos Tejedor \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Carlos Tejedor. "}
{"id": "3009250", "revid": "110157", "url": "https://it.wikipedia.org/wiki?curid=3009250", "title": "Partido di Carmen de Areco", "text": "Il partido di Carmen de Areco \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Carmen de Areco. "}
{"id": "3009252", "revid": "1718925", "url": "https://it.wikipedia.org/wiki?curid=3009252", "title": "Donburi", "text": "Il (in kanji: \u4e3c; in hiragana: \u3069\u3093\u3076\u308a), a volte abbreviato come \"don\", che letteralmente significa \"scodella\", \u00e8 un piatto tipico della cucina giapponese, costituito da pesce, carne, verdure o altri ingredienti lasciati bollire insieme e serviti sul riso. Si tratta di un piatto veloce da preparare e molto sostanzioso, che dispone di molte varianti.\nPreparazione.\nSi prepara cuocendo, in brodo dashi, del pollo con salsa di soia e mirin o sak\u00e8. Quando la cottura \u00e8 ultimata si aggiungono uova sbattute; alla cottura del tutto si versa il composto in una grossa ciotola con riso gi\u00e0 cotto, caldo.\nTipi di donburi.\nFra i vari tipi di donburi:"}
{"id": "3009253", "revid": "1543377", "url": "https://it.wikipedia.org/wiki?curid=3009253", "title": "Thomas Godfrey", "text": "Biografia.\nGodfrey nacque in una fattoria a Bristol Township, quartiere di Filadelfia in Pennsylvania.\nBenjamin Franklin descrisse Godfrey nella sua \"Autobiografia\", citandolo come un \"grande matematico\" che tuttavia \"non era un piacevole compagno\", richiedendo nella conversazione \"precisione assoluta in ogni cosa detta.\"\nLa tomba di Thomas Godfrey si trova nel Laurel Hill Cemetery di Filadelfia."}
{"id": "3009256", "revid": "6923", "url": "https://it.wikipedia.org/wiki?curid=3009256", "title": "10\u00ba Gruppo", "text": "Il 10\u00ba Gruppo Caccia Intercettori \u00e8 un Gruppo di volo che fa parte del 36\u00ba Stormo dell'Aeronautica Militare, la cui missione operativa \u00e8 la difesa aerea dell'area di interesse nazionale e NATO, concorrendo al controllo, sin dal tempo di pace, dello spazio aereo relativo e, in concorso con le altre Forze Armate, partecipare alla difesa della nazione e delle acque nazionali, a salvaguardia da eventuali attacchi aerei, navali e terrestri. \u00c8 intitolato all'asso Francesco Baracca.\nStoria.\nPrima guerra mondiale.\nIl X Gruppo Squadriglie viene costituito il 10 aprile 1917 in zona di guerra a Pasian di Prato (UD) ai comandi del Maggiore Pier Ruggero Piccio con la 33\u00aa Squadriglia, 70\u00aa Squadriglia Caccia, 78\u00aa Squadriglia Caccia, 79\u00aa Squadriglia Caccia e 82\u00aa Squadriglia ed \u00e8 a disposizione del Comando supremo militare italiano.\nIl 1\u00ba maggio si aggiunge la 91\u00aa Squadriglia aeroplani da caccia e cede la 79^ e subito dopo si scioglie la 33^ ed arriva la 111\u00aa Squadriglia SAML.\nA luglio arriva la 114\u00aa Squadriglia SAML e cede la 111^ ed a met\u00e0 settembre cede la 114^ ricevendo la 132\u00aa Squadriglia.\nIl 25 ottobre cede la 132^ e rimane solo con la caccia.\nDurante la ritirata di Caporetto, il X Gruppo risulta cos\u00ec composto: 70\u00aa, 78\u00aa, 82\u00aa e 91\u00aa Squadriglia e poi passa al comando del Magg. Gino Matteucci.\nAll'inizio del 1918 il suo Comando \u00e8 al Campo di aviazione di San Pietro in Gu e riceve l'87\u00aa Squadriglia aeroplani di Ghedi.\nA fine marzo si sposta all'Aeroporto di Istrana e supporta anche la 5\u00aa Sezione Difesa di Padova.\nIn primavera il Comando di Gruppo su sposta al Campo di aviazione di Gazzo dove ci sono la 70^ e la 82^.\nIl 23 settembre 1918 il X Gruppo cede la 91\u00aa Squadriglia al XVII Gruppo.\nTerminate le ostilit\u00e0, il X Gruppo, in dicembre il comando passa al Magg. Ercole Ercole e viene sciolto il 10 dicembre 1918. Avendo avuto molte Squadriglie in carico, il X Gruppo annoverava anche una vasta scelta di velivoli: Nieuport 17, SPAD S.VII, SAML, Hanriot HD.1.\nLa ricostituzione e guerra civile spagnola.\nIl X Gruppo venne ricostituito il 1\u00ba giugno 1931 sull'Aeroporto di Udine-Campoformido con la 84\u00aa Squadriglia, 90\u00aa Squadriglia e 91\u00aa Squadriglia, insieme al IX Gruppo andarono a formare il neocostituito 4\u00ba Stormo Caccia. A quel tempo sia il IX (poi 9\u00ba Gruppo Caccia) che il X erano dotati di velivoli Fiat C.R.20. Nel settembre dello stesso anno il X insieme al IX Gruppo vennero trasferiti sull'Aeroporto di Gorizia, portando cos\u00ec la sede del 4\u00ba Stormo nella citt\u00e0 isontina. Qui il 4\u00ba Stormo trova nuova linfa e motivazione distinguendosi subito il esercitazioni tattiche e alta acrobazia. Nella nuova sede di Gorizia il X Gruppo riceve i nuovi Fiat C.R.Asso. \nDal 15 novembre 1933 il Gruppo \u00e8 comandato dal Maggiore Antonio Amantea fino al 1\u00ba maggio 1935. \nNel 1933 il Comando del 4\u00ba Stormo \u00e8 assunto da Amedeo di Savoia-Aosta (1898-1942) Duca d'Aosta, in questo anno il X Gruppo riceve i nuovi Fiat C.R.30. Due anni pi\u00f9 tardi riceve i nuovi Fiat C.R.32 con 18 esemplari dei quali nel gennaio 1938 \u00e8 all'Aeroporto di Palma di Maiorca come X Grupo de Caza nell'Aviazione Legionaria con la 101\u00aa Squadriglia e 102\u00aa Squadriglia.\nNel 1939 il X Gruppo fa la conversione sul Fiat C.R.42.\nNella Seconda Guerra Mondiale.\nAllo scoppio del secondo conflitto, il 10 giugno 1940, il X Gruppo si trasferisce dall'Aeroporto di Benina sul campo T2 dell'Aeroporto di Tobruk con la 84\u00aa, 90\u00aa e 91\u00aa Squadriglia con 9 CR 42 ognuna al comando del Ten. Col. Armando Pieragino nell'Aeronautica della Libia - Est. Il 12 luglio verr\u00e0 seguito dal IX Gruppo. Nel dicembre 1940 il X Gruppo rientra a Gorizia e qui inizia la conversione sul Macchi M.C.200 i cui primi esemplari arriveranno il 31 gennaio 1941. Mentre il 4\u00ba Stormo con il IX Gruppo inizia il 6 aprile 1941 le operazioni per l'Invasione della Jugoslavia, il X Gruppo resta in quel dell'Aeroporto di Trieste-Ronchi dei Legionari in allarme ed a proseguire l'addestramento su 23 Macchi M.C. 200. Terminate le operazioni Jugoslave, il X Gruppo partiva il 15 giugno 1941 alla volta della Sicilia e precisamente sull'Aeroporto di Catania-Fontanarossa per iniziare le operazioni contro l'isola di Malta. Il 4 settembre 1941 perde la vita in un combattimento aereo il Ten.Col. Carlo Romagnoli (pilota), Comandante del X Gruppo. Il 6 ottobre il X Gruppo raggiunge l'Aeroporto di Comiso insieme al IX Gruppo, questo dopo aver perso in combattimento\nben 11 piloti, tra caduti e prigionieri. La partenza del IX Gruppo il 23 novembre 1941 per l'Africa lascia il X Gruppo solo sull'aeroporto di Comiso.\nNel gennaio 1942, terminate le operazioni in Africa e Malta, il X Gruppo \u00e8 a Campoformido a completare la conversione sul Macchi M.C.202.\nIl 15 aprile il X Gruppo \u00e8 di nuovo in Sicilia alla Base aerea di Sciacca, per le operazioni contro Malta che ripresero violentissime per l'ostinazione degli alti Comandi che pretendevano la neutralizzazione delle difese alleate esclusivamente con l'arma aerea.\nIl 15 maggio 1942 il X Gruppo dovette partire per il nord Africa insieme al IX a sostegno dell'offensiva italo-tedesca. Da Tripoli i combattimenti si fecero pi\u00f9 cruenti nell'area di El Alamein, qui il 4\u00ba Stormo si trasfer\u00ec con i suoi due Gruppi a Fuka (Aeroporto militare di Sidi Haneish).\nI suoi M.C.202 partecipano all'offensiva dell'Asse del 26 maggio 1942 quando prima dell'alba, 9 Fiat C.R.42 eseguono un attacco contro l'Aeroporto militare di Gambut che viene subito dopo colpito da 59 M.C.202: risultano colpiti 24 caccia avversari in fase di decollo.\nIl 3 luglio 1942 cadeva, nei pressi di El Alamein, il Maggiore Maddalena, Comandante del X Gruppo. Lo Stormo arriv\u00f2 a novembre decimato sia di aerei che di piloti. Da Fuka lo Stormo si trasfer\u00ec all'Aeroporto di Martuba per essere riequipaggiato con dei nuovi M.C.202. Nel dicembre 1942 il X rientra dall'Africa per Campoformido per un periodo di riposo. Il 19 marzo 1943 il X partiva per l'Aeroporto di Bresso per svolgere servizio d'allarme a protezione della zona industriale di Milano. Nelle settimane successive la situazione fu molto confusa con i Gruppi e le Squadriglie distribuiti su vari aeroporti, tra i quali Furbara, Cerveteri, Capua. Nel periodo che va dal 20 al 25 giugno 1943 il X Gruppo viene mandato in Sicilia, nella zona di Catania, a contrastare lo sbarco alleato. In quei giorni cadono molti piloti: Libera, Lucchini, Ferruli, Fratini. Nella notte del 13/14 luglio 1943, il 4\u00ba Stormo si ritira sulle piste\ndella Calabria per fuggire dagli alleati.\nNella Guerra di Liberazione.\nL'8 settembre il X Gruppo del 4\u00ba Stormo Caccia Terrestre si trov\u00f2 a Castrovillari con la 84\u00aa (3 M.C.205), 90\u00aa (3 M.C.205) e 91\u00aa Squadriglia (2 M.C.205) e qui ricevette l'ordine di trasferirsi all'Aeroporto di Gioia del Colle dove era gi\u00e0 rischierato il 4\u00ba Stormo con il IX Gruppo. Il 9 settembre il X Gruppo effettu\u00f2 la sua prima missione a protezione delle truppe alleate a Taranto. Il X Gruppo il 10 settembre si rischier\u00f2 con tutto il 4\u00ba Stormo all'Aeroporto di Lecce-Galatina. Il 22 settembre il X venne comandato di trasferirsi sull'Aeroporto di Brindisi-Casale. Il 12 ottobre fece ritorno a Lecce per far parte del nuovo Raggruppamento Caccia. Il 16 ottobre il 4\u00ba Stormo fece la sua prima missione congiunta con gli alleati: una scorta a dei P-38. Il 15 gennaio 1944 il X Gruppo si trasfer\u00ec a Palata (CB) e cos\u00ec pass\u00f2 alle dipendenze della Balkan Air Force. Da questa base il X compiva missioni in territorio jugoslavo e lungo le sue coste. Il 15 aprile si trasferisce a Nuova nei pressi di Termoli.\nNel giugno 1944 il 4\u00ba Stormo viene trasferito sull'aeroporto di Campo Vesuvio vicino ad Ottaviano per sostituire i Macchi M.C.205 con i Bell P-39 Airacobra. Il cambio con gli aerei americani non fu dei pi\u00f9 felici essendo stato funestato da gravi perdite nei primi mesi di attivit\u00e0.\nNel settembre 1944 il X Gruppo era gi\u00e0 a Leverano ma si trasfer\u00ec a Galatina poco dopo per impraticabilit\u00e0 del campo. Con il P-39 ripresero le azioni sulla penisola balcanica contro treni, colonne autoveicolari e naviglio nemico in ritirata. Con le truppe tedesche in ritirata il X Gruppo si vide costretto ad u nuovo trasferimento sull'aeroporto di Canne. Il trasferimento fu necessario per permettere gli aerei di raggiungere l'isola di Vis o Lissa (isola), essere riforniti e riprendere l'azione verso il nord della Jugoslavia.\nIl 1\u00ba maggio 1945 con un ricognizione armata terminavano le operazioni belliche del gruppo.\nIl secondo dopoguerra.\nIl 10 ottobre 1945 ritorna a far parte del X Gruppo la 91\u00aa Squadriglia che era stata ceduta al XII Gruppo (12\u00ba Gruppo caccia) il 1\u00ba gennaio del 1944.\nIl 12 dicembre 1945 ha luogo a Lecce la prima manifestazione aerea del dopoguerra, e vi partecipava il 4\u00ba Stormo con 7 P-39 del\nIX e 4 del 10\u00ba Gruppo.\nNella primavera 1946, il X Gruppo viene rischierato sull'aeroporto di Capodichino, a met\u00e0 anno verranno radiati i P-39 e acquisiti i Lockheed P-38 Lightning, e nel 1948, radiati i P-38, vengono acquisiti i North American P-51 Mustang.\nNei primi mesi del 1951 vengono acquisiti i de Havilland DH.100 Vampire.\nDal giugno 1953 all'agosto 1955 il gruppo \u00e8 stato comandato da Alessandro Mettimanno, futuro Capo di stato maggiore dell'Aeronautica Militare.\nIl 1\u00ba agosto 1953, con la ricostituzione del XII gruppo il X Gruppo cede la 90\u00aa Squadriglia.\nIl 4\u00ba Stormo diventa Aerobrigata il 1\u00ba novembre 1954, e il X Gruppo acquisisce due nuove Squadriglie: l'84^ e l'85\u00aa Squadriglia.\nLa 4\u00aa Aerobrigata il 16 giugno 1956 si trasferisce all'Aeroporto di Pratica di Mare e inizia la transizione sul North American F-86E Sabre.\nIl 7 dicembre 1961 il X Gruppo pur restando sotto la 4^AeroBrigata si trasferisce sull'Aeroporto di Grazzanise con gli F-86E.\nNel marzo 1964 iniziano ad arrivare per il X Gruppo i primi F-104G. Nel corso del mese di aprile i primi piloti del X iniziano a volarci e ad agosto il X Gruppo dopo la conversione sull'F104 lascia definitivamente Grosseto per Grazzanise.\nNel 9\u00ba Stormo.\n27 settembre 1967, la 4\u00aa Aerobrigata cessa di esistere e viene ricostituito il 4\u00ba Stormo, ma nella stessa data il X Gruppo non dipende pi\u00f9 dal 4\u00b0 ma viene fondato il 9\u00ba Stormo che da ora in poi lo incorporer\u00e0. Nel 1969 assume le insegne del Cavallino rampante.\nIl 5 febbraio 1973 arriva al X Gruppo il primo esemplare di Aeritalia F-104S, la mm6808.\nIl 31 ottobre 2004 arriva l'ordine di cessare il servizio armato con l'F-104S, con il X Gruppo che fu l'ultimo Gruppo operativo da combattimento a radiarlo. In totale il X Gruppo ha perso in tutti questi anni dieci macchine.\nNel 37\u00b0 e nel 36\u00ba Stormo.\nIl 28 marzo 2006 il X Gruppo entra a far parte del 37\u00ba Stormo, insieme a cui opera gi\u00e0 dal 2004 dall'Aeroporto di Trapani-Birgi sull'F-16.\nDopo la radiazione dell'F-16, il 1\u00ba luglio 2010 il X Gruppo lascia il 37\u00b0 ed entra a far parte del 36\u00ba Stormo a Gioia del Colle e inizia la sua conversione sull'EF-2000 Typhoon.\nPartecipa, nel 2011, all'Operazione Unified Protector. Fornisce il dispositivo di sorveglianza aerea in occasione di Grandi Eventi."}
{"id": "3009259", "revid": "1543377", "url": "https://it.wikipedia.org/wiki?curid=3009259", "title": "Partido di Castelli", "text": "Il partido di Castelli \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Castelli. "}
{"id": "3009265", "revid": "1543377", "url": "https://it.wikipedia.org/wiki?curid=3009265", "title": "Partido di Chacabuco", "text": "Il partido di Chacabuco \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Chacabuco. "}
{"id": "3009267", "revid": "287204", "url": "https://it.wikipedia.org/wiki?curid=3009267", "title": "Choe Myong-ho", "text": "Carriera.\nClub.\nDurante la sua carriera ha vestito le maglie di Kyonggongop, e Pyongyang City.\nNazionale.\nHa pi\u00f9 volte rappresentato la Nazionale nordcoreana."}
{"id": "3009268", "revid": "1543377", "url": "https://it.wikipedia.org/wiki?curid=3009268", "title": "Ladyboy", "text": "Il Ladyboy \u00e8 un cocktail alcolico riconosciuto ufficialmente dalla International Bartenders Association (\"IBA\"), sotto la categoria Special Cocktail di cui \u00e8 unico membro, fino al 24 novembre 2011, da quella data il ladyboy \u00e8 stato eliminato dalla nuova codificazione dei cocktails da parte dell'IBA\nPreparazione.\nSi prepara versando baileys e brandy in un tumbler basso (Old fashioned) con ghiaccio, mescolando delicatamente. \nInfine guarnire con un bastoncino di cannella e cospargere con noce moscata grattugiata.\nStoria.\nQuesto cocktail \u00e8 stato creato da un reporter fotografico, Phil Coburn che lavora per la sede di Londra del Sunday Mirror. Una notte nel 2003, Phil e i suoi colleghi erano in una stanza di albergo in Giordania pronti ad andare in Iraq. Per attenuare la noia, Phil ide\u00f2 questo cocktail (definito da lui stesso \"terribile\"), convincendo anche il barman dell'hotel Intercontinental di Amman che fosse un vero cocktail. Nel gennaio 2010 in Afghanistan, Phil e il suo reporter, subirono un duro attentato terroristico dove Phil, anche se sopravvissuto, perse entrambe le gambe all'altezza del ginocchio.\nL'International Bartenders Association ha voluto citare il cocktail di Phil, aggiungendolo in una nuova categoria, gli \"Special Cocktail\", dove al momento figura solo."}
{"id": "3009271", "revid": "767487", "url": "https://it.wikipedia.org/wiki?curid=3009271", "title": "Partido di Chascom\u00fas", "text": "Il partido di Chascom\u00fas \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Chascom\u00fas. "}
{"id": "3009273", "revid": "46291", "url": "https://it.wikipedia.org/wiki?curid=3009273", "title": "Cicer", "text": "Cicer \u00e8 un genere di piante della famiglia delle Fabacee (o Leguminose), unico genere della trib\u00f9 Cicereae, che comprende un gran numero di specie erbacee e rampicanti, tra le quali il cece, coltivato sin dall'antichit\u00e0.\nDescrizione.\nI \"Cicer\" sono erbe annuali o perenni, secondo le specie, spesso suffruticose.\nLe foglie, sempre composte, possono essere, secondo le specie, paripennate o imparipennate.\nI fiori, che presentano la tipica corolla irregolare (papilionacea) delle Leguminose, sono isolati o riuniti in racemi poco numerosi, e possono essere bianchi, gialli, rosa, porporini, bluastri, violetti, a seconda delle specie e con una certa variabilit\u00e0 di colore anche all'interno di ciascuna specie. Alcune specie hanno corolla pubescente.\nIl frutto \u00e8 un legume.\nDistribuzione.\nIl genere \"Cicer\" \u00e8 spontaneo nelle regioni calde del Vecchio Mondo, con preferenza per i climi aridi o semiaridi.\nIl maggior numero di specie si concentra nell'Asia centrale e occidentale.\nIn Europa il genere \"Cicer\" \u00e8 spontaneo solo nella penisola balcanica.\nSistematica.\nDa sempre inserito nella famiglia delle Fabaceae o Leguminose, il genere \"Cicer\" \u00e8 collocato, all'interno di questa, nella sottofamiglia delle Faboidee. La notevole affinit\u00e0 con il genere \"Vicia\" lo faceva collocare tradizionalmente nella trib\u00f9 delle Vicieae, ma da qualche decennio la maggior parte degli studiosi preferisce attribuirlo a una trib\u00f9 a s\u00e9 stante, le Cicereae.\nIl genere \"Cicer\" comprende le seguenti specie:\nUsi.\nIl genere \"Cicer\" \u00e8 coltivato sin dall'antichit\u00e0 per l'alimentazione umana.\nLa specie che ha avuto maggior diffusione in coltura \u00e8 \"Cicer arietinum\", ma sono state coltivate e vengono coltivate ancor oggi, localmente, anche altre specie, per esempio \"Cicer microphyllum\" e \"Cicer incisum\".\nCollegamenti esterni.\nI collegamenti specifici per \"Cicer arietinum\" vanno cercati sotto la voce apposita.\nI collegamenti relativi al genere sono poco numerosi. Tra gli altri:"}
{"id": "3009274", "revid": "481349", "url": "https://it.wikipedia.org/wiki?curid=3009274", "title": "Lo zio Boonmee che si ricorda le vite precedenti", "text": "Lo zio Boonmee che si ricorda le vite precedenti () \u00e8 un film del 2010 scritto e diretto da Apichatpong Weerasethakul.\nBasato sul libro del 1983 \"A Man Who Can Recall His Past Lives\" del monaco buddhista Phra Sripariyattiweti e concepito come ultimo segmento del progetto artistico del regista \"Primitive\", tratta il tema della reincarnazione attraverso il racconto degli ultimi giorni della vita di Boonmee, interpretato da Thanapat Saisaymar. Insieme ai suoi cari, inclusi gli spiriti della sua defunta moglie, Huay, e di suo figlio, Boonsong (che \u00e8 tornato in una forma non umana), egli esplora le sue vite passate mentre contempla le ragioni della sua malattia. L'opera fu la prima del cinema thailandese \u2013 nonch\u00e9 la prima prodotta nella regione del Sud-est asiatico \u2013 a vincere la Palma d'oro al 63\u00ba Festival di Cannes.\nTrama.\nBoonmee \u00e8 un piccolo proprietario terriero che, seppur malato di insufficienza renale, continua a portare avanti le sue coltivazioni degli alberi di tamarindo. Passa gli ultimi giorni di vita nella casa di campagna con Jaai, un immigrato laotiano suo dipendente che si prende cura di lui facendogli le dialisi, a cui si uniscono, appena tornati dalla citt\u00e0, anche la cognata di Boonmee, Jen, e il figlio di quest'ultima, Thong. Boonmee \u00e8 convinto che la sua ora sia quasi giunta a causa del karma negativo che ha accumulato negli anni, uccidendo i comunisti durante la guerra e milioni di insetti che infestavano le sue piantagioni.\nUna sera, mentre cenano nella veranda della casa all'interno del podere, i quattro vedono comparire alla loro tavola i fantasmi di Huay, moglie di Boonmee morta quasi vent'anni prima, e del loro figlio Boonsong, svanito nel nulla tempo prima. Quest'ultimo si presenta sotto forma di una grande scimmia semi-umana dagli occhi rossi e fosforescenti e rivela la sua trasformazione. Inseguendo infatti la passione del padre per la fotografia, aveva cominciato a inoltrarsi nella foresta per fare alcuni scatti. In uno di questi, era riuscito a catturare la visione fugace di una scimmia-fantasma che saltava da un albero all'altro. Sei anni dopo la morte della madre, aveva dunque deciso di seguire un gruppo di queste creature e di accoppiarsi con una di loro. Boonmee, Thong, Jaai e Jen non sono affatto terrorizzati da queste apparizioni: anzi, vi parlano con malinconica serenit\u00e0, ponendo loro alcune domande riguardo la vita e la reincarnazione. Boonsong risponde affermando che la vita non cessa con la morte, ma che essa si trasforma in un infinito ciclo di forme umane, animali e vegetali. Secondo Huay, invece, il paradiso \u00e8 sopravvalutato e vuoto e gli spettri esistono perch\u00e8 legati non ai luoghi, ma alle persone a loro care ancora in vita.\nIl giorno successivo, Boonmee si reca per l'ultima volta in mezzo alle sue piantagioni, aiutando i lavoratori e presentandoli a Jen, che spera possa rilevare la sua attivit\u00e0. La vicenda a questo punto si concentra su una principessa dal volto sfigurato, che durante una passeggiata notturna insieme ai suoi schiavi si ferma presso una cascata con un piccolo lago sottostante. Sullo specchio d'acqua ella vede il suo riflesso cambiare e diventare quello di una bellissima donna, fatto che la getta nella disperazione. In quel frangente respinge anche un suo schiavo che tenta di baciarla e di accarezzarla, asserendo che lui non la ama sul serio e che si comporta in quel modo solo perch\u00e9 lei \u00e8 la sua padrona. Completamente sola, decide di intonare un triste canto, fino a quando viene sorpresa da un pesce gatto che le parla e le rivela di essere ammaliato dalla sua bellezza. La principessa inizialmente non gli crede, ma poi si spoglia ed entra in acqua, dando in dono allo spirito i suoi gioielli e il suo corpo.\nDurante la notte, Boonmee, in compagnia di Jen e Thong, viene condotto dallo spettro di Huay in una grotta. Durante il tragitto, \u00e8 osservato da alcune scimmie-fantasma nascoste tra gli alberi. Una volta giunto nella caverna egli si stende, preparandosi a morire, con Huay che gli apre il tubicino della dialisi, lasciando che il liquido fluisca sulla terra. Al mattino, Jen e Thong si svegliano vicino al corpo senza vita dell'uomo, senza trovare alcuna traccia di Huay.\nLa sera dopo il funerale di Boonmee, Thong, diventato un monaco buddhista, non riesce a prendere sonno al suo tempio e raggiunge in una camera d'albergo la madre e la sorella Roong, che stanno intanto contando i soldi ricevuti durante la funzione religiosa. Thong e Jen decidono di andare fuori a mangiare; una volta pronto per uscire, il ragazzo nota per\u00f2 che insieme a Roong, sul letto a guardare la televisione, \u00e8 presente una versione sdoppiata di lui e la madre.\nProduzione.\nIdeazione e regia.\n\"Lo zio Boonmee che si ricorda le vite precedenti\" venne concepito da Weerasethakul come l'ultima parte di un suo progetto artistico multimediale chiamato \"Primitive\", riguardante la regione nordest della Thailandia (detta Isan) e in particolare il villaggio di Nabua (Nakhon Phanom), situato vicino al confine con il Laos. Le opere precedenti erano un'installazione di sette video, \u00abun ponderoso volume pubblicato in Italia dal periodico \"Cujo\"\u00bb e due cortometraggi, \"Phantoms of Nabua\" e \"A Letter to Uncle Boonmee\", quest'ultimo premiato al Festival internazionale del cortometraggio di Oberhausen del 2009.\nIl lungometraggio esplora le tematiche del ricordo, della trasformazione e dell'estinzione, intesa come fine dell'umanit\u00e0 e del cinema stesso, toccando anche la vicenda della violenta repressione del 1965 effettuata sui simpatizzanti comunisti di Nabua da parte dell'esercito thailandese, citata da uno dei protagonisti. Il regista disse che \u00abfa eco agli altri lavori di \"Primitive\", che parla di questa terra Isan con una storia brutale. Non sto tuttavia facendo un film politico, \u00e8 pi\u00f9 come un diario personale\u00bb che riguarda principalmente \u00aboggetti e persone che si trasformano o si ibridano\u00bb.\nIl film venne realizzato tramite una coproduzione internazionale tra vari studi cinematografici: in primis quello di Weerasethakul Kick the Machine, seguito dal britannico Illuminations Films, dal francese Anna Sanders Films, dai tedeschi The Match Factory e Geissend\u00f6rfer Film- und Fernsehproduktion e dallo spagnolo Eddie Saeta. In pi\u00f9, vennero stanziati 3,5 milioni di baht dal Ministro thailandese della cultura.\nSceneggiatura.\nUn uomo di nome Boonmee si avvicin\u00f2 a Phra Sripariyattiweti, monaco di un tempio buddhista, sostenendo di poter ricordare chiaramente le sue vite precedenti tramite la meditazione. Il monaco rest\u00f2 impressionato dalla sua abilit\u00e0 e scrisse un libro su di lui intitolato \"A Man Who Can Recall His Past Lives\" nel 1983, che Weerasethakul conobbe.\nIl progetto originale era quello di adattare il romanzo in un film biografico sul protagonista, idea che per\u00f2 venne abbandonata per fare spazio a una storia pi\u00f9 personale, pur utilizzando la struttura e il contenuto dell'opera originale come ispirazione. Per immedesimarsi meglio nella vicenda, il regista organizz\u00f2 un viaggio lungo il fiume Mekong per raccogliere le testimonianze dei tre figli di Boonmee e delle persone che lo incontrarono durante la sua vita. Fu durante questo periodo che si concretizz\u00f2 l'idea di realizzare un lungometraggio pi\u00f9 sulle vite passate e sulla reincarnazione. Nella sceneggiatura vennero inserite poi varie storie che, cos\u00ec come le scenografie, vennero ispirate da vecchi programmi televisivi e fumetti thailandesi, che spesso utilizzavano trame semplici e ricche di elementi soprannaturali.\nRiprese e fotografia.\nLe riprese si svolsero tra la capitale Bangkok e il nord-est della Thailandia, ovvero la regione Isan, dall'ottobre 2009 al febbraio 2010, un periodo favorevole per le condizioni meteorologiche. Il film venne girato con una pellicola 16 mm, sia per ragioni di budget che per dare al lavoro un aspetto simile al cinema classico thailandese. Il girato risultante occupava sei bobine, ciascuna con scene realizzate con uno stile cinematografico diverso: ad esempio nella prima esse sono simili ad un documentario naturalistico, in cui vengono presentati i personaggi e l'ambientazione; Weerasethakul predilesse il piano sequenza, in modo da creare un'atmosfera particolare e far immergere lo spettatore in uno stato onirico. La seconda bobina \u00e8 ispirata all'estetica delle vecchie fiction thailandesi; nella terza \u00a0\u2013 contenente la scena ambientata nella coltivazione di tamarindo\u00a0\u2013 v'\u00e8 di nuovo lo stile documentaristico, con la differenza che vengono usata un'illuminazione con alto contrasto \u00aballa francese\u00bb. La quarta, con la sequenza in cui viene presentata la principessa, ricorda i film del folclore autoctono, mentre la quinta venne descritta dal cineasta come una combinazione delle due precedenti. L'ultima bobina si riunisce allo stile della prima, in concomitanza col ritorno nel mondo contemporaneo, con riprese lunghe e una luce realistica.\nWeerasethakul spieg\u00f2 inoltre in un'intervista con il \"Bangkok Post\": \u00abquando realizzi un film sul ricordo e sulla morte, ti rendi conto che anche il cinema la sta affrontando. \"Lo zio Boonmee\" \u00e8 una delle ultime opere girate su pellicola \u2013 ora tutti girano in digitale. \u00c8 il mio piccolo lamento, questa cosa di dividere le sei scene in sei stili\u00bb.\nEffetti speciali.\nPer rappresentare il fantasma della moglie di Boonmee, Weerasethakul sfrutt\u00f2 una tecnica rudimentale, impiegata sin dagli inizi del cinema, basata sull'utilizzo di un grande specchio per sovrapporre due piani nella stessa immagine. L'uso delle luci venne invece modellato su quello de \"Il bacio della pantera\" di Jacques Tourneur, del 1942: secondo il critico cinematografico Vincent Malausa \u00abcome per Shyamalan, la questione dell'apparizione dei fantasmi \u00e8 posta in totale frontalit\u00e0 (potremmo anche dire: nella sua materialit\u00e0 pi\u00f9 arcaica)\u00bb.\nColonna sonora.\nLa colonna sonora venne curata da Akritchalerm Kalayanmitr e Koichi Shimizu, che la composero impiegando dei suoni notturni della foresta, della pioggia e di alcuni animali selvatici come uccelli, insetti e bovini. Un estratto, \"Dawn of Boonmee\", venne per la prima volta pubblicato con l'antologia curata da Sub Rosa nel 2010 \"Metaphors: Selected Soundworks From The Cinema Of Apichatpong Weerasethakul\": essa raccoglie alcune composizioni presenti nelle opere di Weerasethakul. Come traccia di chiusura v'\u00e8 l'unica canzone presente all'interno del lungometraggio, \"Acrophobia\" di Penguin Villa, una one-man band costituita dal musicista e produttore Jettamont Malayoda, che cur\u00f2 il missaggio e il mastering con Vannareut Pongprayoon. Il pezzo era stato utilizzato anche nel precedente film del regista, \"Syndromes and a Century\" (del 2006), che viene indicato come origine nelle note di provenienza della tracklist.\nPromozione e distribuzione.\nIl trailer ufficiale del film venne caricato sul canale YouTube Concrete Clouds l'11 maggio 2010; mentre quello italiano su BiM Distribuzione il 5 ottobre. La \"premi\u00e8re\" avvenne il 21 maggio in occasione del Festival di Cannes. La distribuzione nel territorio thailandese era incerta; in un'intervista, Weerasethakul disse: \u00abogni volta che distribuisco un film, perdo dei soldi a causa della pubblicit\u00e0 e della promozione, quindi non sono sicuro ne valga la pena, anche se mi piacerebbe mostrarlo a casa\u00bb. Tuttavia, il 25 giugno Kick the Machine lo mise in programmazione esclusiva per un mese in una sala di Bangkok, ugualmente a quanto fatto con i lungometraggi precedenti del regista. I diritti per la distribuzione statunitense vennero acquistati dalla Strand Releasing e la pellicola usc\u00ec in America il 2 marzo 2011, con una locandina realizzata dal fumettista Chris Ware. In Italia, PCM Audio si occup\u00f2 del doppiaggio, curato da Giorgio Tausani e diretto da Rodolfo Bianchi.\nData di uscita.\nLe date di uscita nelle sale internazionali nel corso del 2010\u20132011 furono:\nDivieti.\nIn Thailandia il film venne vietato agli spettatori minori di quindici anni ma non fu in alcun modo tagliato; questa mossa fu definita \u00abindulgente\u00bb dal quotidiano locale \"The Nation\", poich\u00e9 altre opere del regista avevano avuto problemi con la censura a causa di alcune scene blasfeme o di nudo, in molti casi similari a quelle presenti in \"Lo zio Boonmee che si ricorda le vite precedenti\": ad esempio in \"Sud sanaeha\" del 2002 venne censurata una sequenza di sesso, mentre in \"Sang sattawat\" del 2007 furono eliminate le parti in cui si vedevano un monaco suonare una chitarra o dei medici bere del whisky.\nEdizioni home video.\n\"Lo zio Boonmee che si ricorda le vite precedenti\" venne distribuito sul territorio anglofono per la prima volta in Blu-ray il 29 marzo 2011 da Ais; il 12 luglio di quello stesso anno Strand Home lo rese disponibile in DVD in lingua originale sottotitolata e il 26 in una edizione speciale in Blu-ray doppiata e contenente \"A letter to Uncle Boonmee\". In entrambe le versioni sono presenti anche scene tagliate, trailer e un'intervista con Weerasethakul.\nAccoglienza.\nIncassi.\nNonostante la vittoria della Palma d'oro, \"Lo zio Boonmee che si ricorda le vite precedenti\" non ebbe successo al botteghino: in patria incass\u00f2 $ nel primo weekend di proiezione, per un totale di $. Nel resto del mondo i ricavi arrivarono a $.\nCritica.\nIl lungometraggio venne accolto in maniera molto positiva dalla critica cinematografica: il sito aggregatore di recensioni Rotten Tomatoes riporta che l'89% delle 99 recensioni registrate sono positive, con un voto medio di 8.00/10; il consenso \u00e8 il seguente: \u00ablanguido e profondamente enigmatico, il vincitore della Palma d'Oro \"Lo zio Boonmee\" rappresenta una versione originale dei fantasmi che ci perseguitano\u00bb. Su Metacritic ha un punteggio di 87 su 100 basato su 21 recensioni, risultante in un'\"acclamazione universale\".\nSukhdev Sandhu del \"The Daily Telegraph\" assegn\u00f2 cinque stelle al film, descrivendolo come \u00abun mondo fluttuante [...] che trasmette con successo la sottile ma importante mondanit\u00e0 di questa parte della Thailandia\u00bb. Mark Adams di \"Screen International\" espresse un simile parere, definendolo \u00abuna storia magnificamente assemblata, con alcune scene girate con compostezza pittorica sempre pi\u00f9 commovente mentre la storia si sviluppa\u00bb; aggiunse anche che le scene umoristiche hanno aiutato il ritmo della storia.\nJason Buchanan di AllMovie diede quattro stelle e mezzo su cinque all'opera, descrivendola come una \u00abstoria ipnotica\u00bb; riguardo l'atmosfera, Jason Solomons di \"The Guardian\" la defin\u00ec \u00abstrana, divertente, spiritosa e ondulata\u00bb; il collega Peter Bradshaw diede al lungometraggio cinque stelline, ritenendolo pregno di poesia e qualit\u00e0 ed elogiandone il prologo, che secondo lui possiede una \u00abbellezza quasi allucinatoria\u00bb; in definitiva, afferm\u00f2 che \u00ab\u00e8 uno di quei rari film che contribuiscono alla somma della felicit\u00e0 umana: ha certamente aumentato la somma della mia felicit\u00e0\u00bb. David Jenkins di \"Time Out\" gli confer\u00ec quattro stelle su cinque, giudicato \u00abincredibilmente edificante\u00bb e un degno vincitore della Palma d'Oro.\nFranco Marcoaldi della \"Repubblica\" afferm\u00f2 che \"Lo zio Boonmee che si ricorda le vite precedenti\" \u00e8 \u00abdi un uomo mentalmente libero\u00bb. Secondo Francesco Al\u00f2 del \"Messaggero\", per comprendere totalmente il lungometraggio \u00e8 necessario munirsi di pazienza e concentrazione, in modo da \u00abentrare nella dimensione parallela dischiusa fin dal bellissimo prologo, la fuga notturna di un bufalo nella giungla che tesse come d'incanto una rete fra tutte le forme viventi, uomini, piante, animali\u00bb; egli compar\u00f2 il regista thailandese a \u00abPasolini e Paradzanov\u00bb, con la differenza che Weerasethakul aveva effettuato allusioni a \u00abmondi e linguaggi cos\u00ec remoti da rendere arduo decifrare le zone pi\u00f9 politiche o visionarie del lungo epilogo\u00bb. In egual modo Laura, Luisa e Morando Morandini de \"Il Morandini\", valutando al film tre stelle e mezzo su cinque, scrissero: \u00abPer entrare nel film occorre una lettura lenta e distesa, capace di riflettere, senza conoscerla, sulla morte e la metempsicosi nella sua cultura buddista in altalena tra fiaba e cronaca, storia e memoria, allucinazione e magia, horror e fantascienza ribaltata, mondi paralleli, realt\u00e0 e cinema, tenendo conto che, in termini occidentali, \u00e8 un film a basso costo. Come inserirsi nel tema della trasfigurazione delle anime tra uomini, animali, piante, fantasmi? Bisogna lasciarsi andare. Noi non ci siamo riusciti\u00bb. Roger Ebert gli assegn\u00f2 tre stelle e mezzo su quattro, scrivendo: \u00abIl film \u00e8 di facile comprensione. L'ho scoperto alla mia seconda visione. La prima volta, in una delle proiezioni stampa mattutine a Cannes, mi aspettavo che si dichiarasse, che parlasse di qualcosa\u00bb.\nUno dei temi trattati, la reincarnazione, fu oggetto della recensione di Lietta Tornabuoni della \"Stampa\", secondo cui sarebbe affrontato \u00abcon naturalezza e profondit\u00e0\u00bb; invece, per Cristina Battocletti (\"Il Sole 24 Ore\"), l'opera ha troppi \u00abargomenti sfiorati e lasciati cadere nel nulla dall'artista thailandese: il razzismo e i pregiudizi sui clandestini (qui laotiani), la magia anche nera della natura a confronto con l'algida costrizione cittadina\u00bb; prosegu\u00ec affermando che certe sequenze \u00abrestituiscono un senso di umanit\u00e0 spiazzante\u00bb, le quali rendono il prodotto comunque meritevole di essere visionato. La critica cinematografica francese Dani\u00e8le Heymann, del settimanale \"Marianne\", apprezz\u00f2 la rappresentazione \u00abfamiliare\u00bb dei fantasmi, prova che il talento del regista \u00e8 quello di rendere naturale ci\u00f2 che \u00e8 incredibile o incongruo. Mirko Salvini di Ondacinema (in una recensione in cui d\u00e0 al lungometraggio 7) scrisse che \u00abi fantasmi che visitano il protagonista simboleggiano i ricordi di una vita passata, rivissuti con amarezza ma anche rassegnazione; le altre creature soprannaturali e metamorfiche che si accompagnano alla vicenda dei protagonisti [...] sono filiazioni di una cultura collettiva\u00bb.\nSecondo Jean-Luc Douin del quotidiano francese \"Le Monde\", \"Lo zio Boonmee che si ricorda le vite precedenti\" \u00e8 un film \u00abmisterioso, allucinatorio, di una lentezza cerimoniale, che fa appello alla mistica e a emozioni sensuali\u00bb; il regista Apichatpong Weerasethakul \u00ab\u00e8 artista imbevuto dai racconti e dalle leggende del suo paese, un creatore buddista che crede nella reincarnazione e tesse legami permanenti tra i vivi e i morti\u00bb. Louis Guichard di \"T\u00e9l\u00e9rama\" lo defin\u00ec \u00abpoeta e visionario\u00bb aggiungendo che nel film si trovano frammenti dello stile di Jean Cocteau. Stessa idea valse per Jean-Marc Lalanne di \"Les Inrockuptibles\", che vide \u00abdolcezza e beatitudine\u00bb nel lungometraggio, affermando che lo stile di Weerasethakul \u00e8 \u00abci\u00f2 che il cinema contemporaneo pu\u00f2 offrire di pi\u00f9 sfasato e intenso\u00bb. Il periodico \"Paris Match\", invece, parl\u00f2 di una \u00abfolle audacia visiva e narrativa\u00bb, che ha permesso alla storia di \u00abraggiungere uno stato di grazia e serenit\u00e0\u00bb. Diversi critici misero in risalto nelle loro valutazioni la pregevolezza della scena del lago, in cui \u00e8 presente l'incontro tra la principessa e il pesce-gatto e che Ebert defin\u00ec una sequenza \u00abche non si vede tutti i giorni. Ma per una mente abituata all'idea della reincarnazione, deve essere bello incontrare gli spiriti di cui ci si \u00e8 presi cura, qualunque sia la loro forma attuale\u00bb.\nIl quotidiano \"Le Parisien\" reput\u00f2 la pellicola \u00abspesso bella e noiosa\u00bb, che \u00abcoltiva una stranezza poetica che incanta o respinge\u00bb. Gabriele Niola di MyMovies.it le diede due stelle su cinque, affermando: \u00ab\u00c8 un peccato che le grandi idee e le impennate sentimentali minimaliste di \"Lo zio Boonmee che si ricorda le vite precedenti\" siano affogate da uno stile eccessivamente compassato che affatica lo spettatore e richiede il massimo dell'attenzione. Alcune intuizioni [...] sono degne di miglior causa ma sembrano elementi slegati in un film che sfiora soltanto la grandezza per eccesso di calma\u00bb. Nella sua recensione, Dario Zonta dell\"'Unit\u00e0\" critic\u00f2 soprattutto l'adattamento italiano, che secondo lui avrebbe reso \u00abstraniante\u00bb il film, ma \u00abnecessario per una sua congrua commercializzazione\u00bb; afferm\u00f2 poi che esso venne proiettato nelle sale italiane \u00absolo perch\u00e9 ha vinto la Palma d'oro\u00bb.\nCiononostante la rivista cinematografica \"Cahiers du cin\u00e9ma\" selezion\u00f2 \"Lo zio Boonmee che si ricorda le vite precedenti\" per la copertina dell'edizione di giugno 2010 e in cima alla \"Top Ten\" di quell'anno, mentre la BBC lo inser\u00ec nella propria classifica dei 100 migliori film del XXI secolo, al trentasettesimo posto. In un sondaggio del periodico \"Sight &amp; Sound\", raggiunse la seconda posizione nella lista delle migliori opere del 2010, sotto \"The Social Network\" di David Fincher.\nRiconoscimenti.\nPresentazione al festival di Cannes.\nSelezione.\nApichatpong Weerasethakul invi\u00f2 il lungometraggio al comitato di selezione del festival di Cannes, ignorando come sarebbe stato percepito e ammettendo di non sapere se \u00abassomiglia[sse] a qualcosa\u00bb in grado di attrarre il gusto dei giurati. Pochi giorni prima della presentazione si diffuse la notizia che egli non sarebbe stato in grado di parteciparvi, in quanto Bangkok era nel pieno di uno scontro civile e la rivolta si avvicinava all'aeroporto. Tuttavia, il 19 maggio il regista riusc\u00ec a lasciare il paese per la proiezione ufficiale, che si tenne due giorni dopo. L'opera fu la quinta per il cineasta ad essere presentata alla manifestazione e la seconda in corsa per la Palma d'oro (dopo \"Tropical Malady\", che vinse il premio della giuria nel 2004).\nNessun distributore francese acquist\u00f2 i diritti per il film, anche in seguito alla prima a Cannes. Diverse societ\u00e0 di produzione, come la Ad Vitam (che si era occupata dell'uscita in sala di \"Tropical Malady\"), lessero la sceneggiatura ma non vollero investire nell'opera. Gregory Gajos di Ad Vitam spieg\u00f2 il suo rifiuto: \u00abmi \u00e8 piaciuta la sceneggiatura, ma il film non \u00e8 stato all'altezza delle nostre aspettative. I film di Apichatpong Weerasethakul hanno un supporto critico travolgente, ma connettersi con il pubblico \u00e8 molto pi\u00f9 difficile. Per distribuirli, devi davvero avere la sensazione [di farlo]\u00bb. Della stessa opinione fu \u00c9ric Lagesse, direttore della compagnia Pyramide, il quale disse che la storia gli piacque molto, ma che le vendite dei precedenti film del regista (ad esempio \"Tropical Malady\" in Francia aveva attirato solo spettatori) non lo incoraggiarono a correre il rischio. Per Charles de Meaux, co-produttore del lungometraggio, questi rifiuti erano prevedibili, come affermato in un'intervista per \"Le Monde\".\nOpinioni stampa.\n\"Lo zio Boonmee che si ricorda le vite precedenti\" ottenne delle recensioni ottime da parte della stampa. Isabelle Regnier di \"Le Monde\" lo defin\u00ec un film \u00ababbagliante\u00bb e meritevole della Palma d'oro, che la redazione di \"T\u00e9l\u00e9rama\" gli attribu\u00ec in maniera simbolica. Justin Chang di \"Variety\" e Philippe Azoury di \"Lib\u00e9ration\" lo descrissero come un lavoro \u00abmeravigliosamente pazzo\u00bb, \u00abdelirante e magistrale\u00bb; Sukhdev Sandhu del \"The Telegraph\" gli assegn\u00f2 cinque stelle su cinque. Jean-Marc Lalanne di \"Les Inrockuptibles\" lo dichiar\u00f2 \u00abil film pi\u00f9 audace e sorprendente del festival\u00bb, e analogamente \"Paris Match\" lo reput\u00f2 \u00abla poesia cinematografica pi\u00f9 bella del concorso\u00bb. Per quanto riguarda il cineasta Weerasethakul, \"Cahiers du cin\u00e9ma\" lo descrisse come \u00abuno dei pi\u00f9 grandi registi di oggi, e sicuramente il migliore della sua generazione\u00bb.\nTuttavia, il lungometraggio venne criticato da \"Le Figaro\", che lo defin\u00ec \u00abpietoso\u00bb, \u00abinterminabile\u00bb e \u00abpieno di visioni poco interessanti\u00bb, e da Yasmine Youssi de \"La Tribune\", che lo consider\u00f2 \u00abl'opera pi\u00f9 astrusa dell'intera selezione [...] certamente onirico, poetico ma anche prodigiosamente noioso\u00bb.\nVittoria della Palma d'oro.\nLa mattina della premiazione, il film trov\u00f2 un distributore: fu lo stesso \u00c9ric Lagesse ad acquistarne i diritti quando si iniziarono a diffondere le voci riguardanti una possibile vittoria della Palma d'oro.\nNonostante i film favoriti per la vittoria del riconoscimento fossero ancora \"Another Year\" e \"The Chameleon\", Apichatpong Weerasethakul ricevette il premio da Charlotte Gainsbourg. Alla conferenza stampa successiva alla proclamazione dei vincitori, i quattro giurati \u2013 i tre registi Tim Burton, V\u00edctor Erice, Emmanuel Carr\u00e8re e l'attore Benicio del Toro \u2013 difesero la pellicola. L'autore dichiar\u00f2: \nPremi.\nIl film fu il primo girato da un thailandese a vincere la Palma d'oro al Festival di Cannes e il primo prodotto in Asia a conquistare tale riconoscimento dal 1997. Venne inoltre selezionato per rappresentare la Thailandia per la categoria del miglior film in lingua straniera ai Premi Oscar del 2011, non riuscendo per\u00f2 a rientrare tra i finalisti."}
{"id": "3009276", "revid": "1543377", "url": "https://it.wikipedia.org/wiki?curid=3009276", "title": "Partido di Chivilcoy", "text": "Il partido di Chivilcoy \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Chivilcoy. "}
{"id": "3009288", "revid": "380453", "url": "https://it.wikipedia.org/wiki?curid=3009288", "title": "Convocazioni alla Coppa panamericana di pallavolo femminile 2010", "text": "Elenco delle giocatrici convocate per la Coppa panamericana 2010."}
{"id": "3009289", "revid": "1543377", "url": "https://it.wikipedia.org/wiki?curid=3009289", "title": "Partido di Col\u00f3n", "text": "Il partido di Col\u00f3n \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Col\u00f3n. "}
{"id": "3009291", "revid": "729019", "url": "https://it.wikipedia.org/wiki?curid=3009291", "title": "Stallburg", "text": "La Stallburg \u00e8 un castello austriaco del XV secolo utilizzato come residenza imperiale.\nStoria.\nIl castello venne acquistato dall'allora arciduca Massimiliano (il futuro Massimiliano II d'Asburgo) come propria residenza personale. Dal 1659 al 1776 qui alberg\u00f2 anche la collezione d'arte dell'arciduca Leopoldo Guglielmo d'Austria, la principale di tutta l'Austria e sempre qui venne accolto il primo elefante che raggiunse l'Austria, un vero evento per la popolazione dell'epoca.\nL'interno del castello \u00e8 articolato su un grande cortile con tre ordini di loggiati e quello inferiore era utilizzato in parte per accogliervi le stalle e, all'epoca dell'Imperatore Carlo VI, i cavalli della scuola spagnola di Vienna. Per decorare ed abbeverare gli animali, nel 1675 venne realizzata la fontana che ancora oggi si trova al centro di questo stesso cortile.\nL'edificio venne gravemente danneggiato da una bomba nel 1945, poco prima della fine della seconda guerra mondiale e venne fedelmente ricostruito tra il 1947 ed il 1948. Oggi il palazzo \u00e8 aperto al pubblico ed accoglie anche un museo sulla scuola di equitazione viennese in ricordo dell'antica sede qui presente."}
{"id": "3009293", "revid": "360299", "url": "https://it.wikipedia.org/wiki?curid=3009293", "title": "Tasso di cambio spot", "text": ""}
{"id": "3009295", "revid": "360299", "url": "https://it.wikipedia.org/wiki?curid=3009295", "title": "Tasso di cambio forward", "text": ""}
{"id": "3009297", "revid": "1543377", "url": "https://it.wikipedia.org/wiki?curid=3009297", "title": "Partido di Coronel de Marina Leonardo Rosales", "text": "Il partido di Coronel de Marina Leonardo Rosales, spesso partido di Coronel Rosales, \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Punta Alta.\nToponimia.\nIl partido \u00e8 intitolato all'ufficiale della marina militare argentina Leonardo Rosales, eroe della guerra argentino-brasiliana."}
{"id": "3009298", "revid": "86343", "url": "https://it.wikipedia.org/wiki?curid=3009298", "title": "Partido di Coronel Rosales", "text": ""}
{"id": "3009305", "revid": "110157", "url": "https://it.wikipedia.org/wiki?curid=3009305", "title": "Der Schlern", "text": "Der Schlern \u00e8 una rivista mensile in lingua tedesca, pubblicata a Bolzano e dedicata alla storia e alle tradizioni dell'Alto Adige.\nStoria.\nIl vocabolo \"Der Schlern\" \u00e8 il corrispettivo tedesco che identifica lo Sciliar, il massiccio dolomitico il cui profilo \u00e8 uno dei pi\u00f9 noti della Provincia autonoma di Bolzano. Il primo numero di \"Der Schlern\" (\"Der Schlern \u2013 Illustrierte Monatshefte f\u00fcr Heimat- und Volkskunde\") venne pubblicato il 1\u00ba gennaio 1920: la periodicit\u00e0 era quindicinale e ne era primo direttore Franz Junger.\nNel 1929 Ettore Tolomei chiese la soppressione della rivista, che continuava a uscire in lingua tedesca (dovendo comunque usare nel testo solo i toponimi italianizzati secondo il Prontuario dei nomi locali dell'Alto Adige divenuto ufficiale nel 1923), ma non ebbe subito successo. La pubblicazione fu poi effettivamente sospesa, per ordine del governo fascista, dopo il n. 5\u20136 (maggio\u2013giugno 1938) il quale dovette uscire, secondo i dettami della politica di italianizzazione, con il nome della testata \"adattato\" in \"Der Sciliar\" (il nome italiano della montagna fu \"assemblato\" all'articolo tedesco). Ripresero su autorizzazione degli Alleati il 1\u00ba gennaio 1946, dopo il ritorno alla democrazia in Italia, con il sottotitolo \u00ab\"Monatsschrift f\u00fcr Heimat und Volkskunde\"\u00bb (Rivista periodica per l'Heimat e le tradizioni popolari), modificato in seguito in \u00ab\"Monatszeitschrift f\u00fcr S\u00fcdtiroler Landeskunde\"\u00bb.\nDirettori della rivista nel dopoguerra furono, per lunghi periodi, lo storico Karl Wolfsgruber e l'etnologo Hans Grie\u00dfmair."}
{"id": "3009306", "revid": "34392", "url": "https://it.wikipedia.org/wiki?curid=3009306", "title": "Impianti di riscaldamento", "text": ""}
{"id": "3009312", "revid": "1987129", "url": "https://it.wikipedia.org/wiki?curid=3009312", "title": "Katsudon", "text": "Il \u00e8 un piatto tipico della cucina giapponese, \u00e8 una delle forme pi\u00f9 famose di donburi costituito da una cotoletta di maiale impanata e fritta (ovvero il tonkatsu), uova che generalmente vengono versate sul piatto da sbattute e crude (tuorlo e albume mescolati si cuociono grazie al calore del piatto) e condimenti vari da versare sul riso caldo. Si tratta di un piatto molto sostanzioso. Come per la maggior parte dei piatti giapponesi i colori sono fondamentali e spesso decorati con erba cipollina per aggiungere una gradazione di verde.\nVarianti.\nLe varianti includono:\nNella cultura di massa.\nPer via del nome (katsu ricorda \u52dd\u3064 katsu ovvero vincere), la consumazione di tale piatto la sera prima di un importante esame \u00e8 diventato un rituale nella cultura giapponese.\nIl katsudon \u00e8 inoltre coinvolto molto comunemente in delle gag di film polizieschi giapponesi: molte persone credono che i sospetti diranno la verit\u00e0, in lacrime, dopo aver mangiato un piatto di katsudon, alla domanda, \"Ti sei mai chiesto come si senta tua madre per questo?\". Anche ai giorni nostri la gag \"dobbiamo mangiare katsudon durante l'interrogatorio\" \u00e8 molto popolare nei film giapponesi."}
{"id": "3009313", "revid": "767487", "url": "https://it.wikipedia.org/wiki?curid=3009313", "title": "Tricobotrio", "text": "I tricobotrii sono peli o spine di forma allungata che hanno funzioni sensorie di tipo meccanico, specializzati soprattutto nel percepire movimenti d'aria, anche lievi.\nIl termine deriva dal greco , (\"trichobothr\u00econ\"), parola composta da , (\"thr\u00ecx, trich\u00f2s\"), che significa \"pelo, capello, setola\", e , (\"bothr\u00econ\"), dal significato di \"fossetta, piccolo incavo\", ad indicarne il punto di innesto.\nMorfologia.\nIl tricobotrio negli Aracnidi \u00e8 costituito da una setola che fuoriesce da un \"botrio\" o \"botridio\" a forma di coppetta o di piccolo invaso. All'interno il tricobotrio si fa molto sottile e, attraverso una membrana cuticolare alla quale \u00e8 fissato, \u00e8 posto in comunicazione con una dendrite sensoriale che comunica le variazioni del flusso d'aria esterno al sistema nervoso centrale.\nAll'estremit\u00e0 di questa connessione mobile vi sono almeno 4 neuroni che percepiscono, a seconda del segnale, le direzione e l'intensit\u00e0 del flusso d'aria in arrivo. Sono proprio tali particolarit\u00e0 di quest'organo sensoriale a consentire ad un ragno, anche se cieco, di percepire subito l'avvicinarsi di un insetto e di attivarsi per catturarlo.\nTassonomia.\nLa distribuzione di queste spine sugli arti dei ragni \u00e8 un carattere tassonomico utile alla determinazione della specie e del genere e viene denominata chetotassi.\nDistribuzione.\nSono presenti negli Artropodi, in modo particolare in vari ordini di Aracnidi, eccetto i Ricinulea, gli opilionidi e i solifugi; negli scorpioni la loro distribuzione \u00e8 spesso determinante per la corretta classificazione tassonomica a livello di genere e specie.\nSono anche di valido aiuto nella classificazione di insetti quali: Miridae, Heteroptera, Rhynchota e Rhopalidae."}
{"id": "3009314", "revid": "1543377", "url": "https://it.wikipedia.org/wiki?curid=3009314", "title": "Partido di Coronel Dorrego", "text": "Il partido di Coronel Dorrego \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Coronel Dorrego. \nNote.\nGemelata con Casalanguida (CH) Italia"}
{"id": "3009317", "revid": "484362", "url": "https://it.wikipedia.org/wiki?curid=3009317", "title": "Condizione della donna nell'Islam", "text": ""}
{"id": "3009323", "revid": "729019", "url": "https://it.wikipedia.org/wiki?curid=3009323", "title": "Castello di Kaiserebersdorf", "text": "Il castello di Kaiserebersdorf \u00e8 un castello austriaco edificato a Vienna nel distretto di Simmering nel XIII secolo e modificato successivamente durante il rinascimento.\nStoria.\nUn castello nell'area viene gi\u00e0 attestato a partire dal 1269 quando attorno alla fortificazione si estendeva un piccolo villaggio. Nel 1499 la struttura venne in possesso dell'imperatore Massimiliano I d'Asburgo che lo adatt\u00f2 a propria residenza di caccia e lo modific\u00f2 radicalmente in stile rinascimentale. Nel 1552 l'Imperatore Massimiliano II vi stabil\u00ec il primo Serraglio della citt\u00e0, un primo concetto di zoo ove venne accolto anche il primo elefante di Vienna. Il Serraglio, successivamente, venne trasferito al castello di Sch\u00f6nbrunn.\nDopo un vasto lavoro di ricostruzione della struttura intrapreso alla fine del XVII secolo dall'Imperatore Leopoldo I, il castello venne sempre meno abitato dato che la famiglia imperiale dava maggiore rilievo ad altre residenze cittadine pi\u00f9 sfarzose e comode. Tra il 1745 ed il 1773 Maria Teresa d'Austria vi stabil\u00ec una casa di accoglienza per poveri indigenti.\nL'Imperatore Giuseppe II nel 1773 adib\u00ec la struttura a caserma d'artiglieria e dal 1868 pass\u00f2 alla fanteria.\nOggi il castello \u00e8 un museo ed \u00e8 aperto al pubblico."}
{"id": "3009325", "revid": "974381", "url": "https://it.wikipedia.org/wiki?curid=3009325", "title": "Learning to Fly (Tom Petty and the Heartbreakers)", "text": "Learning to Fly \u00e8 un singolo del gruppo musicale statunitense Tom Petty and the Heartbreakers, pubblicato il 17 giugno 1991 come primo estratto dall'ottavo album in studio \"Into the Great Wide Open\".\nVideo musicale.\nIl video musicale del brano, diretto da Julien Temple, \u00e8 interamente girato in bianco e nero. In esso si vedono i membri del gruppo suonare in un cimitero di aeroplani, alternati a vari episodi di vita che hanno per protagonisti dei ragazzi. Nel video appare, in un fotogramma a colori, anche la scena dell'assassinio di Robert Francis Kennedy.\nClassifiche.\nIl brano si \u00e8 attestato al 28\u00ba posto nella classifica Billboard Hot 100 negli Stati Uniti nel 1991 e divenne il singolo di maggior successo nella classifica \"Billboard\" Album Rock Tracks detenendo la posizione massima per sei settimane.\nColonna sonora.\nLa canzone compare nel film \"Elizabethtown\" e nel relativo album della colonna sonora."}
{"id": "3009328", "revid": "1318658", "url": "https://it.wikipedia.org/wiki?curid=3009328", "title": "Monasteri della Bucovina", "text": "I monasteri ortodossi della Bucovina, una delle pi\u00f9 importanti bellezze artistiche della Romania, sono stati edificati nel XIV e XV secolo per affermare la resistenza della fede ortodossa contro l'espansionismo musulmano,vengono ricordati principalmente per i vivaci affreschi dipinti sulle pareti esterne delle chiese.\nI monasteri.\nSi snodano da Suceava verso R\u0103d\u0103u\u021bi nelle cui vicinanze si trova il monastero di Dragomirna.\nDa R\u0103d\u0103u\u021bi, si procede per Vicovu de Jos nei cui pressi si trova il monastero di Putna.\nSempre da R\u0103d\u0103u\u021bi seguendo la direzione per Marginea, centro di produzione della ceramica nera, si incontra il Monastero di Sucevi\u021ba, costruito nel 1584.\nDa questa localit\u00e0, andando verso Vatra Moldovi\u021bei si raggiunge il monastero di Moldovi\u021ba, edificato nel 1532.\nDa Vatra Moldovitej verso Gura Humorului si raggiunge il Monastero di Vorone\u021b.\nLa chiesa di questo monastero, costruita nel 1488 e dipinta esternamente nel 1547, \u00e8 il monumento pi\u00f9 importante tra quelli descritti ed \u00e8 stata dichiarata patrimonio dell'umanit\u00e0 dall'UNESCO. \nAltri monasteri sono quelli di Horezu, Humor, Probota e di Snagov."}
{"id": "3009330", "revid": "297745", "url": "https://it.wikipedia.org/wiki?curid=3009330", "title": "Lorenzo Giustinian (Patriarca)", "text": ""}
{"id": "3009335", "revid": "54253", "url": "https://it.wikipedia.org/wiki?curid=3009335", "title": "Ch\u00e9niers (Creuse)", "text": ""}
{"id": "3009338", "revid": "1543377", "url": "https://it.wikipedia.org/wiki?curid=3009338", "title": "Partido di Coronel Pringles", "text": "Il partido di Coronel Pringles \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Coronel Pringles. "}
{"id": "3009339", "revid": "1005847", "url": "https://it.wikipedia.org/wiki?curid=3009339", "title": "Divisione di Calare", "text": "La divisione di Calare \u00e8 una divisione elettorale australiana nello stato del Nuovo Galles del Sud. Essa fu creata nel 1906 per rimpiazzare l'abolizione della divisione di Canobolas; il suo nome rappresenta la denominazione aborigena del fiume Lachlan, parte del quale si trovava nei limiti originari della divisione.\nDopo la ridistribuzione del 2006 Calare \u00e8 diventato il seggio pi\u00f9 grande. Attualmente il suo deputato \u00e8 John Cobb, il quale fino alle elezioni del 2004 rappresent\u00f2 la divisione di Parkes; tuttavia, con la ridistribuzione, parte delle contee di Parkes andarono a Calare, e Cobb ritenne pi\u00f9 adeguato nel 2007 candidarsi in questo elettorato."}
{"id": "3009342", "revid": "461603", "url": "https://it.wikipedia.org/wiki?curid=3009342", "title": "Istanbul B\u00fcy\u00fck\u015fehir Belediyespor Spor Kul\u00fcb\u00fc", "text": ""}
{"id": "3009344", "revid": "1543377", "url": "https://it.wikipedia.org/wiki?curid=3009344", "title": "Partido di Coronel Su\u00e1rez", "text": "Il partido di Coronel Su\u00e1rez \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Coronel Su\u00e1rez. "}
{"id": "3009345", "revid": "360299", "url": "https://it.wikipedia.org/wiki?curid=3009345", "title": "Window media player", "text": ""}
{"id": "3009348", "revid": "73843", "url": "https://it.wikipedia.org/wiki?curid=3009348", "title": "'Abbas Abad", "text": "Abb\u0101s\u0101b\u0101d (farsi ) \u00e8 il capoluogo dello shahrest\u0101n di 'Abb\u0101s\u0101b\u0101d, nella provincia del Mazandaran in Iran. Aveva, nel 2006, una popolazione di 11.256 abitanti."}
{"id": "3009353", "revid": "729019", "url": "https://it.wikipedia.org/wiki?curid=3009353", "title": "Aichi F1A", "text": "L' era un idroricognitore marittimo realizzato dall'azienda giapponese Aichi Tokei Denki KK e rimasto allo stadio di prototipo.\nRealizzato in due esemplari, dopo la valutazione della marina imperiale giapponese gli venne preferito il Mitsubishi F1M (Codice alleato \"Pete\").\nStoria.\nAlle met\u00e0 degli anni trenta la marina imperiale espresse la necessit\u00e0 di dotarsi di un nuovo velivolo per sostituire il Nakajima E8N nelle missioni di ricognizione ed osservazione a corto raggio. A questo scopo, nel 1935, emise una specifica per un idrovolante monomotore imbarcato idoneo per il decollo tramite catapulta alla quale risposero la Aichi, la Kawanishi con l'F1K e la Mitsubishi che con il F1M si aggiudic\u00f2 la fornitura.\nSviluppo.\nDopo che inizialmente la Aichi consider\u00f2 di presentare un modello basato su una configurazione alare monoplana ad ala bassa, l'AM-10, decise in seguito di affidarsi ad un pi\u00f9 convenzionale biplano, l'AB-13.\nIl progetto della Aichi riproponeva uno schema classico, idrovolante a scafo centrale pi\u00f9 equilibratori laterali posti sotto l'ala inferiore della configurazione biplana, realizzato in tecnica mista con fusoliera metallica ed ali in legno. Il primo prototipo, in configurazione idro, venne completato nel 1936 mentre il successivo prototipo, in previsione di un suo utilizzo da basi a terra, venne equipaggiato con un tradizionale carrello d'atterraggio.\nImpiego operativo.\nIl primo prototipo venne portato in volo per la prima volta nel 1936 e successivamente inviato all'attenzione della commissione esaminatrice che lo valut\u00f2 con gli altri due modelli presentati dalle aziende concorrenti. Ad una comparazione diretta l'F1A risulta avere delle prestazioni inferiori ai concorrenti ma, a differenza di questi, non presentava problemi in volo. Tuttavia la marina imperiale decise di rimandare la decisione dando la possibilit\u00e0 di modificare il progetto di base per una successiva valutazione.\nLa Mitsubishi riusc\u00ec ad eliminare i problemi del suo prototipo nella successiva versione F1M2 la quale, riproposta ad una valutazione comparativa, venne giudicata idonea e superiore ai concorrenti aggiudicandosi il contratto di fornitura nel 1940.\nDescrizione tecnica.\nL'Aichi F1A, in versione idro, era un velivolo dall'aspetto e dimensioni comparabili ai pari ruolo che vennero presentati dalle aziende concorrenti, idrovolante a scafo centrale monomotore biplano biposto.\nLa fusoliera presentava due abitacoli distinti, l'anteriore, aperto e protetto da un parabrezza, destinato al pilota, il posteriore, chiuso superiormente da un grande tettuccio a montanti che garantiva una buona visibilit\u00e0 superiore e laterale, utilizzato dall'osservatore. Posteriormente terminava in un impennaggio classico monoderiva con piani orizzontali a sbalzo.\nL'configurazione alare era moderatamente biplano-sesquiplana, con l'ala inferiore, ad ala di gabbiano, montata bassa e traslata verso la parte posteriore, di apertura leggermente inferiore della superiore, dritta e montata ala a parasole. Le due ali erano collegate tra loro da una coppia di montanti ad N integrati da tiranti in filo d'acciaio.\nLa struttura di galleggiamento era costituita da un elemento centrale, un galleggiante realizzato in metallo, collegato alla parte inferiore della fusoliera tramite un castello tubolare, integrato da due galleggianti equilibratori posti sotto ciascuna delle due semiali inferiori.\nLa propulsione era affidata ad un motore Nakajima Hikari, un radiale 9 cilindri a singola stella raffreddato ad aria in grado di erogare una potenza pari a 820 hp (610 kW), posizionato all'estremit\u00e0 anteriore della fusoliera, racchiuso in una cappottatura NACA, ed abbinato ad un'elica bipala a passo fisso."}
{"id": "3009357", "revid": "594360", "url": "https://it.wikipedia.org/wiki?curid=3009357", "title": "Joo Jong-hyuk", "text": "Biografia.\nRyan ha iniziato a lavorare dopo essersi laureato all'universit\u00e0 Chungang, con una laurea in Teatro e Cinema. Parla fluentemente inglese e giapponese."}
{"id": "3009358", "revid": "110157", "url": "https://it.wikipedia.org/wiki?curid=3009358", "title": "Partido di Daireaux", "text": "Il partido di Daireaux \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Daireaux."}
{"id": "3009359", "revid": "767487", "url": "https://it.wikipedia.org/wiki?curid=3009359", "title": "Salman Shahr", "text": "Salm\u0101n Shahr (farsi \u0633\u0644\u0645\u0627\u0646\u200c\u0634\u0647\u0631) \u00e8 una citt\u00e0 dello shahrest\u0101n di 'Abb\u0101s\u0101b\u0101d, circoscrizione di Salman Shahr, nella provincia del Mazandaran in Iran. Aveva, nel 2006, una popolazione di 9.592 abitanti."}
{"id": "3009360", "revid": "125253658", "url": "https://it.wikipedia.org/wiki?curid=3009360", "title": "Polona Hercog", "text": "In carriera si \u00e8 aggiudicata tre titoli WTA su sette finali totali, disputate tutte su terra rossa. Nei tornei del Grande Slam si \u00e8 spinta quattro volte fino al terzo turno, equamente ripartite tra Open di Francia (2010 e 2019) e Wimbledon (2017 e 2019). Il suo miglior piazzamento \u00e8 la 35\u00aa posizione della classifica, raggiunta nel mese di settembre del 2011.\nNella specialit\u00e0 del doppio vanta due titoli WTA, vinti entrambi nel 2010, e una finale Tier III disputata nel 2008, sostituito dall'anno successivo dalla categoria Premier. In doppio, invece, nei tornei del Grande Slam si \u00e8 spinta fino al terzo turno in tre occasioni: all'Australian Open 2012 e all'US Open 2010 e 2013. Ad oggi, il suo \"best ranking\" \u00e8 la posizione n\u00b0 56, raggiunto nel gennaio del 2011.\nBiografia.\nNata da un barista, Vojko, e una fiorista, Romana, ha impugnato la prima racchetta a 4 anni. A quattordici si trasferisce in Italia per cercare di diventare una tennista professionista. Parla fluentemente l'inglese, lo sloveno e l'italiano. La tennista a cui si ispira \u00e8 la belga, ex nr. 1 del mondo, Justine Henin. \nCarriera.\n2007-2009: Inizi.\n2007.\nDebutta nel circuito WTA al torneo di Portorose, venendo sconfitta in tre sets da Elena Vesnina.\n2008.\nNel torneo di Istanbul viene sconfitta al primo turno da Cvetana Pironkova, mentre in coppia con Marina Erakovi\u0107 raggiunge la finale.\nSempre in doppio, insieme a Jessica Moore si aggiudica due Slam junior: il Roland Garros e Wimbledon. Nel circuito WTA prende parte alle qualificazioni per l'US Open, ma viene sconfitta da Sandra Z\u00e1hlavov\u00e1. \n2009.\nRaggiunge sorprendentemente i quarti di finale in Marocco. Qui, partendo dalle qualificazioni, si impone su Roberta Vinci (n\u00b0 7 WTA), prima di perere contro Alisa Klejbanova. Prende parte al Roland Garros, dove si vendica della Klejbanova, n\u00b0 23 del seeding, ma viene poi fermata da Aravane Reza\u00ef. Nello Slam newyorkese esce di scena all'esordio per mano della \"wildcard\" Christina McHale. Successivamente disputa il torneo di Lussemburgo estromettendo Maria Elena Camerin, ma viene superata da Sabine Lisicki, che ha la meglio in due sets. In seguito, cede a Bojana Jovanovski nel terzo turno a Sofia.\n2010-2011: Primi titoli WTA.\n2010: primo titolo WTA in doppio.\nLa stagione 2010 \u00e8 impreziosita dalla prima finale WTA in singolare e dal primo titolo WTA in doppio; entrambi gli exploit si verificano nel torneo di Acapulco. In singolare, per raggiungere la finale, si sbarazza di: Rossana de los R\u00edos, Aliz\u00e9 Cornet, usufruisce del ritiro di \u00c1gnes Sz\u00e1vay nel corso del secondo parziale, e Carla Su\u00e1rez Navarro in semifinale. Tuttavia, in finale viene sconfitta in rimonta dalla prima del seeding, Venus Williams, che prevale per 2-6 6-2 6-3. In coppia con Barbora Str\u00fdcov\u00e1, invece, si impone sulla coppia italiana formata da Sara Errani/Roberta Vinci. \nSuccessivamente, ottiene scarsi successi, in quanto viene sconfitta al secondo turno a Indian Wells contro Marion Bartoli (n\u00b0 11 WTA), mentre al Roland Garros esce di scena all'esordio per mano di Lucie \u0160af\u00e1\u0159ov\u00e1 (n\u00b0 24 WTA). In patria, a Portorose, torneo che l'aveva vista debuttare nel tennis professionistico, raggiunge la semifinale, dove si arrende in tre sets ad Anna \u010cakvetadze. Si scontra nuovamente con la russa a Copenaghen nei quarti di finale, venendo nuovamente sconfitta, stavolta con un risultato pi\u00f9 netto.\n2011: Primo titolo WTA in singolare e \"best ranking\".\nInizia malamente la nuova stagione. Infatti, non va oltre il primo turno a Brisbane, sconfitta da Iveta Bene\u0161ov\u00e1, e agli Australian Open, dove cede ad Anastasija Sevastova, top 50 del ranking. Non si qualifica per il torneo di Sydney.\nPrende parte alla Fed Cup sfidando la Germania. Si aggiudica il match contro Julia G\u00f6rges, ma viene successivamente sconfitta da Andrea Petkovi\u0107. La Slovenia verr\u00e0 sconfitta per 1-4. \nIl trend negativo continua. Difatti, perde al secondo turno contro Petra Marti\u0107 a Copa Colanitas, mentre cede all'esordio a Lourdes Dom\u00ednguez Lino ad Acapulco, non riuscendo a difendere i punti della finale dell'anno precedente. In seguito, raggiunge la semifinale a Monterrey, eliminando tra le altre Angelique Kerber con un doppio 6-3, prima di perdere contro Jelena Jankovi\u0107. A Indian Wells e a Miami perde al primo turno nuovamente contro la Sevastova e Chanelle Scheepers.\nIn Andalucia perde malamente al primo turno contro Laura Pous Ti\u00f3. In Marocco si vendica della sudafricana Scheepers, per poi ritirarsi a causa di un infortunio alla caviglia contro Melanie Oudin. Si presenta a Barcellona eliminando Jamie Hampton e Mirjana Lu\u010di\u0107-Baroni, ma nei quarti di finale viene nuovamente sconfitta dalla Pous Ti\u00f3.\nA Bastad si aggiudica il suo primo titolo WTA in singolare, superando in finale la giocatrice di casa Johanna Larsson per 6-4 7-5. La settimana successiva perde in finale al torneo di Palermo contro la spagnola Anabel Medina Garrigues, che ha la meglio per 3-6 2-6.\nLa stagione 2011 segna anche l'anno del miglior piazzamento nella classifica mondiale. Il \"WTA ranking\", vede la slovena piazzarsi al 35\u00ba posto il 12 settembre.\n2012: Secondo titolo WTA.\nApre la stagione 2012 con un infortunio alla schiena, procurato nel match d'apertura a Brisbane contro Anastasija Pavlju\u010denkova. La slovena si ritira sul punteggio 6-1 4-1 in suo favore. Disputa il torneo di Sydney come \"lucky loser\", ma non la sfrutta, in quanto perde contro Marion Bartoli, numeto otto del seeding. Esce di scena nuovamente all'esordio agli Australian Open, stavolta per mano di Julia G\u00f6rges (n\u00b0 22 WTA). \n\u00c8 chiamata a disputare la Fed Cup. Tuttavia, perde entrambi i match contro Kimiko Date e Ayumi Morita. La Slovenia subisce un'amara sconfitta di 5-0 contro il Giappone.\nIn seguito, la Hercog non raccoglie vittorie; eliminata al primo turno in Francia da Chanelle Scheepers; da Cvetana Pironkova a Doha; da Aleksandra Wozniak a Dubai; da Daniela Hantuchov\u00e1 (n\u00b0 21 WTA) a Indian Wells. A Miami, invece, si vendica su Jamie Hampton, per poi perdere nuovamente contro la Bartoli. \nInizia la stagione sulla terra battuta a Charleston. Disputa un ottimo torneo estromettendo Kimiko Date, Varvara Lepchenko, Marion Bartoli e Nadia Petrova (n\u00b0 13 del seeding). Nonostante ci\u00f2, in semifinale non riesce ad aggiudicarsi nemmeno game contro Lucie \u0160af\u00e1\u0159ov\u00e1, che la travolge con un doppio \"baghel\". Archiviato questo match, vola a Barcellona, dove si ritira nel primo parziale contro Sorana C\u00eerstea a causa delle vertigini. Disputa il torneo di Lisbona, superando la connazionale Tamara Zidan\u0161ek per 6-0 6-3, per poi ritirarsi nel match sul punteggio di 6-4 3-0 per la Hercog contro Carla Su\u00e1rez Navarro per un infortunio al piede destro. In seguito, non va oltre il primo turno a Madrid, Parigi, Londra e Palermo. Interrompe gli insuccessi con la difesa del titolo a Bastad, dove in finale si sbarazza anche di Mathilde Johansson. \nRappresenta la Slovenia alle Olimpiadi, ma senza successo. Infatti, viene estromessa al primo turno dalla spagnola Mar\u00eda Jos\u00e9 Mart\u00ednez S\u00e1nchez. \nPrende parte alla prima ed unica edizione del torneo di Dallas. Qui, usufruisce del ritiro, dopo essersi aggiudicata il primo parziale, di Kiki Bertens; viene poi sconfitta dalla futura campionessa, Roberta Vinci. Agli US Open perde contro Petra Kvitov\u00e1 (n\u00b0 5 WTA). \nIn Korea e a Tokyo viene sconfitta subito rispettivamente da Ekaterina Makarova e Kurumi Nara. Si spinge fino al terzo turno a Pechino eliminando Anastasija Pavlju\u010denkova, la quale si ritira nel terzo parziale, e vendicandosi della Makarova; cede poi alla futura finalista, Marija \u0160arapova. A Osaka perde subito contro la futura campionessa, Heather Watson.\n2013-2017: Anni di insuccessi.\n2013.\nAgli Australian Open subisce una sconfitta al primo turno da parte della 21\u00aa del seeding, Varvara Lepchenko. Supera le qualificazioni al Roland Garros ed estromette Ajla Tomljanovi\u0107, prima di venire fermata da Grace Min nel secondo turno. Si aggiudica il torneo ITF da 25k di Maribord battendo in finale Ana Konjuh. Non ha fortuna nel torneo ITF da 100k a Marsiglia, poich\u00e9 viene fermata in semifinale da Anabel Medina Garrigues. Prende parte alla prima edizione del torneo International di Norimberga. Qui, ha la meglio sulla seconda del seeding, Kl\u00e1ra Koukalov\u00e1, e su Julia Cohen; cede a Lucie \u0160af\u00e1\u0159ov\u00e1 nei quarti di finale. \nNon si qualifica a Wimbledon. Si aggiudica l'ITS Cup superando in finale Katarzyna Piter, mentre esce di scena all'esordio a Baku per mano di Galina Voskoboeva. Si qualifica per il torneo di Cincinnati ed elimina Dominika Cibulkov\u00e1 (n\u00b0 19 WTA) per 6-2 6-4; tuttavia, \u00e8 costretta a soccombere a Sara Errani (n\u00b0 6 WTA). Continua il trend negativo negli Slam con la sconfitta al primo turno contro Ekaterina Makarova, patita agli US Open. Nel torneo International del Quebec viene fermata ai quarti di finale dall'americana Christina McHale. \nDopo essersi qualificata per il Premier 5 di Tokyo, eliminando nelle qualificazioni la semifinale Slam Cvetana Pironkova, perde il primo match nel tabellone principale contro la \u0160af\u00e1\u0159ov\u00e1. La ceca si conferma, per l'ennesima volta, la bestia nera della Hercog. Raggiunge il terzo turno a Pechino, partendo dalle qualificazioni. Qui, si impone su M\u00f3nica Puig per 6-1 6-4 e su Ana Ivanovi\u0107 (n\u00b0 14 WTA ed ex numero uno del mondo). Tuttavia, viene successivamente liquidata da Agnieszka Radwa\u0144ska, numero tre del \"seeding\". Prende parte al torneo di Osaka, venendo sconfitta nei quarti di finale da Kurumi Nara.\n2014.\nNuovamente non va oltre il primo turno all'Australian Open. Stavolta, la Hercog si ritira contro Aliz\u00e9 Cornet per un problema alla spalla. \nRitorna sul campo in Marocco, dove cede nei quarti di finale alla futura campionessa, Mar\u00eda Teresa Torr\u00f3 Flor. Disputa un altro quarto a Lisbona, torneo nel quale riesce finalmente a sconfiggere \u0160af\u00e1\u0159ov\u00e1, prima di perdere contro la futura vincitrice del titolo Carla Su\u00e1rez Navarro. Non si qualifica per Roma. A Norimberga viene superata da Karin Knapp nel secondo turno. Nello Slam parigino elimina Jana \u010cepelov\u00e1, per poi venire surclassata da Sloane Stephens (n\u00b0 15 WTA), che ha la meglio per 6-1 6-3.\nA Wimbledon si impone su Paula Ormaechea, prima di venire sconfitta dalla \u0160af\u00e1\u0159ov\u00e1. Nel torneo di Bucarest viene fermata da Monica Niculescu nei quarti. A Bastad, dove ha trionfato due volte consecutivamente, viene eliminata all'esordio da Dinah Pfizenmaier. \nIl trend negativo si estende a Washington, dove perde contro la futura campionessa, Svetlana Kuznecova. A Cincinnati viene sconfitta da Kirsten Flipkens. Non si qualifica a Stanford. Agli US Open elimina Elina Svitolina (n\u00b0 35 WTA), prima di essere fermata da Ekaterina Makarova (n\u00b0 17 WTA). \nVola in Asia per disputare la prima edizione del torneo di Hong Kong. Nemmeno qui ha fortuna, poich\u00e9 perde contro Karol\u00edna Pl\u00ed\u0161kov\u00e1, futura finalista. Non vince nemmeno in Korea, in quanto estromessa all'esordio dalla numero uno del seeding e campionessa in carica, Agnieszka Radwa\u0144ska. Non si qualifica a Wuhan, mentre ci riesce a Pechino. In quest'ultimo torneo si vendica della Pl\u00ed\u0161kov\u00e1 (n\u00b0 29 WTA), per poi perdere nuovamente contro la Makarova. \nNon si qualifica per il torneo di Linz, mentre nel torneo di Lussemburgo si sbarazza di Marina Erakovi\u0107 per 6-3 6-4; successivamente, cede alla qualificata Johanna Larsson.\nA causa dei scarsi risultati, termina il 2014 al 95\u00ba posto della classifica.\n2015.\nAgli Australian Open supera il primo turno a distanza di cinque anni dall'ultima volta, grazie alla vittoria su Wang Qiang. Tuttavia, l'avventura della Hercog ha vita breve, in quanto la qualificata Lucie Hradeck\u00e1 le infligge un'altra sconfitta. Prende parte al torneo di Rio de Janeiro, estromettendo al primo turno An-Sophie Mestach; affronta la \"wildcard\" brasiliana Beatriz Haddad Maia, che le infligge un severo 6-1 6-2. Nel torneo di Acapulco perde, per il secondo anno consecutivo, all'esordio contro Caroline Garcia, futura finalista. Rimanendo in Messico, prende parte al torneo di Monterrey, eliminando al primo turno la giocatrice di casa Ana Sofia Sanchez; nel secondo turno, nonostante i quattro match points a disposizione nel \"tie-break\", viene sconfitta da Magdal\u00e9na Ryb\u00e1rikov\u00e1. Disputa un altro secondo turno a Indian Wells, imponendosi con facilit\u00e0 su Vera Zvonar\u00ebva, prima di subire la seconda sconfitta in stagione da parte della Garcia. Non ha fortuna a Miami, dove si ferma subito contro Anna Karol\u00edna Schmiedlov\u00e1 (n\u00b0 58 WTA). Nel torneo di Katowice elimina Misaki Doi, ma non pu\u00f2 fare nulla contra la campionessa in carica, Aliz\u00e9 Cornet. \nNella stagione sulla terra battuta continua la maledizione della slovena. Infatti, anche in questa parte dell'anno, non va oltre al secondo turno. La Hercog ottiene i seguenti risultati: a Praga \u00e8 eliminata immediatamente da Kate\u0159ina Siniakov\u00e1; non va oltre le qualificazioni a Madrid; a Roma accede al main draw, ma subisce la vendetta di Misaki Doi; a Norimberga perde contro Kurumi Nara; al Roland Garros usufruisce del ritiro di Peng Shuai, la quale abbandona lo Slam per un dolore alla schiena, sul punteggio di 6-0 2-0 per la slovena. Tuttavia, viene sorprendentemente eliminata da Elena Vesnina (n\u00b0 82 WTA).\nSull'erba ottiene una vittoria nel tabellone principale. Si qualifica per il torneo di Eastbourne ed estromette Madison Brengle, per poi venire battuta da Garbi\u00f1e Muguruza, n\u00b0 14 del seeding. A Wimbledon nel primo turno ha la meglio l'americana Lauren Davis. \nA distanza di tre anni, Polona disputa una semifinale. Tale evento si verifica a Bucarest, dove elimina: Tereza Smitkov\u00e1, Patricia Maria Tig e Aleksandra Kruni\u0107. Successivamente, viene fermata dalla futura campionessa Schmiedlov\u00e1. Continua il buon stato di forma anche in Austria, dove perde nei quarti di finale contro la futura finalista, Karin Knapp. Precedentemente si era imposta in due sets su T\u00edmea Babos per 6-4 6-2 e su Lucie Hradeck\u00e1 per 6-3 6-2.\nRitorna sul cemento americano dove la scia di vittorie si interrompe. A Washington non va oltre il secondo turno, in quanto Irina-Camelia Begu ha la meglio. A Toronto elimina Alison Van Uytvanck ed Ekaterina Makarova, per poi subire la sconfitta da parte di Ana Ivanovi\u0107, n\u00b0 5 del seeding. A Cincinnati non si qualifica, mentre a Stanford accede al tabellone principale, dove viene fermata da Karol\u00edna Pl\u00ed\u0161kov\u00e1. Agli US Open riesce a imporsi su Zarina Dijas (n\u00b0 35 WTA), per poi venire fermata da Eugenie Bouchard (n\u00b0 25 WTA).\nPrende parte al torneo di Tokyo dove \u00e8 l'ottava giocatrice del seeding, ma viene sorpresa da Hsieh Su-wei, n\u00b0 113 del mondo. Incontra nuovamente la Begu in Korea, non riuscendo a vendicarsi. Disputa il torneo di Tashkent come terza giocatrice del seeding, ma subisce una pesante sconfitta da Aljaksandra Sasnovi\u010d, n\u00b0 102 de \"ranking\". \nA fine stagione \u00e8 la 71\u00aa tennista del mondo. \n2016: Quarta finale WTA.\nApre l'anno con la sconfitta al primo turno per mano della futura campionessa, Sloane Stephens, nel torneo di Auckland. Non si qualifica per il torneo di Sydney, tuttavia entra nel tabellone principale come \"lucky loser\", ma non riesce a sfruttare l'occasione. Infatti, perde contro Sabine Lisicki. Ritorna a perdere al primo turno agli Australian Open, stavolta viene superata da Jelena Jankovi\u0107, n\u00b0 19 del seeding. \nOttiene la prima vittoria della stagione a Rio de Janiero contro Jennifer Brady; tuttavia, non va oltre il secondo turno per mano di Sorana C\u00eerstea. Successivamente, non ottiene vittorie ad Acapulco, Indian Wells e Miami; mentre ad Acapulco riesce a imporsi al primo turno su T\u00edmea Babos. \nSi presenta a Wimbledon giocando solamente in doppio con Mirjana Lu\u010di\u0107-Baroni venendo sconfitta nel primo turno dalla coppia Misaki Doi/Elina Svitolina per 5-7 3-6. Disputa il torneo di Bucarest arrivando fino ai quarti di finale dove perde contro la 4\u00ba testa di serie, Laura Siegemund, per 2-6 1-6. Precedentemente aveva sconfitto Sesil Karatan\u010deva per 6-1 2-6 6-2 e Monica Niculescu, testa di serie n\u00ba 5, per 6-4 6-3. Prende parte al torneo di Open di Svezia dove viene rimontata al primo turno da Julia G\u00f6rges per 7-6 3-6 4-6.\nSi spinge fino in finale nel torneo 125k a Bol, dove viene facilmente sconfitta da Mandy Minella.\nPrende parte alla sua prima Olimpiade venendo sconfitta al primo turno dalla futura campionessa, M\u00f3nica Puig, per 3-6 2-6.\nAgli US Open viene sconfitta dalla futura vincitrice del torneo e testa di serie n\u00ba 2: Angelique Kerber, contro la quale si ritira sul netto punteggio di 0-6 0-1 per la tedesca. \nIn seguito, non disputa alcun torneo del circuito WTA, chiudendo cos\u00ec la stagione al 139\u00ba posto della classifica mondiale. Per la Hercog, si tratta della prima stagione terminando fuori dalla Top 100 dopo il 2008.\n2017.\nInizia la stagione presentandosi al Roland Garros, ma non riesce ad accedere al tabellone principale venendo sconfitta nel secondo turno delle qualificazioni.\nSi aggiudica il torneo di Brescia eliminando in finale la campionessa in carica Ganna Poznikhirenko.\nA Wimbledon dopo aver superato le qualificazioni, estromette Annika Beck per 6-2 6-1 e Varvara Lepchenko per 6-7 6-2 6-2; per poi perdere contro la 7\u00ba testa di serie, Svetlana Kuznecova, per 4-6 0-6 al terzo turno. Nel torneo di Bucarest viene eliminata al primo turno da \u00c7a\u011fla B\u00fcy\u00fckak\u00e7ay per 6-4 3-6 6-7.\nAgli US Open viene eliminata nel secondo turno di qualificazioni. \nTermina il 2017 alla posizione n\u00b0 102 del \"ranking\". \n2018: Sesta finale in carriera.\nInizia la stagione prendendo parte al torneo di Auckland dove supera Alison Van Uytvanck per 6-4 7-5 e Kirsten Flipkens per 6-4 6-2, prima di perdere nei quarti di finale contro la 2\u00ba testa di serie, Julia G\u00f6rges, con un doppio 4-6. All'Australian Open viene eliminata al primo turno da Ekaterina Aleksandrova per (2)6-7 4-6. Si presenta a Miami dove, dopo aver superato le qualificazioni senza troppi problemi, viene sconfitta al primo turno da Andrea Petkovi\u0107 che le lascia solo due games. A Charleston viene sconfitta da Aliz\u00e9 Cornet per 2-6 3-6 dopo aver estromesso nel primo turno Maryna Zanevs'ka per 6-1 6-4. Nel Samsung Open supera Hsieh Su-wei per 7-5 6-0 per poi perdere al terzo turno da Aryna Sabalenka, futura finalista, per 3-6 1-6.\nA Istanbul raggiunge la sua quinta finale WTA in carriera. Qui si rif\u00e0 su Aryna Sabalenka per 6-2 7-5; approfitta del ritiro da parte di Kateryna Bondarenko sul 6-2 1-1 per la tennista slovena; Svetlana Kuznecova per 6-1 1-6 7-5 e Maria Sakkar\u012b per 6-4 6-2. Viene sconfitta solamente da Pauline Parmentier per 4-6 6-3 3-6, la quale ritorna al successo in finale dopo 10 anni.\nPrende parte al Rabat Open dove, dopo aver sconfitto la testa di serie n\u00ba 2 Dominika Cibulkov\u00e1 per 2-6 7-5 6-4, viene estromessa da Paula Badosa Gibert per 7-6(5) 1-6 2-6. A Madrid non supera le qualificazioni. Agli Internazionali d'Italia supera le qualificazioni senza grossi problemi, ma poi viene eliminata al primo turno da Svetlana Kuznecova per 2-6 4-6. Al Roland Garros cede ad Anastasija Pavlju\u010denkova per 4-6 6-7. Non fa meglio a s-Hertogenbosch, dove viene sconfitta da Elise Mertens. Nel torneo di Maiorca si impone su Vikt\u00f3ria Ku\u017emov\u00e1 per 7-6 6-2, prima di cedere in rimonta ad Alison Riske (6-3 5-7 3-6). Esce al primo turno a Wimbledon eliminata da Alison Van Uytvanck. Si spinge fino alla semifinale, dove \u00e8 costretta a ritirarsi, nel torneo di Bucarest. In Connecticut non supera le qualificazioni, mentre all'US Open esce di scena all'esordio per mano di Claire Liu (6-7 6-1 4-6). Nel torneo coreano viene sconfitta nettamente dalla connazionale Tamara Zidan\u0161ek (1-6 3-6). Nel Premier di Wuhan viene ripescata come lucky loser, ma viene estromessa da Zhang Shuai in due sets. A Pechino, invece, supera le qualificazioni e Coco Vandeweghe per 6-2 6-1, ma viene sconfitta dalla futura campionessa Caroline Garcia. Finisce la stagione con la sconfitta nel secondo turno a Tianjin, per mano di Karol\u00edna Pl\u00ed\u0161kov\u00e1.\nChiude l'annata all'82\u00ba posto della classifica.\n2019: Terzo titolo WTA e rientro in top-50.\nInizia malamente la nuova stagione, venendo sconfitta per 2-6 3-6 da Hsieh Su-wei ad Auckland. Non supera le qualificazioni per il torneo di Hobart. Agli Australian Open viene estromessa da Angelique Kerber con un doppio 2-6. Nel torneo di Qatar supera le qualificazioni, ma cede poi ad Alison Riske nel primo turno, mentre nel torneo di Dubai viene eliminata da Stefanie V\u00f6gele. A Miami si impone su Misaki Doi per 7-6 6-4, per poi venire rimontata da Simona Halep (7-5 6-7 2-6). \nSi aggiudica il terzo titolo WTA in carriera a Lugano, dove elimina in ordine: Carla Su\u00e1rez Navarro per 3-6 6-3 6-4, Sorana C\u00eerstea per 3-6 7-6(0) 6-4, Veronika Kudermetova per 6-4 6-1, Fiona Ferro per 7-5 6-4 ed Iga \u015awi\u0105tek per 3-6 3-6 6-3. \nNel torneo di Rabat estromette Irina Maria Bara per 7-6 6-4, ma viene fermata da Rebecca Peterson per 5-7 6-3 1-6. Supera le qualificazioni di Madrid, ma viene estromessa all'esordio da Sloane Stephens, mentre a Roma da Madison Keys. Si presenta al Roland Garros dove elimina in tre sets Aljaksandra Sasnovi\u010d per 4-6 6-2 8-6 e Jennifer Brady per 6-3 6(8)-7 6-4, per poi perdere contro la Stephens per 3-6 7-5 4-6. Nel torneo di 's-Hertogenbosch estromette Christina McHale con un doppio 6-4, prima di cedere ad un'altra americana Alison Riske, che si impone per 6-4 7-65. \nLa stagione sull'erba della Hercog inizia con la qualificazione al torneo di Eastbourne. Qui usufruisce il ritiro di Barbora Str\u00fdcov\u00e1 sul punteggio di 7-63 0-1 in favore alla slovena; successivamente, rimonta Pauline Parmentier per 2-6 6-2 7-64, prima di perdere in tre sets contro Simona Halep. Disputa lo Slam londinese e si spinge fino al terzo turno, eguagliando il risultato del 2017. La slovena si aggiudica il braccio di ferro contro Vikt\u00f3ria Ku\u017emov\u00e1 per 4-6 7-65 7-5 e si sbarazza della diciassettesima testa di serie, Madison Keys, per 6-2 6-4. In seguito, viene sorpresa dalla quindicenne (classe 2004) Cori Gauff, sorpresa del torneo, che vince il \"match\" maratona con il punteggio di 3-6 7-67 7-5. \nTerminata l'avventura sull'erba, si trasferisce sul continente americano. Prende parte alle qualificazioni a Toronto riuscendo ad accedere al tabellone principale. Nonostante ci\u00f2, ha poca fortuna al primo turno, in quanto fallisce la rimonta al \"tie-break\" nel set decisivo contro la tedesca Julia G\u00f6rges. Nel torneo International di New York subisce una pesante sconfitta all'esordio, inflittale da Aljaksandra Sasnovi\u010d. Non fa meglio nemmeno nello Slam dello US Open, dove viene fermata dalla tennista di casa Danielle Collins, che la spunta per 6-3 4-6 6-4. \nInizia lo swing asiatico a Zhengzhou con una vittoria facile contro Meiling Wang, prima di soccombere alla futura campionessa Karol\u00edna Pl\u00ed\u0161kov\u00e1, nonostante il vantaggio di 5-2 nel secondo parziale. Continuano gli insuccessi in Korea, dove esce di scena subito per mano di Ana Bogdan. Prende parte agli ultimi tornei Premier della stagione a Wuhan e a Pechino. Nel Premier 5 d\u00e0 una lezione di tennis a Jessica Pegula, concedendole un solo game in tutto il match, per poi abdicare contro Petra Kvitov\u00e1, che ha la meglio per 7-66 6-3. Nel Premier Mandatory, invece, riesce a vendicarsi rimontando la G\u00f6rges con il punteggio di 64-7 7-65 6-4. In seguito, si impone con facilit\u00e0 sulla tredicesima tennista del mondo, Angelique Kerber, sbarazzandosene per 6-4 6-2. Nel terzo turno \u00e8 opposta a Kiki Bertens, numero otto del seeding: Polona esce sconfitta in tre set (6(6)-7 6-2 3-6). \nTermina la stagione giocando a Linz e Mosca: in terra austriaca cede con un doppio 1-6 a Donna Vekic mentre, in Russia, batte Siniakov\u00e1 in due set prima di soccombere a Belinda Bencic (6-1 3-6 4-6). Chiude l'anno al n\u00b049 del mondo: non otteneva un ranking di fine anno cos\u00ec positivo dal 2011, quando fin\u00ec 36\u00b0. \n2020.\nLa slovena inizia la stagione agli Australian Open: per la terza volta in carriera, vince il match di primo turno nel primo major annuale, imponendosi su Rebecca Peterson con un periodico 6-3; il suo torneo si interrompe al secondo turno per mano della n\u00b01 del mondo Ashleigh Barty, che la batte per 6-1 6-4. Gioca poi a Doha, dove cede all'esordio ad Alison Van Uytvanck (2-6 2-6).\nIl tennis, da marzo ad agosto, \u00e8 costretto a fermarsi per via della Pandemia di COVID-19, che impedisce la disputa di tutti tornei compresi in questi mesi, tra cui Wimbledon (che era stato annullato, l'ultima volta, nel 1945) e quello olimpico, visto il rinvio delle Olimpiadi al 2021.\nPolona riprende a giocare a Palermo e Praga: nel primo caso si arrende subito a Elisabetta Cocciaretto mentre, in Repubblica Ceca, soccombe immediatamente a Simona Halep, costringendola comunque al tie-break del terzo set. Decide di non prendere parte alla trasferta americana e disputa la parte finale di stagione su terra: figura bene a Istanbul, dove sconfigge Berfu Cengiz e Jasmine Paolini, approdando ai primi quarti di finale stagionali: nella circostanza, viene fermata da Paula Badosa. A Roma, la slovena vince su Kaja Juvan (4-6 6-4 6-1) e, soprattutto, su Kiki Bertens (n\u00b08 del mondo, 6-4 6-4). La sua avventura si interrompe al terzo turno, battuta da Vondrou\u0161ov\u00e1 al tie-break del terzo. A Strasburgo e Parigi non ottiene buoni risultati, perdendo al primo e al secondo turno.\nA Dicembre, la slovena trova la semifinale nell'ITF 100K di Dubai, dove viene eliminata da Sorana Cirstea in tre set.\nTermina la stagione con il ranking invariato rispetto al 2019, in 49\u00aa posizione.\nVita privata.\nDal 2013 \u00e8 sentimentalmente legata all'allenatore della squadra della Coppa Davis della Croazia, \u017deljko Krajan."}
{"id": "3009363", "revid": "1509235", "url": "https://it.wikipedia.org/wiki?curid=3009363", "title": "Oyakodon", "text": "L', \u00e8 un piatto tipico della cucina giapponese, \u00e8 una delle forme pi\u00f9 famose di donburi. Chiamato anche Oyako donburi letteralmente significa genitori e figli (riferito agli ingredienti tipici, pollo e uova).\nPreparazione.\nViene preparato in una scodella con una base di riso caldo in cui vengono versati pollo, uovo (1-2 uova leggermente sbattute), cipolle verdi e altri ingredienti fatti precedentemente bollire insieme con della salsa (solitamente 1/4 di tazza)."}
{"id": "3009364", "revid": "1543377", "url": "https://it.wikipedia.org/wiki?curid=3009364", "title": "Partido di Dolores", "text": "Il partido di Dolores \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Dolores. "}
{"id": "3009366", "revid": "204012", "url": "https://it.wikipedia.org/wiki?curid=3009366", "title": "Oyako donburi", "text": ""}
{"id": "3009370", "revid": "1573940", "url": "https://it.wikipedia.org/wiki?curid=3009370", "title": "Kelarabad", "text": "Kel\u0101r\u0101b\u0101d (farsi \u06a9\u0644\u0627\u0631\u0622\u0628\u0627\u062f) \u00e8 una citt\u00e0 dello shahrest\u0101n di 'Abb\u0101s\u0101b\u0101d, circoscrizione di Kelarabad, nella provincia del Mazandaran in Iran. Aveva, nel 2006, una popolazione di 5.457 abitanti."}
{"id": "3009375", "revid": "120353554", "url": "https://it.wikipedia.org/wiki?curid=3009375", "title": "Edilizia rurale", "text": "L\u2019edilizia rurale \u00e8 la disciplina che si occupa della progettazione e realizzazione di tutte le strutture necessarie allo svolgimento di un'attivit\u00e0 aziendale con indirizzo agricolo. Tali strutture, chiamate costruzioni rurali, comprendono principalmente: le case di abitazione per il conduttore (proprietario, affittuario o colono) ed i lavoratori dipendenti dell'azienda (fattore, salariati); i ricoveri per gli animali di allevamento; i locali per la lavorazione e trasformazione dei prodotti agricoli; i locali per la conservazione dei prodotti; i ricoveri per le macchine agricole e relative attrezzature. Il complesso dei fabbricati dell'azienda viene definito \"centro aziendale\".\nIn passato l'edilizia rurale era una forma di architettura spontanea, oggi \u00e8 un ramo dell'ingegneria agraria.\nNell'ambito delle costruzioni rurali, il professionista massimamente competente in progettazione \u00e8 essenzialmente l'agronomo a cui si affiancano figure come il perito agrario e il geometra.\nAspetti generali.\nUbicazione del centro aziendale.\nIl centro aziendale, costituito dai \"fabbricati ad uso abitativo\" e dai \"fabbricati di servizio\", dovrebbe sorgere nel punto che renda pi\u00f9 brevi gli spostamenti per lo svolgimento delle attivit\u00e0 agricole da parte di uomini, animali e macchine. Occorre tuttavia tenere conto anche di altri fattori, come la natura del terreno su cui dovrebbero essere costruiti i fabbricati, la salubrit\u00e0 della zona, i collegamenti stradali, la facilit\u00e0 di approvvigionamento di acqua ed energia elettrica, ecc.\nDisposizione del complesso dei fabbricati.\nLo schema secondo cui disporre i fabbricati dipende da vari fattori, tra cui il tipo di produzione, l'estensione dell'azienda, il clima, la sicurezza della zona. Gli schemi pi\u00f9 diffusi sono:\nTipologie dei fabbricati.\nFabbricati ad uso abitativo.\nLa casa rurale deve essere funzionale ai lavori che si svolgono in azienda e alla vita domestica dei suoi abitanti. Nella progettazione bisogna tenere conto del rispetto dell'igiene e delle norme previste dai regolamenti edilizi. La casa rurale deve essere separata dai fabbricati di servizio dell'azienda; bisogna inoltre scegliere un'ubicazione e orientazione adeguate, in modo da evitare i venti freddi e assicurare una buona illuminazione naturale. Le case possono avere un solo piano o due piani; nel secondo caso, \u00e8 bene ubicare la cucina al piano terra e le camere da letto al piano superiore, in modo da separare la \"zona giorno\" e la \"zona notte\". A seconda delle aree geografiche e delle tradizioni, esistono varie tipologie di abitazioni rurali.\nAccessori.\nAltri manufatti edilizi presenti nell'azienda possono essere: pozzo per la captazione delle acque, cisterna per la raccolta dell'acqua piovana, pozzo nero per la raccolta delle acque di scarico dell'abitazione, pozzetti di raccolta dei liquidi di origine animale (urine e colaticcio del letame), forno per il pane e abbeveratoio per il bestiame. Queste strutture devono essere disposte in modo che la presenza di esse non possa determinare danni all'abitazione e agli altri fabbricati. Il pozzo per l'approvvigionamento deve essere realizzato in un luogo dove la falda acquifera non pu\u00f2 subire inquinamento. Il pozzo nero per la raccolta delle acque di scarico di uso umano deve essere posto in una zona distante dall'abitazione; in alternativa si pu\u00f2 realizzare una fossa settica. I pozzetti di raccolta dei liquidi di origine animale vanno posti in prossimit\u00e0 dei locali di ricovero degli animali. Il forno \u00e8 necessario nel caso di abitazioni isolate; quando non \u00e8 incorporato nella casa colonica pu\u00f2 essere realizzato all'esterno, in un piccolo fabbricato isolato e aperto frontalmente, che deve essere posto a distanza di sicurezza dal fienile. L'abbeveratoio pu\u00f2 essere realizzato all'esterno quando non \u00e8 incorporato nella stalla; nelle zone con clima freddo, viene sistemato sotto una tettoia o all'interno di un porticato."}
{"id": "3009378", "revid": "474175", "url": "https://it.wikipedia.org/wiki?curid=3009378", "title": "Partido di Ensenada", "text": "Il partido di Ensenada \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Ensenada. "}
{"id": "3009379", "revid": "1573940", "url": "https://it.wikipedia.org/wiki?curid=3009379", "title": "Neshtarud", "text": "Nesht\u0101r\u016bd o Nasht\u0101r\u016bd (farsi \u0646\u0634\u062a\u0627\u0631\u0648\u062f) \u00e8 una citt\u00e0 dello shahrest\u0101n di Tonekabon, circoscrizione di Neshta, nella provincia del Mazandaran in Iran. Aveva, nel 2006, una popolazione di 5.837 abitanti."}
{"id": "3009386", "revid": "188116", "url": "https://it.wikipedia.org/wiki?curid=3009386", "title": "10\u00ba Gruppo Caccia", "text": ""}
{"id": "3009388", "revid": "486946", "url": "https://it.wikipedia.org/wiki?curid=3009388", "title": "Principe William del Galles", "text": ""}
{"id": "3009394", "revid": "1573940", "url": "https://it.wikipedia.org/wiki?curid=3009394", "title": "Khorramabad (Mazandaran)", "text": "Khorram\u0101b\u0101d (farsi \u062e\u0631\u0645\u200c\u0622\u0628\u0627\u062f) \u00e8 una citt\u00e0 dello shahrest\u0101n di Tonekabon, circoscrizione di Khorramabad, nella provincia del Mazandaran in Iran. Aveva, nel 2006, una popolazione di 9.936 abitanti."}
{"id": "3009396", "revid": "339392", "url": "https://it.wikipedia.org/wiki?curid=3009396", "title": "Principe Henry del Galles", "text": ""}
{"id": "3009398", "revid": "297031", "url": "https://it.wikipedia.org/wiki?curid=3009398", "title": "Minira", "text": ", chiamato anche Minya, \u00e8 un \"kaij\u016b\" (mostro misterioso) della serie di Godzilla che fece il suo debutto in \"Il figlio di Godzilla\".\nSecondo il regista Jun Fukuda, la creazione di Minilla non fu un tentativo di attrarre un pubblico infantile, ma semplicemente un nuovo approccio per la serie. Dopo la distribuzione di \"Il ritorno di Godzilla\", il creatore di Godzilla Tomoyuki Tanaka sugger\u00ec allo sceneggiatore Shinichi Sekizawa di introdurre un figlio di Godzilla per commemorare il capodanno. Lo storico di Godzilla, Steve Ryfle, teorizz\u00f2 che Minilla fu infatti concepito per fare concorrenza con la serie di Gamera, che era relativamente comico e popolare con i bambini.\nIl personaggio non fu ben accolto dai recensori e i fan. Ryfle critic\u00f2 la sua apparenza e comportamento troppo antropomorfi, mentre l'autore David Kalat lo descrisse come un \"orsacchiotto di peluche spelacchiato.\" Donald F. Glut lo paragon\u00f2 a \"qualcosa apparso in un libro medico sugli aborti umani.\" Nel 1993, durante la produzione di \"Gojira VS Mekagojira\", quando fu proposto di ri-introdurre il personaggio, fu scartato in favore a Godzilla Junior, un altro figlio meno antropomorfizzato.\nStoria.\nNel suo film d'esordio, Minilla, ancora rinchiuso in un uovo sottoterra nell'isola Solgell, comincia a richiamare Godzilla telepaticamente. I suoi richiami vengono prima intercettati da mantidi giganti, che lo liberano dall'uovo per mangiarlo, ma vengono cacciati via da Godzilla. Minilla cresce, e fa amicizia con alcuni umani collocati sull'isola, che osservano come il cucciolo si sforza di emettere un raggio atomico. Minilla viene attaccato dal ragno gigante Smegor, ma riesce a batterlo insieme al padre. In seguito, i due vengono ibernanati quando un ordigno sperimentale causa un calo di temperatura dell'isola. Appare brevemente nei sogni d'un bambino come una creatura capace di parlare e di rimpiciolirsi a grandezza umana. Questa incarnazione immaginaria \u00e8 sottoposto ai tormenti del mostro Gabara, e la loro faida insegna al bambino il valore dell'autodifesa. Nel 1999, Minilla accompagna suo padre insieme a tutti i mostri della terra al Fuji per attaccare la base degli alieni Kilaak, che gli avevano prima costretti a distruggere le grandi citt\u00e0 del mondo. Il loro attacco viene ostacolato da King Ghidorah, ma i mostri terrestri riescono a sopraffarlo, con Minilla che gli d\u00e0 il colpo di grazia.\nIn \"Gojira - Final Wars\", ambientato nel futuro, Minilla \u00e8 fra gli unici mostri a non essere posseduto dagli Xiliani. Il cucciolo fa amicizia con una famiglia umana, e riesce a convincere Godzilla a risparmiarli."}
{"id": "3009409", "revid": "200679", "url": "https://it.wikipedia.org/wiki?curid=3009409", "title": "La goccia d'acqua", "text": ""}
{"id": "3009411", "revid": "1246274", "url": "https://it.wikipedia.org/wiki?curid=3009411", "title": "Pendenza d'acqua", "text": "Una pendenza d'acqua (in francese: \"pente d'eau\") \u00e8 un'opera di ingegneria idraulica che permette ad una imbarcazione di superare un dislivello lungo un canale navigabile.\nSistemi alternativi con la stessa funzione, sono le chiuse, gli ascensori per imbarcazioni o le ferrovie inclinate.\nIl sistema fu inventato dall'ingegnere tedesco Julius Greve nel 1885 e ulteriormente sviluppato dall'ingegnere francese Jean Aubert, ispettore generale per i ponti e le chiuse in Francia, che pubblic\u00f2 una descrizione del suo funzionamento nel 1961.\nFunzionamento.\nIl funzionamento del sistema a pendenza d'acqua \u00e8 basato su una chiusa mobile in grado di spostarsi lungo un canale inclinato grazie ad una speciale motrice ferroviaria o un veicolo analogo. Quando l'imbarcazione impegna il canale dal lato pi\u00f9 basso, la chiusa si apre per consentirne il passaggio; dopodich\u00e9 la paratoia viene chiusa intrappolando un cuneo d'acqua su cui la barca continua a galleggiare. La motrice spinge la chiusa mobile, e quindi il cuneo d'acqua con l'imbarcazione, fino alla paratoia superiore, che viene aperta consentendo alla barca di proseguire il percorso. Il sistema funziona in entrambi i sensi e consente anche la discesa."}
{"id": "3009413", "revid": "45181293", "url": "https://it.wikipedia.org/wiki?curid=3009413", "title": "Eurobonds", "text": ""}
{"id": "3009418", "revid": "197586", "url": "https://it.wikipedia.org/wiki?curid=3009418", "title": "San Martino in Gattara", "text": ""}
{"id": "3009419", "revid": "1543377", "url": "https://it.wikipedia.org/wiki?curid=3009419", "title": "Rhizobium leguminosarum", "text": "Rhizobium leguminosarum \u00e8 un batterio azotofissatore, gram-negativo, specie tipo del genere \"Rhizobium\". \u00c8 molto importante perch\u00e9 si trova sulle radici di alcune leguminose e fissa per loro l'azoto atmosferico (funzione che in genere \u00e8 svolta dai cianobatteri).\nIl genoma di \"R. leguminosarum\" \u00e8 stato sequenziato nel 2006. "}
{"id": "3009420", "revid": "767487", "url": "https://it.wikipedia.org/wiki?curid=3009420", "title": "Punk Life", "text": "Punk Life \u00e8 il settimo album di studio del gruppo punk inglese Alternative TV, pubblicato il 26 gennaio 1998 da Overground Records. Si tratta del primo album di inediti in quasi quattro anni, in cui il gruppo, al tempo composto da Perry e da alcuni amici, sperimenta con la techno e il trip hop e omaggia i Throbbing Gristle con una cover di \"Alternative TG\"."}
{"id": "3009421", "revid": "599013", "url": "https://it.wikipedia.org/wiki?curid=3009421", "title": "Marcos Roberto da Silva Barbosa", "text": "Carriera.\nClub.\nDopo aver giocato con varie squadre di club, nel 2008 si trasferisce in Turchia al \u0130stanbul B.B.."}
{"id": "3009422", "revid": "287204", "url": "https://it.wikipedia.org/wiki?curid=3009422", "title": "Lachlan (fiume)", "text": "Il Lachlan \u00e8 un fiume australiano. In particolare, \u00e8 uno dei fiumi pi\u00f9 importanti del Nuovo Galles del Sud.\nLa sua sorgente si trova nelle montagne centrali del Nuovo Galles del Sud, facenti parte della Grande Catena Divisoria, 13 chilometri a est di Gunning."}
{"id": "3009426", "revid": "1543377", "url": "https://it.wikipedia.org/wiki?curid=3009426", "title": "Monte Calvario (Auronzo)", "text": "Monte Calvario, chiamato anche santuario di Auronzo di Cadore \u00e8 un sito archeologico nel comune di Auronzo di Cadore, in Italia.\nIl sito \u00e8 occupato da un santuario eretto sulla sommit\u00e0 del Monte Calvario, la cui frequentazione accertata va dal periodo romano (I secolo a.C.-V secolo) fino all'alto medioevo. L'edificio mostra una tipologia a gradoni tipicamente centro-italica, ma che trova confronti solamente in prossimit\u00e0 di Roma: la sua posizione cos\u00ec settentrionale fa supporre la presenza di un importante via di comunicazione per valicare le Alpi, la cosiddetta Via Claudia Augusta sul cui tracciato effettivo gli archeologi si interrogano da secoli.\nLe monete romane, venetiche e noriche ritrovate (insieme alla struttura del colle ed altri reperti) inducono a ritenere che il santuario fosse adibito ad un uso prevalentemente militare. Tuttavia si \u00e8 rivelato fondamentale l'apporto linguistico, per cui si \u00e8 ipotizzato essere una delle prime localit\u00e0 d'origine dell'alfabeto runico.\nGli scavi sono condotti dal 2001 dai volontari del Gruppo Archeologico Cadorino e dalla Soprintendenza per i Beni Archeologici del Veneto.\nBibliografia.\nTra protostoria e storia. Studi in onore di Loredana Capuis, Roma, Quasar 2011\nin: UT ROSAE...PONERENTUR Ed. regione Veneto 2006"}
{"id": "3009427", "revid": "1568601", "url": "https://it.wikipedia.org/wiki?curid=3009427", "title": "Ancohuma", "text": "L'Ancohuma (aymara Janq'u Uma) \u00e8 una delle montagne pi\u00f9 alte della Bolivia. Si trova nella parte settentrionale della Cordigliera Real, nelle Ande, ad est del lago Titicaca.\nNonostante sia pi\u00f9 alto del Illampu, questa montagna \u00e8 pi\u00f9 facile da scalare visto che la sua vetta \u00e8 pi\u00f9 addolcita e la salita \u00e8 pi\u00f9 facile. La prima scalata \u00e8 stata fatta nel 1919 da Rudolf Dienst e Adolf Schulze."}
{"id": "3009428", "revid": "31886", "url": "https://it.wikipedia.org/wiki?curid=3009428", "title": "Campionati italiani di ciclismo su strada 2010", "text": "I Campionati italiani di ciclismo su strada 2010 (\"Settimana Tricolore 2010\") si sono svolti in provincia di Treviso (Veneto) dal 19 al 27 giugno 2010.\nAvvenimenti.\nOrganizzata dal Team 2000 Marchiol, la Settimana Tricolore 2010 si \u00e8 svolta in diversi comuni della provincia di Treviso tra sabato 19 e domenica 27 giugno 2010, dopo otto anni dall'ultima volta. Dodici gare hanno assegnato i titoli in linea e a cronometro nelle categorie Allievi, Juniores, Under 23, Elite e Professionisti e, per la prima volta, la manifestazione ha visto l'assegnazione dei titoli anche alle categorie degli atleti Paralimpici.\nLe prime gare, svoltesi sabato 19 giugno, hanno visto l'assegnazione dei titoli a cronometro nelle categorie allievi, juniores, hand-bike e paralimpici, gare tutte disputate a Mogliano Veneto. Tra gli atleti paralimpici sono stati assegnati 18 titoli italiani, a seconda della categoria di handicap, che hanno affrontato un percorso di 15,4\u00a0km. Tra i vincitori, l'ex pilota Alessandro Zanardi, vincitore nella categoria H4, Fabrizio Macchi, primo nella categoria C2, Michele Pittacolo (categoria C4), Fabio Farroni (categoria T2) e Vittorio Podest\u00e0, questi ultimi tre gi\u00e0 Campioni del mondo. Tra gli Allievi, in una prova che prevedeva un percorso unico per uomini e donne di 8,6\u00a0km, hanno vinto due atleti veneti, Riccardo Donato (UC Mirano) e Sara Romanin (Libertas Scorz\u00e8). Un'altra veneta ha vinto il titolo di campionessa nazionale nella categoria Juniores, la vicentina Susanna Zorzi della Avantec Artuso Breganze, vincitrice su Viviana Gatto di un solo secondo lungo un percorso di 15,4\u00a0km, mentre tra gli uomini si \u00e8 imposto il laziale Luca Sterbini (Guazzolini Coratti Fassa Bortolo) dopo una prova di 20,9\u00a0km.\nLe prove in linea riservate alle categorie paralimpiche e previste a Sant'Artemio il giorno successivo, sono state annullate a causa del maltempo. Il programma della Settimana \u00e8 proseguito con le gare in linea riservate alla categoria Juniores, con gli uomini impegnati a Vidor marted\u00ec 22 giugno lungo un circuito di 19,8\u00a0km, ripetuto per sette volte per un totale di 138,6\u00a0km. \u00c8 stato ancora un atleta veneto ad indossare la maglia tricolore, il veronese Paolo Simion (UC Giorgione), che ha battuto in volata Ignazio Moser, figlio di Francesco Moser, e Luca Wackermann, campione europeo in carica. Il giorno seguente di scena sono state le donne, Juniores e Professioniste, entrambe impegnate a Riese Pio X lungo un circuito di 27,4\u00a0km caratterizzato dalla dura ascesa verso Asolo, ripetuto tre volte nel primo caso per un totale di 82,2\u00a0km, e cinque volte per le \"prof\" per un totale di 137\u00a0km. Tra le Juniores \u00e8 stata ancora Susanna Zorzi a fregiarsi del titolo di campionessa nazionale, bissando quello a cronometro del sabato precedente, giungendo sul traguardo con 50\" di vantaggio sulle inseguitrici. Tra le professioniste \u00e8 stata invece Monia Baccaille delle Fiamme Azzurre a vincere in volata il secondo titolo italiano consecutivo, mantenendo la maglia conquistata a Imola nel 2009.\nIl programma \u00e8 proseguito con le gare in linea delle categorie Elite senza contratto, Under-23 e Professionisti. I primi hanno affrontato un circuito pianeggiante di 15,9\u00a0km, da ripetere 11 volte per un totale di 174,9\u00a0km, a Motta di Livenza. A 3\u00a0km dal traguardo si sono staccati dal gruppetto di testa Tiozzo, Rocchetti e Da Castagnori, con il secondo che si \u00e8 imposto nella volata a tre. L'indomani hanno gareggiato gli Under-23 a Pieve di Soligo, lungo un circuito impegnativo di km 20,6\u00a0km da ripetere 8 volte per un totale di 164,8\u00a0km e caratterizzato da due ascese, la prima dopo 4\u00a0km di circa 2,5\u00a0km con pendenze fino all'8%, seguito da una discesa molto tecnica, la seconda verso il Col Vendrame, uno strappo secco al 12% di 800 metri. In quattro si sono giocati la vittoria, con un primo scatto di Enrico Battaglin, fermato da un salto di catena, che viene superato da Stefano Locatelli, Tommaso Salvetti e Stefano Agostini (Zalf-D\u00e9sir\u00e9e-Fior), con quest'ultimo che si impone nella volata. L'ultima prova in linea ha visto impegnati i professionisti a Conegliano, lungo un circuito di 23,6\u00a0km da ripetere 11 volte per un totale di 259,6\u00a0km, con due strappi, la salita delle Coste dopo 1,5\u00a0km di 800 metri con pendenza del 7% e la salita di C\u00e0 del Poggio dopo 15\u00a0km, lunga 1,3\u00a0km con pendenza media del 15%. All'ultimo giro Giovanni Visconti (ISD-Neri) ha piazzato lo scatto decisivo, staccandosi gi\u00e0 sulla prima salita e facendo il vuoto fin sul traguardo.\nLa Settimana si \u00e8 chiusa domenica 27 giugno con le prove a cronometro. Tra gli under-23 si \u00e8 imposto Matteo Mammini (Mastromarco Chianti), vittorioso su un percorso di 26,9\u00a0km pianeggiante ed adatto a medie elevate (i 48,566\u00a0km/h fatti registrare dal toscano sono la media pi\u00f9 alta tra le cronometro); tra le professioniste \u00e8 stata l'iridata in linea Tatiana Guderzo (GS Fiamme Azzurre) ad aggiudicarsi il titolo italiano, staccando la campionessa del 2009 Noemi Cantele di 33\", mentre tra i professionisti Marco Pinotti ha confermato il titolo italiano nella specialit\u00e0, vincendolo per la quinta volta, quarta consecutiva."}
{"id": "3009430", "revid": "304077", "url": "https://it.wikipedia.org/wiki?curid=3009430", "title": "Tekkadon", "text": "Il \u00e8 un piatto tipico della cucina giapponese, una delle forme pi\u00f9 famose di donburi.\nPreparazione.\nInizialmente si preparano delle sottili fettine di tonno crudo o salmone (sashimi), a cui si aggiungono altri ingredienti che rendono il tutto piccante. Una volta pronto, viene versato il tutto sul riso caldo."}
{"id": "3009431", "revid": "767487", "url": "https://it.wikipedia.org/wiki?curid=3009431", "title": "Sam Maguire Cup", "text": "La Sam Maguire Cup (in gaelico irlandese \"Chorn Somhairle Mag Uidhir\") \u00e8 il trofeo che viene consegnato alla squadra vincitrice dell'All-Ireland Senior Football Championship. \u00c8 consegnata appena dopo la finale che si tiene annualmente a Croke Park, Dublino, la terza domenica di settembre.\nStoria.\nLa coppa prende il nome da Sam Maguire, uno dei membri pi\u00f9 influenti della Gaelic Athletic Association di Londra. Dopo la sua morte, avvenuta nel 1928, alcuni suoi amici decisero di trovare un modo per commemorarlo e l'idea cadde sulla realizzazione di un trofeo da consegnare alla GAA. L'idea piacque alla federazione che accett\u00f2 senza riserve. La sua realizzazione cost\u00f2 300\u00a3, l'equivalente attuale di \u20ac25,392. La coppa \u00e8 modellata sulla forma dell'Ardagh Chalice e fu realizzata dagli Hopkins e Hopkins di O'Connell Bridge, Dublino.\nLa prima squadra ad aggiudicarsi il trofeo fu Kildare, che sconfisse Cavan per 2-6; 2-5. Sebbene si conserv\u00f2 piuttosto bene, venne rimpiazzata da una nuova coppa alla fine del 1987. Meath ebbe l'onore di alzare al cielo la vecchia coppa per l'ultima volta e la nuova per la prima volta, vincendo i due tornei del 1987 e 1988.\nDa quando la coppa venne usata per la prima volta, nel 1928, la squadra, che pi\u00f9 volte se l'\u00e8 aggiudicata \u00e8 Kerry, avendola vinta 29 volte. \u00c8 seguita da Dublin e Galway, che vantano 8 titoli a testa e Meath, che ne ha ottenute 7.\nVincitori.\nSono riportate le finali, di cui la squadra vincitrice \u00e8 quella a sinistra.\n2009 Kerry 0-16 Cork 1-09\n2008 Tyrone 1-15 Kerry 0-14\n2007 Kerry 3-13 Cork 1-9\n2006 Kerry 4-15 Mayo 3-4\n2005 Tyrone 1-16 Kerry 2-10\n2004 Kerry 1-20 Mayo 2-9\n2003 Tyrone 0-12 Armagh 0-9\n2002 Armagh 1-12 Kerry 0-14\n2001 Galway 0-17 Meath 0-8\n2000 Kerry 0-17 Galway 1-10\n1999 Meath 1-11 Cork 1-8\n1998 Galway 1-14 Kildare 1-10\n1997 Kerry 0-13 Mayo 1-7\n1996 Meath 2-9 Mayo 1-11\n1995 Dublin 1-10 Tyrone 0-12\n1994 Down 1-12 Dublin 0-13\n1993 Derry 1-14 Cork 2-8\n1992 Donegal 0-18 Dublin 0-14\n1991 Down 1-16 Meath 1-14\n1990 Cork 0-11 Meath 0-9\n1989 Cork 0-17 Mayo 1-11\n1988 Meath 0-13 Cork 0-12\n1987 Meath 1-14 Cork 0-11\n1986 Kerry 2-15 Tyrone 1-10\n1985 Kerry 2-12 Dublin 2-8\n1984 Kerry 0-14 Dublin 1-6\n1983 Dublin 1-10 Galway 1-8\n1982 Offaly 1-15 Kerry 0-17\n1981 Kerry 1-12 Offaly 0-8\n1980 Kerry 1-9 Roscommon 1-6\n1979 Kerry 3-13 Dublin 1-8\n1978 Kerry 5-11 Dublin 0-9\n1977 Dublin 5-12 Armagh 3-6\n1976 Dublin 3-8 Kerry 0-10\n1975 Kerry 2-12 Dublin 0-11\n1974 Dublin 0-14 Galway 1-6\n1973 Cork 3-17 Galway 2-13\n1972 Offaly 1-19 Kerry 0-13\n1971 Offaly 1-14 Galway 2-8\n1970 Kerry 2-19 Meath 0-18\n1969 Kerry 0-10 Offaly 0-7\n1968 Down 2-12 Kerry 1-13\n1967 Meath 1-9 Cork 0-9\n1966 Galway 1-10 Meath 0-7\n1965 Galway 0-12 Kerry 0-9\n1964 Galway 0-15 Kerry 0-10\n1963 Dublin 1-9 Galway 0-10\n1962 Kerry 1-12 Roscommon 1-6\n1961 Down 3-6 Offaly 2-8\n1960 Down 2-10 Kerry 0-8\n1959 Kerry 3-7 Galway 1-4\n1958 Dublin 2-12 Derry 1-9\n1957 Louth 1-9 Cork 1-7\n1956 Galway 2-13 Cork 3-7\n1955 Kerry 0-12 Dublin 1-6\n1954 Meath 1-13 Kerry 1-7\n1953 Kerry 0-13 Armagh 1-6\n1952 Cavan 0-9 Meath 0-5\n1951 Mayo 2-8 Meath 0-9\n1950 Mayo 2-5 Louth 1-6\n1949 Meath 1-10 Cavan 1-6\n1948 Cavan 4-5 Mayo 4-4\n1947 Cavan 2-11 Kerry 2-7\n1946 Kerry 2-8 Roscommon 0-10\n1945 Cork 2-5 Cavan 0-7\n1944 Roscommon 1-9 Kerry 2-4\n1943 Roscommon 2-7 Cavan 2-2\n1942 Dublin 1-10 Galway 1-8\n1941 Kerry 1-8 Galway 0-7\n1940 Kerry 0-7 Galway 1-3\n1939 Kerry 2-5 Meath 2-3\n1938 Galway 2-4 Kerry 0-7\n1937 Kerry 4-4 Cavan 1-7\n1936 Mayo 4-11 Laois 0-5\n1935 Cavan 3-6 Kildare 2-5\n1934 Galway 3-5 Dublin 1-9\n1933 Cavan 2-5 Galway 1-4\n1932 Kerry 2-7 Mayo 2-4\n1931 Kerry 1-11 Kildare 0-8\n1930 Kerry 3-11 Monaghan 0-2\n1929 Kerry 1-8 Kildare 1-5\n1928 Kildare 2-6 Cavan 2-5"}
{"id": "3009433", "revid": "228587", "url": "https://it.wikipedia.org/wiki?curid=3009433", "title": "EbXML", "text": "Electronic Business using eXtensible Markup Language, conosciuto anche come e-business XML o ebXML \u00e8 una famiglia di standard sponsorizzati da OASIS e UN/CEFAT dal 1999 il cui obiettivo \u00e8 di fornire una infrastruttura aperta, basata su XML che permetta un interscambio elettronico di informazioni di business in una maniera consistente, sicura e interoperabile da tutti i partner commerciali.\nebXML proviene da un precedente lavoro di ooEDI (EDI orientato agli oggetti), tecnologie UML / UMM, XML e X12 EDI."}
{"id": "3009435", "revid": "2730", "url": "https://it.wikipedia.org/wiki?curid=3009435", "title": "Demians", "text": " \nI Demians sono un gruppo musicale alternative rock fondata da Nicolas Chapel nel 2007.\nStoria del gruppo.\nOrigini.\nL'ispirazione di Chapel per il nome Demians venne dal romanzo Demian di Hermann Hesse, e la sua ispirazione musicale giunse da una variet\u00e0 di artisti e fonti, spaziando dai Radiohead a Tori Amos fino alla musica ambient. Chapel suona tutti gli strumenti e canta sui primi due album studio dei Demians, anche se dal vivo suona con una band completa. Tutti gli album dei Demians sono stati autoprodotti e registrati negli studi casalinghi di Chapel, le cui locazioni sono cambiate da album ad album.\n\"Building an Empire\".\nIl primo album dei Demians, \"Building an Empire\", \u00e8 stato pubblicato il 19 maggio 2008 sotto l'etichetta Inside Out Music, accolto da recensioni positive. Il successo di Building an Empire ha portato Chapel ad assemblare una band dal vivo con Ga\u00ebl Hallier (batteria) ed Antoine Pohu (basso), e hanno in seguito aperto per alcune ben note band rock e metal, tra cui Porcupine Tree, Anathema, Marillion, Steven Wilson &amp; Aviv Geffen e Jonathan Davis dei Korn. Sono stati in tour attraverso l'Europa, suonando in pi\u00f9 di 40 concerti in pi\u00f9 di 12 nazioni.\n\"Mute\".\nIl seguito, intitolato \"Mute\", \u00e8 uscito il 28 giugno 2010 in Europa ed il 10 agosto 2010 negli Stati Uniti sotto l'etichetta Inside Out recentemente associata a Century Media ed EMI Music. Chapel ha di nuovo suonato tutti gli strumenti e cantato sull'album con due ospiti, Ga\u00ebl Hallier alla batteria su \"Swing of the Airwaves\" ed \"Hesitation Waltz\", e Lepolair che ha contribuito l'elettronica sulla canzone \"Porcelain\".\nFred Mariolle si \u00e8 ufficialmente unito ai Demians come chitarrista dopo l'uscita di \"Mute\".\nMercury.\nTramite il loro sito ufficiale la band ha annunciato che il 10 dicembre 2014 uscir\u00e0 il nuovo album intitolato Mercury."}
{"id": "3009438", "revid": "118785740", "url": "https://it.wikipedia.org/wiki?curid=3009438", "title": "Cornetta (grado militare)", "text": " \nCorn\u00e9tta (nome derivato da corno, sul modello del francese \"cornette\") era il nome del grado dell'ufficiale di cavalleria che portava la cornetta, bandiera con battente a due punte, con sagomatura di varia foggia, utilizzata come insegna di comando del reparto.\nStoria.\nIn Francia, il grado di \"cornette\", corrispondeva a quello attuale di \"sous-lieutenant\" (sottotenente), ed era l'equivalente di \"enseigne\" (alfiere) della fanteria (l'ufficiale portabandiera). Il suo ruolo in battaglia era quello di custodire lo stendardo della compagnia. Da allora il termine \"cornetta\" inizi\u00f2 a prendere il significato stesso di stendardo.\nIl grado fu creato alla fine del XVII secolo per i reggimenti della cavalleria francesi \"\"colonel g\u00e9n\u00e9ral\" e \"mestre de camp g\u00e9n\u00e9ral\"\" prima di assumere il significato generale tra il 1756 et 1757.\nNelle compagnie di dragoni, si utilizzava invece il termine \"guidon\" (guidone) per designare il grado equivalente a quello di cornetta.\nQuesto grado \u00e8 esistito anche nella cavalleria di paesi come la Svezia (\"kornet\"), in quello della Russia imperiale (), ed \u00e8 ancora utilizzato nei Paesi Bassi (artiglieria e cavalleria), e in alcuni reggimenti dell'esercito britannico: i principi Henry del Galles e William del Galles hanno rivestito il grado di cornetta nel reggimento Blues and Royals (Royal Horse Guards).\nNegli Stati Uniti d'America, il grado di \"ensign\" (alfiere) e di \"cornet\" (cornetta) furono aboliti dallo US Army nel 1800."}
{"id": "3009440", "revid": "287204", "url": "https://it.wikipedia.org/wiki?curid=3009440", "title": "Sh2-87", "text": "Sh2-87 \u00e8 una nebulosa a emissione visibile nella costellazione della Volpetta.\nSi individua nella parte centrale della costellazione, circa 3\u00b0 a nordest della famosa Nebulosa Manubrio (M27); appare come una nube molto debole e difficilmente osservabile, anche con l'ausilio di filtri. Pu\u00f2 essere fotografata tramite riprese a lunga esposizione. Trovandosi nell'emisfero celeste boreale, la sua osservazione \u00e8 facilitata nelle regioni dell'emisfero boreale; il periodo adatto alla sua osservazione nel cielo serale \u00e8 compreso fra giugno e novembre.\nSh2-87 \u00e8 una delle regioni H II legate fisicamente all'associazione Vulpecula OB1, un'associazione OB situata nel tratto iniziale del Braccio di Orione a circa 2200-2300\u00a0parsec (6500-7500 anni luce) dal sistema solare. Nella nube sono attivi fenomeni di formazione stellare, come \u00e8 testimoniato dalla presenza di diverse sorgenti di radiazione infrarossa, alcune delle quali catalogate anche dall'IRAS; fra queste spicca la sorgente IRAS\u00a019442+2427, coincidente con un debole maser ad acqua originatosi da una giovane stella forse in una fase intermedia della sua formazione. Il maser appare diviso in due componenti spazialmente distinte e pare aver diminuito la sua intensit\u00e0 nel giro di pochi anni. In aggiunta a questo si conoscono altri due maser, di cui uno a OH e uno a metanolo.\nSh2-87 costituisce, assieme alla vicina NGC 6820, i bordi di una sorta di \"bolla\" centrata sul nucleo di Vulpecula\u00a0OB1; all'interno di questa bolla sono presenti alcune strutture colonnari di gas, dall'aspetto simile ai famosi \"Pilastri della Creazione\" visibili all'interno della Nebulosa Aquila (M\u00a016). La formazione di queste strutture, in genere, \u00e8 dovuta molto probabilmente alla forte azione disgregante ed erosiva della radiazione e del vento stellare delle stelle massicce situate nei pressi di aree nebulose piuttosto dense, che consumano gradualmente dei bozzoli nebulosi pi\u00f9 densi formando dietro di essi delle lunghe chiome. Le \"cime\" di queste nubi, che restano a diretto contatto con la radiazione delle stelle vicine, si comprimono fino a collassare in pi\u00f9 punti, generando cos\u00ec protostelle. Esempi di nubi compatte si riscontrano anche nei cosiddetti \"globuli cometari\" visibili attorno alla Nebulosa di Gum."}
{"id": "3009441", "revid": "16784", "url": "https://it.wikipedia.org/wiki?curid=3009441", "title": "Gaelic Athletic Association county", "text": "Un Gaelic Athletic Association county o County Board \u00e8 una regione geografica all'interno della Gaelic Athletic Association (GAA), basata sulla divisione tra le Contee dell'Irlanda del 1884. Sebbene le contee siano cambiate da quella data, la suddivisione originaria \u00e8 rimasta stabile. Ciascun County Board, \u00e8 responsabile dell'organizzazione degli eventi relativi ai club della propria contea e della promozione continua degli Sport gaelici. L'organizzazione controlla anche le franchige della stessa contea, che disputano match con altre contee. Tuttora, visto il grande senso della contea degli irlandesi, \u00e8 praticamente improbabile che si verifichino ulteriori cambiamenti.\nGaelic Athletic Association Counties d'oltre mare.\nQueste \" giurisdizioni\", che si trovano in terra straniera, coprono vaste aeree geografiche (ve n'\u00e8 una che ingloba tutta la Scozia. Per quanto riguarda le restanti suddivisioni in terra britannica, non sono definite da divisioni geografiche. Infatti l'Hertfordshire county board controlla, oltre all'Hertfordshire anche Bedfordshire, Cambridgeshire and Oxfordshire."}
{"id": "3009442", "revid": "1645873", "url": "https://it.wikipedia.org/wiki?curid=3009442", "title": "Lingua herero", "text": "La lingua herero (otjiherero) \u00e8 una lingua della famiglia bantu (gruppo del Niger-Congo). \u00c8 parlata dal popolo Herero, che conta circa 113.000 persone in Namibia e altre 20.000 circa in Botswana. La sua distribuzione linguistica copre un'area chiamata \"Hereroland\", costituita principalmente dalle regioni di Omaheke, Otjozondjupa e Kunene. Minoranze di parlanti la lingua herero sono comunque diffuse in diverse aree della Namibia, soprattutto Windhoek e le altre citt\u00e0 principali.\nGli himba, che sono correlati con gli herero, parlano un dialetto molto vicino alla lingua herero."}
{"id": "3009446", "revid": "287204", "url": "https://it.wikipedia.org/wiki?curid=3009446", "title": "Unadon", "text": "L', \u00e8 un piatto tipico della cucina giapponese. Una delle forme pi\u00f9 famose di donburi, il nome significa letteralmente \"ciotola anguilla\". \nPreparazione.\nIl piatto \u00e8 a base di unagi kabayaki, ovvero anguilla alla griglia ricoperto con una salsa dolce da versare sul riso caldo contenuto in una ciotola. Si tratta di un piatto molto sostanzioso.\nVarianti.\nAlcune varianti includono:\nEsistono alcuni tipi di stile di preparazione di questo piatto a seconda del luogo in cui viene servito, quella della regione del Kant\u014d (\u95a2\u6771\u5f0f) e quella della regione del Kansai (\u95a2\u897f\u5f0f), si differenziano per il trattamento all'anguilla.\nEtimologia.\nIl nome deriva dalle parole giapponesi Unagi no Kabayaki (Anguilla alla griglia, letteralmente \"l'anguilla alla griglia\") e donburi (ciotola di riso piatto)."}
{"id": "3009447", "revid": "767487", "url": "https://it.wikipedia.org/wiki?curid=3009447", "title": "Louis Brion de la Tour", "text": "Biografia.\nDe la Tour fu uno dei maggiori cartografi del XIII secolo, tanto che le sue opere sono quotate su Christie's e in particolare fu il cartografo reale presso il re di Francia, il suo titolo ufficiale fu infatti \"\"Ingenieur-Geographe du Roi\". Nonostante una prolifica carriera cartografica e molti atlanti importanti a suo nome, in realt\u00e0 poco si conosce della sua vita e carriera. Ci\u00f2 che si sa \u00e8 che molto del suo lavoro \u00e8 stato prodotto in collaborazione con il cartografo reale danese Louis-Charles Desnos(fl. 1750-1790). La sua opera pi\u00f9 importante \u00e8 in genere considerata essere il suo \"Atlante Generale\" del 1786. Fra le sue opere pi\u00f9 rilevanti si ricorda anche l'\"Atlas G\u00e9n\u00e9ral Civil Eccl\u00e9siastique et Militaire Methodique et Elementaire pour l'etude de la geographie et de l'histoire\"\"."}
{"id": "3009448", "revid": "110157", "url": "https://it.wikipedia.org/wiki?curid=3009448", "title": "Moonlight Drive", "text": "Moonlight Drive \u00e8 un singolo dei The Doors, inserita nel loro secondo album, \"Strange Days\".\nLa canzone \u00e8 conosciuta tra i fans per essere una delle prime scritte dal cantante Jim Morrison. Secondo la biografia di Morrison \"No One Here Gets Out Alive\" scritta da Jerry Hopkins e Danny Sugerman, il cantante la scrisse durante il suo periodo d'oro a Venice Beach, Los Angeles, nel 1965.\nIl significato di \"Moonlight Drive\" \u00e8 aperto a varie interpretazioni. Morrison stesso (il quale disse di aver \"sentito\" la canzone come parte di un concerto rock nella sua testa) dichiar\u00f2 che essa parlava dello stendersi verso l'ignoto. Superficialmente parla di un appuntamento, ma sono presenti molti simbolismi e immagini. In seguito, Morrison incontr\u00f2 a Venice Beach Ray Manzarek (suo ex compagno di cinematografia alla UCLA e futuro tastierista dei Doors), il quale gli chiese di cantargli una canzone, Jim esit\u00f2 e disse: \"Let's swim to the moon, let's climb through the tide, penetrate the evening that the city sleeps to hide\". Dopo avergli cantato altre due canzoni in fase sperimentale, Ray era tanto galvanizzato che difficilmente riusciva a contenersi; aveva intuito il potenziale di Jim e cos\u00ec decisero di creare i Doors.\nLa canzone appare nel film \"Strada a doppia corsia\" e nel film \"Al di l\u00e0 di tutti i limiti\"."}
{"id": "3009453", "revid": "483293", "url": "https://it.wikipedia.org/wiki?curid=3009453", "title": "110 m hs", "text": ""}
{"id": "3009454", "revid": "1568601", "url": "https://it.wikipedia.org/wiki?curid=3009454", "title": "Cordigliera Real", "text": "La Cordigliera Real \u00e8 una catena montuosa facente parte della Cordigliera delle Ande, pi\u00f9 precisamente della Cordillera Oriental. \nDescrizione.\n\u00c8 situata in Bolivia, precisamente ad est di La Paz, e in Ecuador, separata da altopiani dalla Cordigliera Occidentale. \nMisura circa 125\u00a0km di lunghezza e 25\u00a0km di larghezza. Conta 6 cime che superano i 6000 metri di altezza. In ordine decrescente di altezza sono:"}
{"id": "3009457", "revid": "287204", "url": "https://it.wikipedia.org/wiki?curid=3009457", "title": "Raker Qarrigat", "text": "Raker Qarrigat \u00e8 una Lanterna Verde immaginaria membro dell'Universo DC che comparve per la prima volta in \"Green Lantern 80-Page Giant\" n. 3 (2000) e fu creato da Scott Beatty. Abbandonato dai Guardiani dell'Universo, si nasconde nelle ombre del dominio di Darkseid, Apokolips. Il compito di Qarrigat \u00e8 quello di difendere le masse di Apokolips.\nBiografia del personaggio.\nQarrigat fu reclutato su Wolsoon, il suo pianeta natio, ed \u00e8 il terzo rappresentante dei Guardiani inviato su Apokolips. I primi due non ritornarono mai. Una volta giunto, Qarrigat affront\u00f2 direttamente Darkseid, ma fu velocemente sconfitto, e la sua mano venne frantumata. Darkseid decise di risparmiarlo, e Qarrigat ritorn\u00f2 dai Guardiani, raccomandando un assalto su piena scala verso Apokolips.\nCapendo che non avevano la forza numerica necessaria per un'impresa di tale portata, i Guardiani ordinarono l'espansione del Corpo, che lentamente crebbe fino al contenimento di 3600 membri. Quando invasero Apokolips, tuttavia, furono assassinati in massa dai gialli Parademoni (all'epoca, il colore giallo era la debolezza dell'anello del potere).\nI sopravvissuti all'assalto formarono un secondo gruppo con Raker e attaccarono di nuovo, utilizzando alcune armi rubate ai Parademoni. Raker affront\u00f2 Darkseid nuovamente, ma la loro battaglia venne interrotta dai Guardiani, che annunciarono un accordo con Darkseid: nessuno dei due avrebbe interferito nel territorio dell'altro. Darkseid domand\u00f2, per\u00f2, un unico bottino di guerra: Raker Qarrigat. I Guardiani accettarono di lasciare Qarrigat su Apokolips. Prima che le Lanterne Verdi lasciassero il pianeta, la Lanterna Verde Ash-Pak-Glif, pass\u00f2 in segreto a Qarrigat un anello del potere ed una Batteria del Potere per ricaricarlo. Raker Qarrigat e l'attacco ad Apokolips furono espunti dai registri su Oa.\nFiamma Verde.\nNel corso degli anni Qarrigat rifiut\u00f2 di arrendersi e combatt\u00e9 in segreto per i Cani di Apokolips, infatti divenne una leggenda, la \"Leggenda della Fiamma Verde\". Darkseid decise di lasciarlo in vita come un faro di speranza, cos\u00ec che questa stessa speranza sarebbe potuta essere schiacciata da Darkseid.\nQarrigat fu scoperto in vita dalla Lanterna Verde Kyle Rayner e da Orion quando si trovarono scaraventati su Apokolips. Qarrigat fu inizialmente convinto che fossero giunti per salvarlo, ma subito cap\u00ec di essere stato dimenticato, e che il Corpo fu distrutto. Scoperto dai Parademoni, Qarrigat li combatt\u00e9 abbastanza a lungo da permettere a Kyle Rayner e ad Orion di fuggire da Apokolips, ma lui non riusc\u00ec a fuggire con loro.\nRaker si riun\u00ec al Corpo delle Lanterne Verdi dopo la sua ricostituzione. Fu visto durante gli eventi della Guerra contro i Sinestro Corps, con al fianco una partner femminile di nome Kraken, nativa di Apokolips."}
{"id": "3009460", "revid": "767487", "url": "https://it.wikipedia.org/wiki?curid=3009460", "title": "Dilwale Dulhania Le Jayenge", "text": "Dilwale Dulhania Le Jayenge (Hindi: \u0926\u093f\u0932\u0935\u093e\u0932\u0947 \u0926\u0941\u0932\u094d\u0939\u0928\u093f\u092f\u093e \u0932\u0947 \u091c\u093e\u092f\u0947\u0902\u0917\u0947; Italiano: \"Il coraggioso prender\u00e0 la sposa\"), noto anche come DDLJ, \u00e8 un film indiano. \u00c8 uscito in anteprima il 19 ottobre 1995 ed \u00e8 stato pubblicato a livello nazionale il 20 ottobre 1995. Dilwale Dulhania Le Jayenge \u00e8 stato diretto da Aditya Chopra, e i protagonisti Shahrukh Khan, Kajol e Amrish Puri.\nIl film ha guadagnato oltre 580 milioni di Rs in India e 175 milioni di Rs all'estero ed \u00e8 diventato il pi\u00f9 grande successo di Bollywood dell'anno, nonch\u00e9 uno dei pi\u00f9 grandi successi di tutti i tempi. Nel febbraio 2010, il film ha stabilito un record completando 750 settimane di proiezioni continue nei teatri di Mumbai, il 20 ottobre 2009 ha toccato i 15 anni di proiezione non-stop. Indiatimes Film lo ha classificato tra i 25 Bollywood Films pi\u00f9 visti.\nTrama.\nSimran(Kajol) e Raj(SRK), d'origine indiana nati e cresciuti a Londra, partono con i rispettivi gruppi di amici per un viaggio di un mese in giro per l'Europa. Dopo una serie di incomprensioni e imprevisti i due si innamorano profondamente, ma il loro amore non pu\u00f2 essere coronato in quanto Baldev, padre di Simran, l'ha gi\u00e0 promessa in sposa al figlio di un suo amico di infanzia.\nDopo il ritorno di Simran dal giro in Europa,tutta la famiglia si trasferisce in India per celebrare le nozze, ma Raj non ha intenzione di rinunciare alla sua amata e, deciso ad impedire il matrimonio, la raggiunge...qui Raj decide che Simran \u00e8 la sua amata perci\u00f2 cerva di convincere il babbo di Simran di concedere la mano dell'amata. Dopo una lunga lite il padre Baldev decide che anche la figlia deve essere felice a suo modo sposando il suo vero amore anzich\u00e9 l'amico d'infanzia, alla fine Baldev \u00e8 costretto a rompere la parola data per Simran, per la sua felicit\u00e0 e suo amore Raj."}
{"id": "3009463", "revid": "298229", "url": "https://it.wikipedia.org/wiki?curid=3009463", "title": "European Team Championships 2010", "text": ""}
{"id": "3009465", "revid": "483293", "url": "https://it.wikipedia.org/wiki?curid=3009465", "title": "100 m hs", "text": ""}
{"id": "3009466", "revid": "6923", "url": "https://it.wikipedia.org/wiki?curid=3009466", "title": "Campionati europei a squadre di atletica leggera 2010", "text": "I II Campionati europei a squadre di atletica leggera si sono tenuti a Bergen, in Norvegia, dal 19 al 20 giugno 2010 e sono stati vinti dalla Russia."}
{"id": "3009469", "revid": "32976071", "url": "https://it.wikipedia.org/wiki?curid=3009469", "title": "Sandakan No. 8", "text": ""}
{"id": "3009470", "revid": "1509235", "url": "https://it.wikipedia.org/wiki?curid=3009470", "title": "Gy\u016bdon", "text": "Il , \u00e8 un piatto tipico della cucina giapponese, \u00e8 una delle forme pi\u00f9 famose di donburi.\nPreparazione.\nIl piatto \u00e8 composto da carne di manzo e cipolla, lasciati bollire in una salsa leggermente dolce aromatizzata con dashi, salsa di soia e mirin, poi versato il tutto in una ciotola contenente riso caldo. Inoltre pu\u00f2 contenere shirataki e uovo. Si tratta di un alimento molto popolare in Giappone, viene comunemente servito con Beni shoga, shichimi e zuppa di miso.\nStoria.\nPer il problema relativo alla mucca pazza venne imposto il divieto alle importazioni di carne bovina proveniente dagli Stati Uniti d'America, provocando un'interruzione delle vendite del gy\u016bdon in Giappone a partire dall'11 febbraio 2004. In sostituzione veniva preparato un piatto con carne di maiale chiamato butadon (\u8c5a \u4e3c). In alternativa si utilizzavano carni bovine provenienti dall'Australia, continuando la vendita del piatto.\nDa maggio 2005 vennero ripresi i contatti commerciali con gli Stati Uniti, accordo poi interrotto nuovamente dal gennaio 2006 sino a settembre dello stesso anno."}
{"id": "3009471", "revid": "363629", "url": "https://it.wikipedia.org/wiki?curid=3009471", "title": "Gruppo 1", "text": "Il Gruppo 1 era una classificazione della FIA per le auto da turismo, da corsa e da rally. Nel 1982 \u00e8 stato sostituito dal Gruppo N.\nPrima definizione.\nLa Federazione Internazionale dell'Automobile lo definisce cos\u00ec nell'Allegato J del 1961 al \"Codice Sportivo Internazionale\":\nRequisiti di produzione.\nNel 1969 la FIA ha formato un Codice Sportivo Internazionale per tutte le vetture sportive chiamato Appendice J (sotto numeri riguardanti la produzione di auto per essere ammessi nei gruppi)."}
{"id": "3009472", "revid": "149466", "url": "https://it.wikipedia.org/wiki?curid=3009472", "title": "San Geminiano", "text": ""}
{"id": "3009475", "revid": "149466", "url": "https://it.wikipedia.org/wiki?curid=3009475", "title": "Santa Genoveffa", "text": ""}
{"id": "3009478", "revid": "287204", "url": "https://it.wikipedia.org/wiki?curid=3009478", "title": "Arkansas RimRockers 2005-2006", "text": "La stagione 2005-06 degli Arkansas RimRockers fu la 1\u00aa nella NBA D-League per la franchigia, la prima dopo il trasferimento dalla ABA.\nGli Arkansas RimRockers arrivarono quinti nella NBA D-League con un record di 24-24, non qualificandosi per i play-off."}
{"id": "3009490", "revid": "474175", "url": "https://it.wikipedia.org/wiki?curid=3009490", "title": "Partido di Escobar", "text": "Il partido di Escobar \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Bel\u00e9n de Escobar.\nGeografia fisica.\nLa provincia ha una popolazione di circa 178.000 abitanti su una superficie di 277\u00a0km2, e la sua capitale \u00e8 Bel\u00e9n de Escobar, che si trova a 32\u00a0km da Buenos Aires.\nEscobar \u00e8 sede di una importante comunit\u00e0 d'origine giapponese."}
{"id": "3009495", "revid": "149466", "url": "https://it.wikipedia.org/wiki?curid=3009495", "title": "Sant'Ippazio", "text": ""}
{"id": "3009496", "revid": "287204", "url": "https://it.wikipedia.org/wiki?curid=3009496", "title": "San Leodegario", "text": ""}
{"id": "3009497", "revid": "1543377", "url": "https://it.wikipedia.org/wiki?curid=3009497", "title": "Partido di Exaltaci\u00f3n de la Cruz", "text": "Il partido di Exaltaci\u00f3n de la Cruz \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Capilla del Se\u00f1or. "}
{"id": "3009499", "revid": "93436", "url": "https://it.wikipedia.org/wiki?curid=3009499", "title": "Barye", "text": ""}
{"id": "3009500", "revid": "300067", "url": "https://it.wikipedia.org/wiki?curid=3009500", "title": "Olu Famutimi", "text": ""}
{"id": "3009503", "revid": "599013", "url": "https://it.wikipedia.org/wiki?curid=3009503", "title": "Stefano Tosi (cestista)", "text": "Carriera.\nProdotto del vivaio livornese (sponda Pallacanestro Livorno), esordisce in A1 nel 1985 con un totale di 151 presenze (8 stagioni: 3 in A1, 3 in A2). Dopo le stagioni livornesi passa alla Pallacanestro Trapani dove gioca durante gli anni d'oro del basket siciliano in A1 e A2 con una parentesi a Firenze."}
{"id": "3009508", "revid": "125641130", "url": "https://it.wikipedia.org/wiki?curid=3009508", "title": "Le parole celate", "text": "Le Parole Celate o Kalim\u00e1t-i-Makn\u00fanih (\"\u06a9\u0644\u0645\u0627\u062a \u0645\u06a9\u0646\u0648\u0646\u0647 \") \u00e8 un'opera scritta a Baghdad attorno al 1857-1858 da Bah\u00e1'u'll\u00e1h, il fondatore della Fede bahai. Questo libro fu scritto parte in arabo e parte in persiano.\nIl testo ha la forma di un compendio di aforismi o brevi esposizioni, 71 in arabo e 82 in persiano, in cui Bah\u00e1'u'll\u00e1h illustra l'essenza della verit\u00e0 religiosa e la natura dell'uomo che sollecita a uscire dalla propria materialit\u00e0 egoistica per elevarsi spiritualmente. Bah\u00e1'u'll\u00e1h invita l'uomo a coltivare il \"sapere\", la \"giustizia\", ad amare Dio e a comportarsi conseguentemente.\n'Abdu'l-Bah\u00e1, il figlio di Bah\u00e1'u'll\u00e1h ha suggerito ai Bahai di leggere quotidianamente \"Le parole celate\" per sviluppare e applicare la propria saggezza alla vita di ogni giorno.\n`Abdu'l-Bah\u00e1 ha anche detto: \"Le Parole Celate \u00e8 un tesoro dei misteri divini\" che permette a chi medita su di esso d'aprire \"le porte dei misteri\".\nTesto.\nIl testo, diviso in due sezioni, una in arabo e una in persiano, \u00e8 costituito da una breve ma basilare introduzione e da 153 passaggi complessivi, ognuno dei quali inizia con un'invocazione. Le invocazioni pi\u00f9 frequenti sono \"O Figlio dello Spirito\", \"O Figlio dell'Uomo\" e \"O Figlio dell'Essere\".\nLa struttura del testo \u00e8 quella del dialogo in prima persona per cui il lettore sente pi\u00f9 intimamente la vicinanza a Dio in un rapporto spiritualmente interattivo.\n\"Le Parole Celate\" assieme a \"Kit\u00e1b-i-Aqdas\", \"Kit\u00e1b-i-\u00cdq\u00e1n\" e a \"Spigolature dagli scritti di Bah\u00e1'u'll\u00e1h\" sono considerati dai Bahai tra i testi pi\u00f9 significativi della letteratura bahai."}
{"id": "3009509", "revid": "1543377", "url": "https://it.wikipedia.org/wiki?curid=3009509", "title": "Partido di Florentino Ameghino", "text": "Il partido di Florentino Ameghino \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Florentino Ameghino. "}
{"id": "3009511", "revid": "300067", "url": "https://it.wikipedia.org/wiki?curid=3009511", "title": "Kyle Landry", "text": ""}
{"id": "3009513", "revid": "1005847", "url": "https://it.wikipedia.org/wiki?curid=3009513", "title": "Elezioni regionali in Piemonte del 1995", "text": "Le elezioni regionali del 1995 in Piemonte si sono tenute il 23 aprile. Esse hanno visto la vittoria di Enzo Ghigo, sostenuto dal Polo, che ha sconfitto il candidato del centro-sinistra, Giuseppe Pichetto."}
{"id": "3009518", "revid": "356073", "url": "https://it.wikipedia.org/wiki?curid=3009518", "title": "Mastercastle", "text": "I Mastercastle sono un gruppo musicale heavy metal italiano, fondato nel gennaio 2008 dal chitarrista Pier Gonella e dalla cantante Giorgia Gueglio.\nBiografia.\nIl gruppo nasce nel giugno 2008, dalla collaborazione del chitarrista Pier Gonella con la cantante Giorgia Gueglio.\nNonostante Pier Gonella abbia un passato artistico legato al power metal (avendo militato dal 2003 al 2007 nei Labyrinth), i due scrivono una serie di brani senza prefissarsi alcun genere musicale. La fusione dello stile heavy metal di Pier Gonella con la voce di Giorgia Gueglio crea uno stile musicale originale in quanto solitamente le voci femminili sono una caratteristica del gothic metal, sottogenere della musica heavy metal basata su un grande uso della tastiera e non della chitarra.\nNell'agosto 2008 entrano nella formazione il bassista Steve Vawamas Athlantis e il batterista Alessandro Bissa, quest'ultimo pi\u00f9 comunemente soprannominato \"Bix\" e gi\u00e0 conosciuto per essere il batterista dei Vision Divine.\nNell'agosto viene spedito un demo di 4 brani alla casa discografica finlandese Lion Music, che si propone di pubblicare un loro album.\nInfatti nell'aprile 2009 viene pubblicato il primo disco \"The Phoenix\", che viene successivamente ristampato in Giappone e Oriente dalla casa discografica \"Spiritual Beast\".\nNel frattempo il gruppo non smette di scrivere nuovi brani e nel giugno 2010 viene pubblicato il secondo disco \"Last Desire\".\nIl disco ottiene un ottimo riscontro, tanto che nel 2011 Lion Music lo ristamper\u00e0 come \"special edition\", inserendo anche 4 \"bonus tracks\": due cover, una versione live e una versione demo.Nell'Aprile dello 2010 i Mastercastle partecipano, insieme a tanti altri artisti internazionali tra cui Jennifer Batten, al progetto Embrace The Sun, un doppio album prodotto dalla casa discografica Lion Music con donazione di tutti i proventi alla Croce Rossa giapponese, come aiuto in seguito al terremoto dell'11 marzo 2011.\nLa band dona il brano \"Sakura\" e il disco viene pubblicato il 17 giugno 2011.\nNello stesso periodo la band \u00e8 nuovamente in studio per la registrazione di un nuovo disco. Prodotto dallo stesso Pier Gonella presso i MusicArt studios, il 18 novembre 2011 viene pubblicato Dangerous Diamonds.\nSUbito dopo alcuni concerti la band si rimette al lavoro sul quarto album ed il nuovo batterista dei Mastercastle \u00e8 l'italoamericano John Macaluso (Yngwie Malmsteen, James LaBrie...).\nL'album viene pubblicato il 19 aprile 2013, sempre sotto la casa discografica Lion Music.\nIn una recente intervista Pier Gonella ha dichiarato che essendo John Macaluso impegnato in svariate band e progetti, i Mastercastle collaborano anche con un secondo batterista: Francesco La Rosa, gi\u00e0 batterista dei \"Meganoidi\" ed \"Extrema\"..\nNel luglio 2014 Francesco La Rosa entra stabilmente in formazione ed il gruppo annuncia di aver firmato un contratto discografico per la Scarlet Records ed essere al lavoro sul quinto album, intitolato \"Enfer De La Biblioth\u00e8que Nationale\", Questo nuovo lavoro, un affascinante viaggio nel concetto di \"segreto\" (simboleggiato dalla sezione dei libri \"proibiti\" della famosa biblioteca parigina), \u00e8 stato descritto dalla stessa band come il disco pi\u00f9 maturo, compatto e moderno della propria carriera, un lavoro reso ancora pi\u00f9 ambizioso da una produzione fresca e all'avanguardia.\nIl 3 ottobre 2014 La band pubblica il videoclip del brano \"Enfer\", annunciando la data di uscita ufficiale di \"Enfer De La Biblioth\u00e8que Nationale\" il 14 ottobre 2014 e la scaletta dei brani contenuti nel disco &lt;br&gt;\nNel febbraio 2017 la band annuncia l'uscita di un nuovo album intitolato \"Wine of Heaven\" per maggio 2017, sempre con l'etichetta discografica Scarlet Records. &lt;br&gt;\nNel giugno 2021 la band pubblica il nuovo singolo e videoclip \"Who Cares for the moon\" con ospite Fabio Lione (Turilli/Lione Rhapsody, Rhapsody of Fire, Vision Divine, Angra) e dichiara di essere al lavoro su un nuovo album "}
{"id": "3009519", "revid": "1718925", "url": "https://it.wikipedia.org/wiki?curid=3009519", "title": "Florentino Ameghino (disambigua)", "text": "Florentino Ameghino \u00e8 stato uno zoologo argentino. In suo onore in Argentina sono stati chiamati con il suo nome:"}
{"id": "3009522", "revid": "62004", "url": "https://it.wikipedia.org/wiki?curid=3009522", "title": "Tatyana Kazankina", "text": ""}
{"id": "3009524", "revid": "767487", "url": "https://it.wikipedia.org/wiki?curid=3009524", "title": "Ryan Bell", "text": ""}
{"id": "3009525", "revid": "62004", "url": "https://it.wikipedia.org/wiki?curid=3009525", "title": "Lyudmila Bragina", "text": ""}
{"id": "3009527", "revid": "1543377", "url": "https://it.wikipedia.org/wiki?curid=3009527", "title": "Partido di General Alvarado", "text": "Il partido di General Alvarado \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Miramar. \nToponimia.\nIl partido \u00e8 intitolato al generale Rudecindo Alvarado, eroe della guerra d'indipendenza argentina."}
{"id": "3009529", "revid": "149466", "url": "https://it.wikipedia.org/wiki?curid=3009529", "title": "San Mamete", "text": ""}
{"id": "3009533", "revid": "1543377", "url": "https://it.wikipedia.org/wiki?curid=3009533", "title": "Petrus Bertius", "text": "Biografia.\nBertius studi\u00f2 l'ebraico con Hermann Rennecher, le lettere classiche con Giusto Lipsio e Bonaventura Vulcanius e la teologia con Feuguiere, Daneau e Sturmius. Accompagn\u00f2 Giusto Lipsio in Germania e si ferm\u00f2 a Heidelberg, poi si rec\u00f2 a Strasburgo e infine torn\u00f2 a nei Paesi Bassi, dove ottenne la cattedra di matematica nella nuova Universit\u00e0 di Leida.\nPrima di ricoprire la cattedra comp\u00ec un lungo viaggi\u00f2 in Boemia, Slesia, Polonia e Moscovia. Tornato a Leida, si segnal\u00f2 come professore e gli venne affidata la custodia della Biblioteca dell'Universit\u00e0, di cui Bertius pubblic\u00f2 il primo catalogo.\nNel 1606 fu nominato reggente del Collegio Teologico degli Stati di Leida al posto di Johannes Kuchlin, morto quell'anno, ma, a causa delle sue simpatie arminiane, fu cacciato dall'Universit\u00e0, si vide spogliato di tutte le cariche e di ogni mezzo di sussistenza e fu ridotto in miseria.\nCostretto a fuggire in Francia, nel 1618 Bertius fu nominato geografo regio da Luigi XIII. Il 25 giugno 1620 si convert\u00ec al cattolicesimo e poco dopo fu eletto professore di eloquenza al \"Coll\u00e8ge de Boncourt\", uno dei collegi dell'Universit\u00e0 di Parigi. Nel 1622 Luigi XIII cre\u00f2 per Bertius una nuova cattedra di scienze matematiche al \"Coll\u00e8ge royale\" e gli confer\u00ec il titolo di Storiografo Regio. Mor\u00ec a Parigi nell'ottobre del 1629. \nOpere.\nL'opera pi\u00f9 famosa di Bertius \u00e8 il \"Theatrum geographi\u00e6 veteris\", 2 voll. in-fol., 1618-1619. Il primo volume contiene un'edizione critica della Geografia di Tolomeo con testo greco e traduzione latina, basata sull'edizione di Gerardus Mercator del 1578. Bertius vi aggiunse le varianti testuali ricavate da un manoscritto della Biblioteca palatina. Il secondo volume del \"Theatrum\" contiene un'edizione dell'Itinerario antonino basata su quella di Andr\u00e9 Schott del 1600. L'opera si chiude con l'edizione di Mark Welser della Tavola Peutingeriana e con una selezione di carte geografiche antiche estratte dal \"Parergon\" di Ortelio.\nBertius fu autore anche di mappe delle diocesi della Gallia, dell'impero di Carlo Magno e di quasi ogni parte del mondo conosciuto dagli antichi. Il suo lavoro pi\u00f9 dotto \u00e8 il \"De aggeribus et pontibus hactenus ad mare extructis digestum novum\", composto nel 1629, in occasione della costruzione della diga con la quale il cardinale Richelieu aveva chiuso il porto di La Rochelle e ristampato nel \"Thes. antiq. rom.\", t. II, p. 916."}
{"id": "3009535", "revid": "149466", "url": "https://it.wikipedia.org/wiki?curid=3009535", "title": "San Mariano (martire acheruntino)", "text": ""}
{"id": "3009537", "revid": "1543377", "url": "https://it.wikipedia.org/wiki?curid=3009537", "title": "Partido di General Alvear", "text": "Il partido di General Alvear \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Alvear. \nToponimia.\nIl partido, cos\u00ec come il capoluogo, sono intitolati al politico e militare argentino Carlos Mar\u00eda de Alvear."}
{"id": "3009540", "revid": "583609", "url": "https://it.wikipedia.org/wiki?curid=3009540", "title": "Ubaldo Piangi", "text": "Ubaldo Piangi \u00e8 un personaggio immaginario del musical \"The Phantom of the Opera\" di Andrew Lloyd Webber.\nIl personaggio.\nUbaldo Piangi \u00e8 un tenore italiano che canta al Teatro dell'Opera di Parigi come \"primo tenore\" dell'Op\u00e9ra. Ha una relazione con la primadonna Carlotta Giudicelli, che difende sempre dalle insinuazioni di scarso talento da parte degli impresari o della critica. \u00c8 chiaramente una caricatura di un tenore: grasso, grosso e pomposo, dimostra una certa goffaggine (nella scena iniziale non riesce a salire sull'elefante di Annibale Barca durante le prove dell'Hannibal di Chalumeau).\nDurante la rappresentazione del \"Don Juan Triumphant\", dove interpreta lo stesso Don Giovanni, viene ucciso dal Fantasma dell'Opera con una garrotta. Al termine del duetto \"The Point of no Return\" tra Don Giovanni (il Fantasma che, ucciso Piangi, ne ricopre il ruolo) e Aminta (interpretata da Christine Daa\u00e9), la tenda che cela il cadavere del tenore Piangi cade, rivelando al pubblico l'omicidio. La folla inferocita si scaglia cos\u00ec all'inseguimento del Fantasma assassino (\"Down Once More/Track Down This Murderer\").\nInterpreti.\nIl primo interprete di questo ruolo fu John Aron. Attualmente il ruolo di Ubaldo Piangi \u00e8 coperto da Rohan Tickell (West End) e da George Lee Aandrew (che ricopre il ruolo a Broadway dal 2000). In occasione del concerto del 25\u00ba anniversario del musical, il ruolo di Piangi \u00e8 stato interpretato dal tenore gallese Wynne Evans.\nNel film del 2004 \"Il fantasma dell'Opera\" la parte fu interpretata da Victor McGuire; inoltre, nello stesso film, Ubaldo Piangi interpreta \"Don Attilio\" nell'opera lirica immaginaria \"Il Muto\", mentre nel musical \"Don Attilio\" \u00e8 interpretato dall\u00ecattore che interpreta Passarino nel \"Don Juan Triumphant\"."}
{"id": "3009541", "revid": "149466", "url": "https://it.wikipedia.org/wiki?curid=3009541", "title": "San Meinardo", "text": ""}
{"id": "3009542", "revid": "963244", "url": "https://it.wikipedia.org/wiki?curid=3009542", "title": "San Medardo", "text": ""}
{"id": "3009544", "revid": "1543377", "url": "https://it.wikipedia.org/wiki?curid=3009544", "title": "Partido di General Arenales", "text": "Il partido di General Arenales \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Arenales. \nToponimia.\nIl partido, cos\u00ec come il suo capoluogo, sono intitolati al generale Juan Antonio \u00c1lvarez de Arenales, un militare argentino distintosi nelle guerre d'indipendenza ispanoamericane."}
{"id": "3009545", "revid": "775504", "url": "https://it.wikipedia.org/wiki?curid=3009545", "title": "Hello! Aegissi", "text": "Hello! Aegissi (hang\u016dl: \ud5ec\ub85c \uc560\uae30\uc528, lett. \"Ciao signorina\"; titolo internazionale Hello! Miss, conosciuto anche come \"Hello! Baby\" o \"Hello! My Lady\"; latinizzazione riveduta: \"Hello aegissi\") \u00e8 un serial televisivo sudcoreano trasmesso su KBS2 dal 19 marzo all'8 maggio 2007.\nTrama.\nLee Su-ha \u00e8 la trentottesima pronipote di un clan di campagna un tempo molto rispettato e proprietaria del feudo di famiglia Hwa Ahn Dang, che \u00e8 prossimo alla bancarotta. Comprare il feudo \u00e8 la massima aspirazione del presidente della societ\u00e0 finanziaria TOP Group, che ha due nipoti: Hwang Dong-gyu, che s'impegna al massimo delle sue forze per comprare il feudo per il nonno, e Hwang Chan-min, un donnaiolo disinteressato che, innamoratosi di Su-ha, diventa rivale sia in amore, sia in affari di Dong-gyu. Intanto, dagli Stati Uniti torna la misteriosa Seo Hwa-ran, una modella dal passato poco chiaro inizialmente innamorata di Chan-min, che vuole diventare proprietaria del feudo e sfidare Su-ha."}
{"id": "3009548", "revid": "25152", "url": "https://it.wikipedia.org/wiki?curid=3009548", "title": "Parole celate", "text": ""}
{"id": "3009557", "revid": "1543377", "url": "https://it.wikipedia.org/wiki?curid=3009557", "title": "Steven Nzonzi", "text": "Biografia.\nNasce in Francia da padre congolese e da madre francese.\nCaratteristiche tecniche.\nDopo avere giocato da attaccante in giovent\u00f9, gioca da centrocampista in grado di giocare sia da interno di un centrocampo a 3 che in un centrocampo a 2. Bravo nel gioco aereo per via dei suoi 196\u00a0cm, dispone di buona visione di gioco (che gli consente di essere un buon recuperatore di palloni), ma pecca nel dinamismo.\nCarriera.\nClub.\nAmiens.\nInizia la sua carriera nelle giovanili dell'Amiens, dove, per caratteristiche fisiche, viene impostato come attaccante e successivamente da centrocampista offensivo. Nzonzi fa il suo debutto da professionista il 24 novembre 2007 in un match della coppa di Francia contro i dilettanti del Raismes. Il 15 aprile 2008 esordisce in campionato contro il Bastia giocando tutti i 90 minuti. L'anno successivo ha giocato ben 36 partite quasi sempre da titolare, ha anche segnato il suo primo gol da professionista in una sconfitta per 1-2 a Strasburgo in data 8 maggio 2009.\nBlackburn e Stoke City.\nNonostante la sua squadra sia retrocessa nella terza divisione francese, Nzonzi ha impressionato molti osservatori e a fine stagione \u00e8 stato acquistato dagli inglesi del per 500.000 euro. Con i \"Rovers\" colleziona in tre stagioni 96 presenze e 5 reti tra Premier, Championship e coppe inglesi.\nIl 30 agosto 2012 passa allo Stoke City per 4,4 milioni di euro. Dove in tre stagioni globalizza totalmente 120 presenze e 7 reti in tutte le competizioni.\nAl termine della stagione 2014-2015 viene nominato calciatore dell'anno del club.\nSiviglia.\nIl 9 luglio 2015 viene ufficializzato il suo arrivo al Siviglia per circa 10 milioni di euro, con una clausola rescissoria pari a 30 milioni; il centrocampista ha firmato un contratto quadriennale. Il 23 ottobre 2016 segna la rete decisiva nella vittoria 1-0 contro l'Atletico Madrid. Il 31 gennaio 2017 rinnova il suo contratto sino al giugno 2020, con il club andaluso raccoglie in tre anni tra tutte le competizioni, 136 presenze segnando 8 reti. Con il Siviglia si \u00e8 peraltro fregiato della vittoria dell'Europa League.\nRoma e prestiti a Galatasaray e Rennes.\nIl 14 agosto 2018 viene ufficializzato il suo trasferimento alla Roma a fronte di un corrispettivo di 30 milioni (26 fissi pi\u00f9 4 di bonus). Debutta alla seconda giornata di campionato, nel pareggio casalingo con l'Atalanta il 27 agosto, subentrando ad inizio ripresa a Cristante. Il 6 ottobre 2018 segna il suo primo gol con i giallorossi, aprendo le marcature nel 2-0 in casa dell'Empoli.\nIl 16 agosto 2019, dopo una sola stagione (per giunta difficoltosa) con i capitolini, viene ufficializzato il suo passaggio al in prestito oneroso, con opzione di acquisto. Debutta con il club turco il 25 agosto seguente, disputando per intero il match di campionato contro il . Il 18 settembre 2019, Nzonzi fa la sua prima apparizione in Champions League con il Galatasaray, in occasione del match contro il . Il 13 dicembre viene escluso dal club turco per motivi disciplinari.\nIl 31 gennaio 2020 rientra alla Roma e viene ceduto in prestito al . In virt\u00f9 del terzo posto ottenuto dalla squadra, con conseguente qualificazione in Champions League, rimane un altro anno in prestito al Rennes. Il 19 giugno 2021 i rossoneri annunciano la fine del rapporto con il giocatore che fa cos\u00ec ritorno a Roma.\nAl-Rayyan.\nDopo essere stato messo ai margini della rosa dal tecnico giallorosso Jos\u00e9 Mourinho, il 28 settembre 2021 il francese si trasferisce a titolo gratuito ai qatarioti dell', con cui sottoscrive un accordo biennale.\nNazionale.\nDal 2009 al 2010 ha giocato sei partite con la nazionale Under-21 francese. Nel gennaio 2011 ha ricevuto per la prima volta la chiamata della nazionale congolese, ma ha declinato la convocazione. Nel novembre 2016 ha riaperto le porte alla nazionale congolese in caso di un'eventuale chiamata, dichiarandosi disponibile in futuro a vestirne la maglia.\nIl 2 novembre 2017 \u00e8 stato convocato per la prima volta nella nazionale francese dal c.t. Didier Deschamps, per le partite amichevoli del 10 e 14 novembre rispettivamente contro Galles e Germania. Contro i gallesi ha debuttato in nazionale, rimpiazzando all'inizio della ripresa Corentin Tolisso. Nel maggio 2018 \u00e8 stato inserito nella lista dei 23 giocatori convocati per il campionato del mondo del 2018, competizione che i \"Blues\" hanno vinto; nella rassegna Nzonzi \u00e8 sceso in campo in cinque partite, in quattro delle quali da sostituto.\nStatistiche.\nPresenze e reti nei club.\n\"Statistiche aggiornate al 20 gennaio 2022.\""}
{"id": "3009560", "revid": "110157", "url": "https://it.wikipedia.org/wiki?curid=3009560", "title": "Partido di General Belgrano", "text": "Il partido di General Belgrano \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Belgrano. "}
{"id": "3009561", "revid": "365417", "url": "https://it.wikipedia.org/wiki?curid=3009561", "title": "Scrittura mongola", "text": "La scrittura mongola (in mongolo: , cirillico: \u041c\u043e\u043d\u0433\u043e\u043b \u0431\u0438\u0447\u0438\u0433, \"Mongol bi\u010dig\"), o scrittura mongola Hudum (per comparazione con la scrittura mongola Todo), fu uno dei primi sistemi di scrittura mongoli creati per la lingua mongola e fu quella di maggior successo fino all'introduzione del cirillico in Mongolia nel 1946.\nCon alcune piccole modifiche, la classica scrittura verticale \u00e8 usata nella Mongolia Interna per scrivere sia in mongolo che in lingua evenchi.\nLa scrittura mongola verticale fu sviluppata come adattamento della scrittura uigura.\nFu introdotta dallo scriba uiguro Tatar-Tonga, che fu catturato dai mongoli durante la guerra contro i Naiman intorno al 1204.\nLettere.\nNel 1587, il traduttore e studioso Ayuush G\u00fc\u00fcsh (\u0410\u044e\u0443\u0448 \u0433\u04af\u04af\u0448) cre\u00f2 l'alfabeto Galik (\u0410\u043b\u0438-\u0433\u0430\u043b\u0438 Ali-gali), ispirato dal terzo Dalai Lama, Sonam Gyatso. Principalmente ha aggiunto caratteri extra per la trascrizione di termini tibetani e sanscriti durante la traduzione di testi religiosi, e in seguito anche dal cinese. Alcuni di questi caratteri sono ancora in uso oggi per scrivere nomi stranieri (come elencato di seguito).\nCorrispondenze fra scrittura e lingua mongola.\nCome si pu\u00f2 notare dall'esempio nel paragrafo precedente, la traslitterazione della scrittura mongola presenta molte divergenze con la scrittura in cirillico della stessa frase. Questo deriva dal fatto che, mentre la scrittura cirillica (il cui alfabeto, pronuncia e ortografia sono stati adattati alle peculiarit\u00e0 della lingua mongola) corrisponde alla lingua parlata moderna, la scrittura tradizionale mongola si riferisce invece al mongolo antico, di cui segue l'ortografia, la morfologia e la grammatica, com'\u00e8 possibile leggerla nella Storia segreta dei mongoli, redatta nel XIII secolo. Il verbo \u0431\u043e\u043b\u043e\u0439, per esempio, \u00e8 una forma obsoleta del verbo \u0431\u043e\u043b\u043e\u0445 (potere, diventare, essere) non pi\u00f9 utilizzata correntemente; \"\u010dil\u00fcget\u00fc\" \u00e8 la forma antica della parola che con successivi mutamenti \u00e8 oggigiorno diventata \u0447\u04e9\u043b\u04e9\u04e9\u0442, pronunciata circa \"ciul\u00f3\u00f3t\", e cos\u00ec via. Non sarebbe fuorviante affermare che con \"scrittura mongola\" in realt\u00e0 si intende qualcosa di simile a quello che il latino \u00e8 per l'italiano, anche in riferimento all'insegnamento a scuola, dove la scrittura mongola costituisce una materia a s\u00e9 stante.\nNonostante queste discrepanze che ne rendono difficoltoso l'apprendimento e la pratica per un parlante moderno, in Mongolia meridionale (o interna) la scrittura tradizionale mongola \u00e8 tuttora il sistema di scrittura utilizzato, favorita anche dal fatto che la variante del mongolo ivi parlata \u00e8 pi\u00f9 conservativa dello standard \"khalkh\" (\u0445\u0430\u043b\u0445) ufficiale dello Stato Mongolo."}
{"id": "3009564", "revid": "332944", "url": "https://it.wikipedia.org/wiki?curid=3009564", "title": "Maria de Lurdes Mutola", "text": ""}
{"id": "3009565", "revid": "149466", "url": "https://it.wikipedia.org/wiki?curid=3009565", "title": "Sant'Obizio", "text": ""}
{"id": "3009571", "revid": "594360", "url": "https://it.wikipedia.org/wiki?curid=3009571", "title": "Park Min-young", "text": ""}
{"id": "3009572", "revid": "300067", "url": "https://it.wikipedia.org/wiki?curid=3009572", "title": "Osvaldo Jeanty", "text": ""}
{"id": "3009573", "revid": "1171990", "url": "https://it.wikipedia.org/wiki?curid=3009573", "title": "Alfabeto uiguro", "text": "L'alfabeto uiguro fu usato come sistema di scrittura della lingua uigura. Deriva dall'alfabeto sogdiano, usato per i testi buddhisti, manicheisti e cristiani per 700-800 anni nell'Uiguristan.\nI pi\u00f9 recenti manoscritti conosciuti sono datati al XVIII secolo.\nQuesto alfabeto fu la base per gli alfabeti mongolo e mancese.\nAd oggi la lingua uigura \u00e8 scritta in:"}
{"id": "3009575", "revid": "767487", "url": "https://it.wikipedia.org/wiki?curid=3009575", "title": "Super Show Tour Concert Album", "text": "Super Show - Super Junior The 1st Asia Tour Concert Album \u00e8 il primo album live della boy band coreana Super Junior, pubblicata il 19 maggio 2008. Le canzoni presenti nell'album sono state registrate direttamente durante il concerto tenuto presso l'Olympic Fencing Gymnasium di Seul dal 22 al 24 febbraio 2008."}
{"id": "3009577", "revid": "149466", "url": "https://it.wikipedia.org/wiki?curid=3009577", "title": "Sant'Odolfo", "text": ""}
{"id": "3009578", "revid": "149466", "url": "https://it.wikipedia.org/wiki?curid=3009578", "title": "Sant'Odulfo", "text": ""}
{"id": "3009581", "revid": "228587", "url": "https://it.wikipedia.org/wiki?curid=3009581", "title": "Ponte della Muda", "text": "Ponte della Muda \u00e8 una frazione del comune di Cordignano, in provincia di Treviso.\nGeografia fisica.\nPonte della Muda si trova all'estremit\u00e0 orientale del territorio comunale, al confine con il Friuli-Venezia Giulia (Caneva e Sacile). La frazione si colloca ai piedi delle prealpi venete, laddove inizia l'alta pianura. A nord del paese scorre l'unico corso d'acqua di rilievo: il Meschio. L'antico territorio dei pal\u00f9, situato a Sud-Est della frazione, \u00e8 ora completamente coltivato grazie ad imponenti opere di bonifica, iniziate nel periodo romano ma ultimate definitivamente soltanto a met\u00e0 del secolo scorso.\nStoria.\nLa prima citazione della localit\u00e0 risale al 12 aprile 1233, seguita da una del 9 maggio dello stesso anno. All'epoca, come riferisce Giovanni Battista Verci, Ponte della Muda era compresa nella contea di Ceneda e quindi sottoposta al vescovo locale. Si pu\u00f2 ritenere che le prime abitazioni risalissero a prima dell'anno Mille.\nPonte della Muda, nel corso della sua storia, ha sempre seguito e condiviso le sorti del capoluogo Cordignano (un tempo chiamato San Cassiano del Meschio).\nIl toponimo si riferisce ad un ponte sul Meschio, demolito nel XX secolo, in seguito alla deviazione del fiume, nelle cui vicinanze si trovava una stazione di cambio per i cavalli (\"muda\", appunto) e un ufficio per il dazio.\nMonumenti e luoghi d'interesse.\nNuova parrocchiale.\nL'edificio, intitolato a Maria Madre della Chiesa ed a san Valentino martire, fu consacrato dal vescovo Albino Luciani il 10 novembre 1968, a otto anni dall'istituzione della parrocchia. Progettato dall'architetto Giovanni Dal Bo, \u00e8 un edificio a pianta esagonale, con forme e decorazioni di moderna fattura.\nChiesa di San Valentino.\nCostruzione cinquecentesca, restaurata verso la fine del XX secolo, ha svolto le mansioni di parrocchiale dal 1960 al 1968.\nChiesa di Sant'Antonio.\nFu realizzata dagli abitanti della localit\u00e0 Pal\u00f9 dopo la grande guerra e dedicata alla Beata Vergine Maria e a Sant'Antonio da Padova.\nPalazzo del Dazio.\nInnalzato nel Cinquecento, \u00e8 un massiccio edificio con porticato sulla facciata principale. A poca distanza sorgeva il ponte della Muda, anticamente passaggio obbligato per i traffici sulla Strada Regia che collegava Venezia a Udine; nella costruzione aveva infatti sede una dogana (in cui prendevano dimora i daciari) per il controllo delle merci ed il pagamento del dazio.\nIn seguito agli interventi idraulici del 1929-30, il palazzo si trova ad appena cinquanta metri dal nuovo alveo del Meschio."}
{"id": "3009582", "revid": "2125968", "url": "https://it.wikipedia.org/wiki?curid=3009582", "title": "Mercedes-Benz R230", "text": "La R230 \u00e8 la sigla della quinta generazione della Classe SL, un'autovettura roadster di lusso prodotta dalla casa automobilistica tedesca Mercedes-Benz dal 2001 al 2011.\nStoria e profilo.\nLa \"R230\" nasce come sostituta della fortunata serie R129, in listino oramai da dodici anni e coronata da un successo commerciale relativamente buono, se si considera il rango della vettura, non di certo per tutte le tasche.\nDebutto.\nLa nuova SL, contraddistinta dalla sigla \"R230\", venne presentata in anteprima mondiale al Salone di Francoforte. Obiettivo principale di questa vettura, come del resto anche di tutte le altre roadster di lusso, era il mercato statunitense, dove questo genere di vetture \u00e8 sempre stato parecchio richiesto.\nLinea ed interni.\nRispetto alla precedente \"R129\", la \"R230\" propone numerose novit\u00e0, sia stilistiche, sia di contenuto, ma anche alcune novit\u00e0 che possono essere incluse in entrambe le categorie. Tra queste ultime va sicuramente ricordato il tetto rigido in metallo, ripiegabile elettricamente nell'apposito alloggiamento ricavato all'interno del vano bagagli. Ci\u00f2 permette di trasformare in soli 16 secondi la splendida roadster R230 in una altrettanto splendida coup\u00e9 a due posti, e nel contempo va a chiudere l'epoca delle tradizionali roadster Mercedes-Benz con capote in tela.\nMa anche per quanto riguarda tutto il resto, la R230 propone novit\u00e0 a profusione sul piano stilistico: il frontale, per esempio, appare molto pi\u00f9 affilato del precedente, e sfoggia gruppi ottici circolari sdoppiati, secondo la tradizione Mercedes-Benz dell'inizio del nuovo secolo. Tali fari racchiudono su entrambi i lati la grande calandra a quattro listelli orizzontali, dove campeggia la grande \"stella a tre punte\", logo storico della casa di Stoccarda.\nLa fiancata appare pi\u00f9 snella e filante di quella del modello \"R129\", ed \u00e8 caratterizzata da parafanghi anteriori dotati di prese d'aria \"a branchia\", come nell'antesignana 300 SL \"Ali di gabbiano\". L'intera vista laterale risulta ancor pi\u00f9 filante se si considera la linea di cintura dall'andamento sinuoso.\nLa coda \u00e8 caratterizzata invece dai fari posteriori di forma triangolare, anche questa una scelta stilistica che ricalca quanto gi\u00e0 visto su altre vetture della casa della stessa lanciate fino a pochissimi anni prima (W203, R170, W220, ecc).\nIn generale, insomma, \u00e8 stata creata una silhouette dal profilo aerodinamico assai efficace, basti pensare che il Cx della \"R230\" era, al suo debutto, solamente di 0.29, contro lo 0.32 della \"R129\".\nMolto elegante anche l'abitacolo biposto, dove le finiture ed i materiali utilizzati sono di altissimo livello. La plancia \u00e8 caratterizzata da un disegno morbido e sinuoso, ed include nella dotazione di serie il navigatore satellitare. Il vano bagagli possiede una capacit\u00e0 massima di carico pari a 317 litri, che scendono a 235 in caso di vettura aperta con tetto rigido ripiegato che sottrae spazio al vano bagagli stesso.\nStruttura, meccanica e motori.\nLa struttura della R230 \u00e8 stata progettata e realizzata dai tecnici Mercedes-Benz in modo da ottenere alti valori di rigidit\u00e0, senza tuttavia penalizzare la vettura con una massa risultante eccessiva. Per questo motivo, si \u00e8 fatto uso di acciaio altoresistenziale per circa un terzo del totale dei lamierati, ma anche di alluminio, utilizzato per esempio nella produzione dei parafanghi anteriori, delle porte e del cofano motore. Quest'ultimo, in particolare, \u00e8 stato il pi\u00f9 grande cofano motore in alluminio prodotto al momento del debutto, basti pensare che la sua lunghezza era di circa 1.4 m.\nLa meccanica telaistica della \"R230\" comprendeva un avantreno a 4 bracci oscillanti ed un retrotreno di tipo multilink, quest'ultimo realizzato per la prima volta nella storia interamente in lega di alluminio. Su entrambi gli assi sono montate molle elicoidali ed ammortizzatori a gas. Questo sistema di sospensioni \u00e8 reso attivo dal sistema ABC (Active Body Control), che agisce automaticamente sulla rigidit\u00e0 degli ammortizzatori e sull'altezza da terra del corpo vettura, diminuendo drasticamente il rollio in curva (fino al 78% pi\u00f9 ridotto rispetto alla \"R129\"). Inoltre, tale sistema elettronico reimposta automaticamente l'altezza e la rigidit\u00e0 delle sospensioni in base al carico della vettura, cio\u00e8 di quanto si discosta dal peso a vuoto ogni volta che vi sale una o pi\u00f9 persone e se hanno bagagli o meno.\nAnche l'impianto frenante, interamente a dischi ventilati (di cui quelli anteriori anche perforati) si avvale di un dispositivo, l'SBC (Servotronic Brake Control), presentato in anteprima mondiale proprio sulla \"R230\". L'SBC \u00e8 un dispositivo che si avvale di sensori che rilevano la velocit\u00e0 della vettura e la forza della frenata, comunicandoli ad una apposita centralina, la quale gestisce la situazione distribuendo opportunamente la forza frenante sulle quattro ruote. Tale dispositivo \u00e8 interamente elettronico, e non \u00e8 interfacciato in alcun modo con qualsiasi organo meccanico della vettura, una caratteristica che prefigura i tanto sbandierati sistemi di guida \"drive by wire\".\nSia l'SBC che l'ABC \"lavorano\" in simbiosi con l'ESP, per ricevere i valori pi\u00f9 precisi possibile riguardanti quei parametri di guida utili ad intervenire per assicurare una sicurezza di guida ai massimi livelli.\nAl suo debutto, la \"R230\" \u00e8 stata proposta unicamente in una sola motorizzazione, consistente nel V8 M113 da 4966 cm\u00b3, in grado di erogare una potenza massima di 306 CV a 5600 giri/min. Tuttavia, al momento del debutto della nuova roadster tedesca, \u00e8 stata anche annunciata l'imminente commercializzazione della prima versione AMG, dotata di un V8 da 5.4 litri sovralimentato mediante compressore volumetrico ed in grado di sviluppare fino a 476\u00a0CV a 6100 giri/min.\nDisponibile anche un upgrade performance kit della AMG che portava a 360 CV la potenza della \"R230\". In ogni caso, la \"R230\" montava un cambio automatico a 5 rapporti.\nEvoluzione.\nLa gi\u00e0 annunciata SL55 AMG fu introdotta un paio di mesi dopo l'inizio della commercializzazione della SL500, vale a dire oramai alla fine del 2001.\nLa SL55 AMG fu l\u2019auto di Steve Jobs datagli dalla Apple; sfruttando una specifica legge californiana, la cambiava ogni 6 mesi per poter girare senza targa mantenendo sempre lo stesso modello.\nPer l'anno successivo, vi fu l'arrivo della SL600, altra versione di punta assieme alla \"SL55 AMG\", ma che, a differenza di quest'ultima, era meno votata alla sportivit\u00e0 ed aveva un'erogazione pi\u00f9 fluida, che scaturiva dal suo motore V12 biturbo da 5.5 litri con potenza di 500\u00a0CV, ma che aveva il suo punto di forza nell'elasticit\u00e0 di marcia, grazie agli 800 N m di coppia massima.\nTra la fine del 2002 e l'inizio del 2003, la gamma si ampli\u00f2 verso il basso con l'arrivo della SL350, mossa da un V6 di 3.7 litri, capace di erogare fino a 245\u00a0CV di potenza massima.\nNel 2004, invece, una nuova versione di punta and\u00f2 ad estendere la gamma verso l'alto: nacque infatti la SL65 AMG, nuova SL \"R230\" rivisitata dall'azienda di Affalterbach. Il suo V12 biturbo da 6 litri eroga 612\u00a0CV di potenza massima, con una coppia motrice che tocca il suo apice di 1250 Nm (limitati elettronicamente a 1000 Nm in quanto in commercio non sono presenti trasmissioni in grado di reggere valori superiori senza compromettere l'affidabilit\u00e0) in un range compreso tra 2000 e 4000 giri/min. Le sue prestazioni sono le seguenti: 250\u00a0km/h autolimitati elettronicamente di serie, che possono essere portati a 300\u00a0km/h impostando la funzione limitatore della centralina, oppure il limitatore stesso pu\u00f2 essere escluso del tutto in tal caso si raggiunge una velocit\u00e0 massima di 338\u00a0km/h.\nNello stesso anno, alcuni esemplari della SL vennero modificati nel design dal designer italo-svizzero Franco Sbarro su commissione di alcuni clienti possessori di questo modello.\nPrimo restyling del 2006.\nDopo quattro anni e mezzo di commercializzazione, nella primavera del 2006 arriva il primo dei due restyling che hanno caratterizzato la carriera della \"R230\". Sottopelle si hanno diverse novit\u00e0 meccaniche, come i nuovi motori da 3.5 e 5.5 litri che vanno a sostituire i precedenti da 3.7 e 5 litri, mentre le \"SL600\" ed \"SL55 AMG\" vedono la loro potenza crescere a 517\u00a0CV. Meccanicamente invariata, invece, la estrema \"SL65 AMG\", tranne per il fatto che ora la sua velocit\u00e0 massima viene autolimitata di serie a 300\u00a0km/h anzich\u00e9 250. Inoltre si ha l'arrivo del nuovo cambio automatico\"7G-Tronic\", nonch\u00e9 alcuni aggiornamenti all'avantreno ed alcune migliorie al sistema ABC. Esternamente, invece, vengono ridisegnati paraurti, calandra, fendinebbia e plastiche delle luci posteriori.\nQuesta, in definitiva, era la gamma \"R230\" nella primavera del 2006:\nIn realt\u00e0, per quanto riguarda il vecchio V6 da 3.7 litri, in alcuni mercati esso \u00e8 stato mantenuto per alcuni mesi nella gamma assieme alla nuova \"SL350\" con motore da 3.5 litri, ma con prezzo di listino sensibilmente diminuito. Tra questi mercati figura anche quello italiano.\nIn occasione del primo restyling, poi, vengono proposti due livelli di allestimento su tutta la gamma, tranne che nelle versioni AMG. I due livelli di allestimento sono denominati Chrome e Sport.\nImpiegando come base meccanica la SL55 AMG, la Fisker Automotive produsse la Tramonto, una cabriolet sportiva ad alte prestazioni in collaborazione con l'azienda italiana Stola. Il design venne curato da Fisker Coachbuild.\nLa SL55 AMG acquis\u00ec notoriet\u00e0 grazie a Steve Jobs, il quale circolava senza targa, poich\u00e9 sfruttava una legge della California che permette ai proprietari di nuovi veicoli di circolare senza, per un massimo di sei mesi, nell'attesa di riceverla e montarla; Jobs, d'accordo con la societ\u00e0 di leasing, prendeva una SL55 AMG nuova ogni sei mesi.\nSecondo restyling del 2008.\nSenza grosse novit\u00e0, si arriva al secondo restyling, avvenuto nella primavera del 2008, due anni dopo il primo. In questo caso, le novit\u00e0 stilistiche si fanno pi\u00f9 marcate ed evidenti, poich\u00e9 spariscono gli storici gruppi ottici ellissoidali, in favore di nuovi gruppi ottici dal disegno \"ad L\", che ricordano maggiormente quelli della prima serie della berlina-coup\u00e9 CLS, e che includono la tecnologia bi-xenon ed il dispositivo Intelligent Light System, che adatta l'intensit\u00e0 e l'inclinazione del fascio di luce a seconda del carico della vettura e delle condizioni di luminosit\u00e0 esterne. Vengono nuovamente ridisegnati anche la calandra ed i due paraurti.\nPer quanto riguarda i motori, mentre non ci sono novit\u00e0 di rilievo per i modelli \"SL500\", \"SL600\" ed \"SL65 AMG\", vi sono aggiornamenti alla \"SL350\", il cui V6 da 3.5 litri passa da 272 a 316\u00a0CV. Inoltre, la \"SL55 AMG\" viene sostituita dalla SL63 AMG, equipaggiata da un nuovo 6.2 litri aspirato da 525\u00a0CV, mentre alla base della gamma compare la SL280, mossa da un V6 da 3 litri in grado di erogare 231\u00a0CV.\nIn sostanza, questa era la gamma della \"R230\" dopo il restyling del 2008:\nNel 2009, un piccolissimo aggiornamento alla gamma si ha con la nuova nomenclatura della \"SL 280\", che viene ribattezzata SL300, ferme restando tutte le caratteristiche tecniche.\nFine produzione.\nTra la fine del 2009 e l'inizio del 2010 hanno cominciato a circolare le prime foto ritraenti i primi esemplari camuffati della nuova generazione della SL, la futura \"R231\", con debutto fissato per il 2012. Nel frattempo, durante la primavera del 2011 viene introdotta un'edizione speciale, denominata Grand Edition e riservata ai modelli \"SL300\", \"SL350\" ed \"SL500\".\nLa produzione della SL R230 ha termine nel mese di novembre del 2011: dal mese successivo diviene gi\u00e0 ordinabile la nuova generazione della roadster tedesca, contraddistinta dalla sigla R231, per la quale la commercializzazione ufficiale comincer\u00e0 solo nei primi mesi del 2012, in concomitanza con le due presentazioni ufficiali a Detroit, nel mese di gennaio (in anteprima mondiale) e a Ginevra, a marzo.\nSL65 AMG Black Series.\nL'ultimo acuto della gamma \"R230\" si ha nel novembre del 2008, quando viene lanciata in tiratura assai limitata la SL65 AMG Black Series, l'unica \"R230\" con carrozzeria coup\u00e9 e non roadster poich\u00e9 monta un tetto fisso in fibra di carbonio. Questa vettura, ovviamente prodotta dal reparto sportivo AMG della casa tedesca, \u00e8 equipaggiata con un motore derivato direttamente dal V12 biturbo della \"normale\" \"SL65 AMG\". Nella \"Black Series\", la potenza sale a 670\u00a0CV, facendo di questa edizione limitata la pi\u00f9 potente \"SL\" mai costruita. Il cambio montato, anch'esso firmato AMG, \u00e8 automatico a 5 rapporti. Esternamente, questa versione si riconosce per i passaruota notevolmente allargati, in modo da ospitare cerchi in lega (da 19 pollici davanti e da 20 pollici dietro) con gommatura dedicata (265/35 davanti e 325/30 dietro). Questo sistema permette di allargare le carreggiate della vettura ed aiuta di fatto ad accrescere la tenuta di strada, ma contribuisce anche a rendere molto pi\u00f9 aggressivo il corpo vettura. La velocit\u00e0 massima \u00e8 autolimitata a 320\u00a0km/h, senza possibilit\u00e0 di rimuovere il limitatore in via ufficiale. Oltrepassati i 120\u00a0km/h, dalla coda fuoriesce un alettone che si solleva di una dozzina di cm per contribuire a schiacciare il retrotreno al suolo.\nRiepilogo versioni e caratteristiche.\nDi seguito vengono riportate le principali caratteristiche delle versioni previste per la gamma \"R230\" durante la sua lunga carriera. Per i modelli prodotti a partire dal 2006, i prezzi si riferiscono al livello di allestimento meno costoso, che in questo caso \u00e8 il Chrome. I modelli prodotti nel periodo precedente (2001-06) e tutti i modelli AMG hanno un allestimento unico."}
{"id": "3009585", "revid": "1564499", "url": "https://it.wikipedia.org/wiki?curid=3009585", "title": "Lingua evenki", "text": "La lingua evenki, conosciuta anche come ewenki, ewenke, owenke, solon o suolun, \u00e8 una lingua tungusa parlata in Cina, Russia e Mongolia.\nDistribuzione geografica.\nSecondo \"Ethnologue\", la lingua evenki \u00e8 parlata complessivamente da 17.130 persone. In Cina nel 2007 si stimavano 11.000 locutori, stanziati in prevalenza nella Mongolia Interna, in Heilongjiang e in Sinkiang. Al censimento russo del 2010 risultava parlata da 4.800 persone, principalmente nel Circondario degli Evenki, nel Circondario del Tajmyr e nella Sacha-Jacuzia. Per la Mongolia la stima di 1.000 locutori risale al 1992.\nClassificazione.\nSecondo \"Ethnologue\", la classificazione della lingua evenki \u00e8 la seguente:\nSistema di scrittura.\nLa lingua evenki pu\u00f2 essere scritta con l'Alfabeto cirillico o con la Scrittura mongola"}
{"id": "3009589", "revid": "1776051", "url": "https://it.wikipedia.org/wiki?curid=3009589", "title": "Uomo Verde (DC Comics)", "text": "Green Man \u00e8 il nome di due personaggi dei fumetti DC Comics, entrambi supereroi extraterrestri del pianeta Uxor nel sistema stellare Vega, entrambi membri del Corpo delle Lanterne Verdi, ma uno di loro anche degli Omega Men. Green Man comparve per la prima volta in \"Green Lantern\" (vol. 2) n. 164 (maggio 1983), e fu creato dallo scrittore Mike Barr e dall'artista Keith Pollard.\nBiografia del personaggio.\n\"Green Man\" \u00e8 il nome adottivo della Lanterna Verde del settore spaziale designato 2828 dal Corpo delle Lanterne Verdi. Gli Uxoriani si accigliano davanti all'individualit\u00e0, e con le parole di Green Man, \"Su Uxor siamo tutti uno\". Green Man era un disadattato che si ribell\u00f2 contro la societ\u00e0 anti-individualista, e che cercava una propria personalit\u00e0. Quando i Guardiani dell'Universo gli offrirono una posizione come membro del loro Corpo, Green Man approfitt\u00f2 dell'occasione. Una delle complicazioni di questa scelta fu che Green Man non poteva legalmente fare rientro nel suo sistema stellare, a causa dell'accordo che i Guardiani stipularono con gli Psion di Vega, che proibiva al Corpo la presenza in quel settore. L'arruolamento di Green Man per aiutare gli Omega Men nell'attacco del nido di un gruppo di aracnidi umanoidi chiamati Gilda dei Ragni, lontano alcuni anni luce al di fuori del sistema stellare Vega, fu il risultato di un rimprovero da parte dei Guardiani, che port\u00f2 Green Man a lasciare il Corpo e a fare parte degli Omega Men.\nCome membro degli Omega Men, Green Man incontr\u00f2 numerosi esseri nelle sue avventure, come la dea X'Hal, che viveva all'interno della stella Vega; i Viathani simili a balene; gli Psion, che eseguirono degli esperimenti su Green Man quando fu portato al loro centro di ricerca, Wombworld; i Tamarani, e altri. Green Man venne ucciso dai Durlan durante la miniserie \"Invasione!\", quando gli Omega Men furono attaccati da una coalizione di alieni che stavano eliminando ogni opposizione, inclusi i membri dell'ormai smembrato Corpo delle Lanterne Verdi.\nCorpo delle Lanterne Verdi.\nUn secondo Uxoriano, sempre noto con il soprannome di Green Man, fu affiancato al robot Stel, la Lanterna Verde del pianeta Grenda, nel settore spaziale 3009, come visto nella miniserie \"Green Lantern Corps: Recharge\". Green Man \u00e8 una delle Lanterne che partecip\u00f2 alla difesa di Oa contro il furioso assalto di Superboy-Prime, come descritto in \"Crisi infinita\" n. 7. Mostrando rimorso per la caduta del suo compagno, Green Man and\u00f2 alla sua ricerca, e lo trov\u00f2 gravemente danneggiato, ma funzionante. I due si ritirarono quindi su Mogo, per prepararsi fisicamente e mentalmente all'imminente attacco dei Sinestro Corps.\nPost Sinestro Corps.\nDopo la Guerra dei Sinestro Corps, i Guardiani dell'Universo stabilirono una nuova unit\u00e0 tra i ranghi del Corpo delle Lanterne Verdi che avrebbe fatto rispettare le Nuove Dieci Leggi del Libro di Oa. Quest'unit\u00e0 venne nota come il Corpo delle Lanterne Alpha. Fu confermato che Green Man era un membro di questa unit\u00e0. Fu infine mostrato in \"Crisi Finale\" n. 1. Comparve poi nel n. 5, durante il processo di Hal Jordan e nei successivi eventi che chiarirono che la sua compagna di squadra Kraken era posseduta da Nonnina Bont\u00e0.\nPoteri e abilit\u00e0.\nDopo che a Green Man fu strappato il suo anello del potere dai Guardiani, dimostr\u00f2 l'abilit\u00e0 di poter produrre dei portali con cui poteva udire e vedere attraverso e utilizzarli per trasportarsi. Era anche in grado di sintonizzarsi sulle frequenze delle onde cerebrali altrui in forma di telepatia. Dopo essere divenuto un cyborg, Green Man non ebbe pi\u00f9 bisogno di dormire, riposare o mangiare. Potenziato pienamente dalla sua batteria del potere interna, Green Man \u00e8 direttamente collegato alla Batteria del Potere Centrale su Oa.\nBiologia.\nGli Uxoriani possiedono una tossina nervina mortale nel loro flusso sanguigno, che agisce da meccanismo di difesa contro i predatori, e in pi\u00f9 sono anfibi. Dopo la distruzione del Corpo delle Lanterne Alpha, fu tramutato in un cyborg, completamente ricoperto di placche metalliche. Porta con s\u00e9 una batteria del potere all'interno del suo petto, cosa che fa s\u00ec che non abbia la necessit\u00e0 di ricaricare il suo anello da una fonte esterna, e possiede un secondo volto sotto il viso metallico da cui pu\u00f2 attingere al suo potere, come la batteria del potere nella testa dei Manhunters.\nGiuramento.\nIl giuramento seguente fu recitato da Green Man in \"Omega Men\" n. 29 (agosto 1985), ma fu interrotto prima che potesse terminarlo:\n\"Bring light to the ring,\"&lt;br&gt;\n\"I charge thee--\"&lt;br&gt;\n\"Unveil every evil around me!\"&lt;br&gt;\n\"Replenish the power to--\"&lt;br&gt;\n\"Porta luce all'anello,\"&lt;br&gt;\n\"Io ti ricarico--\"&lt;br&gt;\n\"Rivela tutto il male intorno a me!\"&lt;br&gt;\n\"Riempi il potere di--\"\nAltri media.\nGreen Man \u00e8 una delle Lanterne Verdi che nel film animato \"\" si batte contro Sinestro."}
{"id": "3009590", "revid": "287204", "url": "https://it.wikipedia.org/wiki?curid=3009590", "title": "Colori delle Gaelic Athletic Association counties", "text": "I colori delle Contee dell'Irlanda sono anche i colori delle rappresentative della contea in un match tra contee organizzato dalla Gaelic Athletic Association ( GAA). Gli avvenimenti pi\u00f9 importanti in tal senso sono l'All-Ireland Senior Football Championship e l'All-Ireland Senior Hurling Championship. I tifosi assistono alle partite con i vessilli e le bandiera della propria contea e le con magliette originali della stessa. In occasione di match davvero importanti, le bandiere sono appese sui balconi della maggior parte delle case e degli edifici pubblici, oltre che sulle macchine.\nSe le magliette hanno da sempre rispecchiato i colori reali della contea, i pantaloncini erano formalmente bianchi, anche se dagli anni sessanta, alcune contee hanno iniziato ad utilizzare pantaloni colorati.\nBandiere.\nSebbene ogni contea abbia il proprio simbolo, non esistono bandiere ufficiali. Tipicamente queste presentano il simbolo unito ad uno sfondo bicolore o tricolore ( a parte per Kildare, dove la bandiera \u00e8 completamente bianca). Generalmente spicca il colore principale, ma in alcuni casi questi sono disposti a strisce orizzontali (particolare \u00e8 il caso della contea di Offalyin cui la disposizione \u00e8 resa necessario dal fatto che il vessillo presenti gli stessi colori della Bandiera irlandese).\nOltre alle strisce o alla tinta unita, esistono pure bandiere a scacchi e di vari aspetti. Il simbolo delle bandiere \u00e8 il simbolo GAA della contea, che in genere corrisponde a quello ufficiale e storico con qualche piccola variazione. Spesso gli irlandesi si recano allo stadio con bandiere dei rispettivi colori della propria contea. Un esempio \u00e8 fornito da Cork, i cui colori sono il rosso e il bianco. In tal caso non \u00e8 difficile incontrare tifosi con la Bandiera canadese o con quella giapponese."}
{"id": "3009591", "revid": "767487", "url": "https://it.wikipedia.org/wiki?curid=3009591", "title": "Voetbalvereniging Woonwagen Kamp Emmen", "text": "Il WKE(Woonwagenkamp Emmen) \u00e8 una societ\u00e0 calcistica olandese con sede a Emmen.\nStoria.\nIl WKE fu fondato il 14 giugno 1966. Il club venne promosso in Hoofdklasse nel 1981. Dal 1981 il WKE \u00e8 stato retrocesso nella Eerste Klasse due volte: nel 1998 e nel 2004. Il WKE ha vinto la sua divisione della Hoofdklasse nella stagione 2006-07 ed \u00e8 stato campione nazionale dilettanti nel 2008-09."}
{"id": "3009592", "revid": "339392", "url": "https://it.wikipedia.org/wiki?curid=3009592", "title": "Sant'Onesimo", "text": ""}
{"id": "3009594", "revid": "1214201", "url": "https://it.wikipedia.org/wiki?curid=3009594", "title": "Moussa Traor\u00e9 (calciatore 1990)", "text": ""}
{"id": "3009599", "revid": "149466", "url": "https://it.wikipedia.org/wiki?curid=3009599", "title": "Sant'Onofrio (anacoreta)", "text": ""}
{"id": "3009602", "revid": "149466", "url": "https://it.wikipedia.org/wiki?curid=3009602", "title": "Oronzo (santo)", "text": ""}
{"id": "3009606", "revid": "1442080", "url": "https://it.wikipedia.org/wiki?curid=3009606", "title": "Sorry, Sorry", "text": "Sorry, Sorry \u00e8 il terzo album della boy band coreana Super Junior, pubblicato il 12 marzo 2009 in Corea del sud. \"Sorry, Sorry\" \u00e8 stato un enorme successo di pubblico e critica in Asia, diventando nel 2009 l'album in lingua coreana pi\u00f9 venduto in Corea del sud, Taiwan, Thailandia, Cina e Filippine. Rappresenta anche l'album pi\u00f9 venduto nella carriera dei Super Junior: in meno di una settimana dall'annuncio della prevendita dell'album, oltre 150000 copie erano state prenotate. Secondo le classifiche di vendita sudcoreane, l'album debutt\u00f2 alla prima posizione con oltre 30000 copie vendute il primo giorno."}
{"id": "3009607", "revid": "767487", "url": "https://it.wikipedia.org/wiki?curid=3009607", "title": "Voetbal Vereniging Bennekom", "text": "Il VV Bennekom \u00e8 una societ\u00e0 calcistica olandese con sede a Bennekom.\nStoria.\nIl club fu fondato nel 1954 da parte di alcuni giovani provenienti da De Laar, un piccolo paese a est di Bennekom. Il club fu promosso in Hoofdklasse per la prima volta nel 1974. Il Bennekom vinse due campionati nel 1981-82 e nel 1987-88, mentre nel 1980-81 e nel 1989-90 arriv\u00f2 a un passo dal titolo ma in entrambi i casi perse la partita decisiva. Nel 1990-91 il club retrocesse in Eerste Klasse, ma torn\u00f2 in Hoofdklasse l'anno successivo.\nIl Bennekom ha vinto la KNVB beker dilettantistica del distretto est nel 1998-99 e nel 2003-04.\nNella Coppa d'Olanda 2003-2004 il Bennekom riusc\u00ec a sconfiggere i professionisti del TOP Oss nel primo turno, prima di essere eliminato dal Willem II."}
{"id": "3009608", "revid": "149466", "url": "https://it.wikipedia.org/wiki?curid=3009608", "title": "San Paragorio", "text": ""}
{"id": "3009611", "revid": "767487", "url": "https://it.wikipedia.org/wiki?curid=3009611", "title": "Vai bello", "text": "Vai bello \u00e8 un brano musicale del duo hip hop italiano Articolo 31, estratto come quinto singolo dall'album \"Nessuno\" del 1998. Il brano vede la partecipazione degli Extrema nella versione \"666\" e Spaghetti Funk sia nella versione originale che in quella \"666\".\nIl video.\nIl videoclip prodotto per \"Vai bello\" \u00e8 stato diretto da Lorenzo Vignolo e prodotto da Arianna Romagnolo e Gigi Schmid. Il video \u00e8 stato filmato il 14 marzo 1999 presso il ristorante Savini di Milano. La versione della canzone utilizzata nel video \u00e8 quella \"666\"."}
{"id": "3009612", "revid": "287204", "url": "https://it.wikipedia.org/wiki?curid=3009612", "title": "Voetbalvereniging Haaglandia/Winston", "text": "Il VV Haaglandia \u00e8 una societ\u00e0 calcistica olandese con sede a Rijswijk.\nStoria.\nL'Haaglandia \u00e8 stato fondato il 1\u00ba luglio 2005 Fino al 2009/2010 ha disputato la Hoofdklasse, il massimo livello dei campionati dilettantisctici olandesi, con l'istituzione della Topklasse come massimo campionato dilettantistico nella stagione 2010/2011, \u00e8 passato in Topklasse.\nCoppa d'Olanda.\nNella KNVB beker 2009-10 l'Haaglandia \u00e8 riuscito a pareggiare per 6-6 contro la squadra professionistica dell'Excelsior Rotterdam, prima di perdere ai rigori.\nStadio.\nL'Haaglandia disputa le sue partite casalinghe allo stadio Sportpark Prinses Irene, che pu\u00f2 contenere 3000 persone."}
{"id": "3009617", "revid": "767487", "url": "https://it.wikipedia.org/wiki?curid=3009617", "title": "Grooveshark", "text": "Grooveshark \u00e8 stato un sito web di propriet\u00e0 di \"Escape Media Group, Inc.,\" fondato nel marzo 2006 da tre studenti dell'Universit\u00e0 della Florida. Il portale consentiva la condivisione e l'ascolto di brani musicali attraverso un servizio di streaming audio e includeva un'applicazione di raccomandazione musicale. Sul portale erano disponibili 15 milioni di brani musicali, e si registrarono al servizio 40 milioni di utenti, prima della chiusura avvenuta il 30 aprile 2015.\nFunzionamento.\nIl caricamento di contenuti da parte dei singoli utenti era regolato dai Termini di servizio, vietandolo agli utenti che non possedessero i diritti d'autore o di sfruttamento degli stessi. In ogni caso, il caricamento di contenuti da parte di singoli utenti implicava la cessione gratuita alla societ\u00e0 \"Escape Media Group, Inc.\" del diritto perpetuo, irrevocabile e trasferibile di sfruttare, riprodurre, pubblicare e distribuire il contenuto stesso.\nTutela del diritto d'autore.\nGrooveshark dichiarava la propria volont\u00e0 di pagare i detentori dei diritti del materiale diffuso. In osservanza del Digital Millennium Copyright Act, proponeva uno strumento per segnalare le eventuali violazioni di diritto d'autore. Parallelamente per\u00f2 veniva dichiarato che gli eventuali autori di segnalazioni non legittime (specificatamente, non provenienti dalla parte lesa o da un suo rappresentante) avrebbero potuto essere citati per danni.\nEscape Media Group, Inc., che nel momento di massima espansione arriv\u00f2 a contare 145 dipendenti e 40 milioni di utilizzatori in tutto il mondo, venne sciolta ed il sito chiuso dai suoi fondatori ad aprile del 2015, per evitare il rischio di incriminazione per violazione volontaria dei diritti d'autore, con conseguente risarcimento danni per milioni di dollari alle case discografiche. Nel chiudere il sito, venne pubblicata una lettera di scuse: \"Nonostante le nostre migliori intenzioni, noi abbiamo fatto errori molto gravi, non siamo riusciti a ottenere le autorizzazioni da chi aveva i diritti di gran parte della musica offerta. Questo \u00e8 sbagliato e noi ci scusiamo senza alcuna riserva\". Tre mesi dopo, uno dei suoi fondatori, Josh Greenberg, fu trovato morto in casa sua, all'et\u00e0 di 28 anni, per cause e ragioni mai del tutto chiarite."}
{"id": "3009619", "revid": "767487", "url": "https://it.wikipedia.org/wiki?curid=3009619", "title": "Sigamary Diarra", "text": ""}
{"id": "3009621", "revid": "767487", "url": "https://it.wikipedia.org/wiki?curid=3009621", "title": "Lazlo Bane", "text": "I Lazlo Bane sono un gruppo alternative rock statunitense, proveniente da Santa Monica (California).\nSono famosi soprattutto per la canzone \"Superman\", utilizzata dapprima nella colonna sonora di \"The Tao of Steve\", poi come sigla d'apertura della serie televisiva \"Scrubs - Medici ai primi ferri\"."}
{"id": "3009627", "revid": "254059", "url": "https://it.wikipedia.org/wiki?curid=3009627", "title": "Tenshindon", "text": "Il , \u00e8 un piatto tipico della cucina giapponese, \u00e8 una delle forme pi\u00f9 famose di donburi.\nPreparazione.\nSi prepara della polpa di granchio e la si versa sul riso caldo.\nIn Cina.\nTale piatto viene cucinato anche in Cina con il nome tenshinhan (\u5929\u6d25\u98ef) dalla citt\u00e0 Tianjin."}
{"id": "3009628", "revid": "287204", "url": "https://it.wikipedia.org/wiki?curid=3009628", "title": "Mutford", "text": "Mutford \u00e8 un piccolo villaggio e parrocchia civile della contea del Suffolk, in Inghilterra.\nLa chiesa di Mutford St. Andrew \u00e8 una delle 38 chiese del Suffolk con un campanile a pianta circolare.\nSir Stanley Rous, arbitro di calcio e dirigente sportivo, poi presidente della FIFA, nacque a Mutford nel 1895."}
{"id": "3009630", "revid": "363629", "url": "https://it.wikipedia.org/wiki?curid=3009630", "title": "Gruppo 2", "text": "Il Gruppo 2 era uno dei gruppi con cui la FIA classificava le autovetture ammesse alle competizioni: esso si applicava alle auto da turismo, da corsa e da rally. Nel 1982 \u00e8 stato sostituito dal Gruppo A in seguito alla emanazione di nuove norme di classificazione delle vetture.\nContesto.\nDopo i primi tentativi dell'AIACR (Associazione Internazionale degli Automobil Club Riconosciuti) di redigere un regolamento internazionale a partire dal 1904, il primo Codice Sportivo Internazionale fu varato dalla CSI (Commissione Sportiva Internazionale, istituita dall'AIACR) nel 1922 e nel 1939 ci fu una prima completa revisione con l'introduzione delle due sole categorie \"Corsa\" e \"Sport\", con l'unica differenza data dal numero di posti, dove nella prima categoria erano incluse le monoposto e nella seconda le tutte le altre vetture con 2 posti o pi\u00f9, sia che fossero modelli prodotti in serie che prototipi destinati alle competizioni. Entrambe le categorie erano ulteriormente suddivise in classi di cilindrata da 350 a 8000 cm\u00b3.\nPochi dopo la seconda guerra mondiale, con l'aumento dei modelli messi in commercio dalle case costruttrici e l'intensificarsi della partecipazione agonistica di piloti privati con vetture di serie, fu aggiunto un annesso al Codice Sportivo riguardante questo tipo di vetture: l'annesso J, in cui venne abbozzata l'introduzione delle categorie \"Turismo\" e \"Gran Turismo\", comparve anche il termine \"gruppo\" per ripartire ulteriormente le vetture, ma senza che ci fosse un quadro normativo chiaro e valido per ogni evento motoristico, tanto che i termini categoria o gruppo avveniva che fossero usati, di volta in volta, uno al posto dell'altro.\nSolo nel 1957 la CSI, aggiornando l'annesso J del Codice Sportivo Internazionale, arriv\u00f2 a dare una ripartizione pi\u00f9 precisa, suddividendo tutti i veicoli (dalle utilitarie alle monoposto di formula) in 4 categorie: Turismo, Gran Turismo, Sport e Corsa, le categorie, a loro volta, furono suddivise in gruppi.&lt;br&gt;In seguito l'Annesso J venne aggiornato una prima volta nel 1965 mantenendo la divisione in categorie e all'interno di queste l'ulteriore suddivisione in \"gruppi\". Negli anni seguenti vi fu un periodico aggiornamento dell'Annesso J del Codice Sportivo Internazionale.\nImpiego sportivo.\nIl Gruppo 2 fu la principale categoria di vetture ammessa al Campionato Europeo Turismo dal 1963 al 1967, mentre nel biennio 1968-'69 il ruolo di classe regina fu riservato alle \"Vetture di produzione speciali\" del Gruppo 5 (per le quali il regolamento permetteva di apportare modifiche pi\u00f9 estese di quelle permesse dai regolamenti per le Vetture Turismo di Gruppo 1 e di Gruppo 2), per poi riprendere tale ruolo dal 1970 fino all'arrivo del Gruppo A."}
{"id": "3009633", "revid": "287204", "url": "https://it.wikipedia.org/wiki?curid=3009633", "title": "Openbravo", "text": "Openbravo S.L. \u00e8 una societ\u00e0 di software open source commerciale con sede a Pamplona, in Spagna, fondata nel 2001 con il nome di \"Tecnicia\" (dal 2006 \"Openbravo\").\nLa societ\u00e0 \u00e8 responsabile dello sviluppo di due prodotti: Openbravo ERP ed Openbravo POS. Per la distribuzione e l'implementazione mondiale del proprio software, Openbravo collabora fortemente con la propria rete di partner.\nOpenbravo \u00e8 membro della Open Solutions Alliance, una organizzazione non-profit che lavora alla standardizzazione open source. Openbravo ha vinto per sei volte l'Infoworld Bossie award come miglior software open source per \"Openbravo ERP\", l'ultimo nel settembre 2013.\nOpenbravo ERP \u00e8 un software ERP web based per piccole e medie imprese rilasciato sotto licenza pubblica Openbravo e Mozilla Public License licenza open-source ma non libera come la licenza GPL.\nStoria.\nLo sviluppo iniziale di Openbravo \u00e8 stato quello di un software di gestione amministrativa creato da due professori dell'Universit\u00e0 di Navarra, \"Nicolas Serrano\" ed \"Ismael Ciordia\". Furono entrambi coinvolti nella met\u00e0 degli anni novanta nello sviluppo e la gestione dell'universit\u00e0. Utilizzarono le tecnologie emergenti di Internet per compiere il proprio lavoro, e conseguentemente introdussero un nuovo approccio per le applicazioni web. Questo port\u00f2 alla realizzazione di una nuova societ\u00e0, inizialmente chiamata \"Tecnicia\", fondata nell'agosto del 2001 da Serrano, Ciordia ed Aguinaga. Il prodotto risultante fu un nuovo ERP.\nNel 2005, due consulenti gestionali, Manel Sarasa e Josep Mitj\u00e1, furono chiamati da una societ\u00e0 finanziaria per valutare Tecnicia e preparare un piano di business per la sua evoluzione. Nel 2006, i due consulenti entrarono in Tecnicia come CEO e COO rispettivamente. Allo stesso tempo la finanziaria spagnola \"Sodena\" invest\u00ec 6.4 milioni di dollari nel futuro sviluppo della societ\u00e0 che intanto cambi\u00f2 il nome in Openbravo. Nel 2007 venne annunciata l'acquisizione di LibrePOS, un'applicazione Point-of-Sale (POS) web-based. LibrePOS \u00e8 stato rinominato \"Openbravo POS\". Nel maggio 2008 Openbravo attrasse tre nuovi investitori, Amadeus (UK), GIMV (Belgio) ed Adara (Spagna) per un secondo giro d'investimenti totalizzando 12,5 milioni di dollari. Questi capitali hanno lanciato Openbravo come una delle societ\u00e0 leader dell'open source con risorse sufficienti per portare avanti lo sviluppo dei propri prodotti e servizi."}
{"id": "3009634", "revid": "149466", "url": "https://it.wikipedia.org/wiki?curid=3009634", "title": "San Tewdrig", "text": ""}
{"id": "3009635", "revid": "600229", "url": "https://it.wikipedia.org/wiki?curid=3009635", "title": "Augusto Scampini", "text": "Biografia.\nAugusto Scampini, tenore lirico spinto, dai mezzi vocali eccezionali per bellezza, potenza e squillo formidabile del settore acuto. Studi\u00f2 canto con il maestro Del Fiume. Debutt\u00f2 a 25 anni al Teatro Sociale di Codogno nel ruolo di Manrico ne \"Il trovatore\". Dopo un breve periodo di \u201c\"gavetta\"\u201d nei teatri di provincia, ottenendo lusinghieri consensi da parte del pubblico, Scampini fu scritturato dai pi\u00f9 importanti teatri italiani. Il suo primo successo lo ottenne nel ruolo di Erode nell'opera \"H\u00e9rodiade\" nel 1907 al Teatro Massimo di Palermo. Nella stessa stagione cant\u00f2 nei ruoli di Radames e Samson. Nel Febbraio del 1909 al Teatro Costanzi di Roma ottenne un personale successo nel ruolo di Andrea Ch\u00e9nier. Sempre nello stesso anno interpret\u00f2 Radames a fianco del soprano Celestina Boninsegna e cant\u00f2 con il soprano Cecilia Gagliardi in \"Loreley\". Nel 1910 debutt\u00f2 al Teatro alla Scala di Milano nel ruolo di Gabriele Adorno nel \"Simone Boccanegra\" e successivamente nel ruolo di Faone nella \"Saffo\" a fianco del soprano Eugenia Burzio. Nella stagione 1912 cant\u00f2 al Teatro Regio di Torino dove ottenne uno strepitoso successo personale nel \"Don Carlo\", infatti, fu scritturato per altre undici repliche. Nella stessa stagione debutt\u00f2 nel ruolo di Riccardo ne \"Un ballo in maschera\" al Teatro Costanzi di Roma. Le opere di Giuseppe Verdi caratterizzarono la parte pi\u00f9 rilevante di un repertorio che comprese circa trenta ruoli. Negli anni successivi il tenore ottenne i primi importanti successi anche nei teatri internazionali di Spagna, Francia, Germania, Russia. Significativa anche la sua discografia che lo vide protagonista di incisioni per la Gramophone Record negli anni 1907/1908 e per la Path\u00e9 in due diverse sessioni 1907-08 e 1912-13. Nel 1915 la sua breve carriera artistica si interruppe tragicamente. Scampini durante il periodo della Prima guerra mondiale fu chiamato al servizio di leva militare e prese parte nelle armate attive di montagna, durante un combattimento venne ferito gravemente e gli fu amputata una gamba. Ritiratosi dalle scene, subito dopo il conflitto mondiale, il tenore fond\u00f2 una scuola di canto a Barcellona dove continu\u00f2 ad insegnare fino alla sua morte, avvenuta nella stessa citt\u00e0 nel 1939.\nBibliografia.\nEvaristo Pagani: \"Raccolte Biografiche Cantanti Lirici Italiani\", Edito in proprio, Albino, 2009"}
{"id": "3009639", "revid": "495106", "url": "https://it.wikipedia.org/wiki?curid=3009639", "title": "Vincenzo Pilotti", "text": "Biografia.\nDi origini abruzzesi, studi\u00f2 prima all'Istituto di Belle Arti di Roma e in seguito all'Accademia di Belle Arti a Firenze. \nNel 1897 divent\u00f2 architetto e insegn\u00f2 prima presso gli istituti tecnici di Caltagirone e di Ascoli, poi all'Universit\u00e0 di Cagliari e in seguito all'Universit\u00e0 di Pisa (avr\u00e0 come allievo Giovanni Michelucci). \nDivenuto Cavaliere, Commendatore e Grand'Ufficiale della Corona d'Italia, consigliere comunale e membro di commissioni in diverse citt\u00e0, port\u00f2 avanti l'impegno accademico e quello professionale con vivacit\u00e0, partecipando a svariati concorsi, risultando sempre tra le prime posizioni. A Pescara realizz\u00f2 la maggioranza degli edifici pubblici. Inizio a Teramo con la progettazione di architetture dal gusto ancora eclettico liberty, come il palazzo Muzii in corso Cerulli (ex corso Trivio) o, per lo stesso committente, la Villa Camilla nei pressi di Nepezzano, e poi il nuovo palazzo delle Poste. \nAttivo poi a Pescara e Ascoli, nel periodo dell'espansione edilizia delle due citt\u00e0 nell'era fascista, a Pescara realizz\u00f2 con Cesare Bazzani le principali architetture atte a ospitare uffici pubblici e di rappresentanza, come il palazzo del Municipio con torre littoria (1935), realizzato insieme alla piazza e al palazzo del Governo, originalmente concepito a forma di M, in omaggio all'iniziale di Mussolini. Sempre in questi anni Pilotti realizza le sedi del liceo classico e dello scientifico di Pescara, il palazzo Muzii con portici sul corso Umberto, il cinema Teatro \"Massimo\". Ad Ascoli realizza invece il palazzo della Provincia; dimostrando in questa architettura, cos\u00ec come le altre costruzioni di Pescara, un'originale interpretazione dello stile razionalista abruzzese-marchifiamo, sebbene di tendenza ancora classicista. \nAmico di Pietro Mascagni e Giacomo Puccini, fu anche legato al pittore Adolfo De Carolis."}
{"id": "3009644", "revid": "125194647", "url": "https://it.wikipedia.org/wiki?curid=3009644", "title": "Horch", "text": "La Horch fu una casa automobilistica costituita da August Horch in societ\u00e0 con il suo primo partner commerciale Salli Herz, il 14 novembre 1899 a Ehrenfeld, Colonia, ed attiva come Casa indipendente fino al 1932 e come marchio annesso al gruppo Auto Union dal 1932 al 1945. Dopo la guerra gli stabilimenti finirono nelle mani delle autorit\u00e0 sovietiche, ma non i diritti del marchio, che l'Auto Union imped\u00ec di utilizzare. Dopo il periodo di controllo dell'Auto Union da parte della Daimler-Benz, l'intero gruppo pass\u00f2 nell'orbita della Volkswagen tranne la Horch ed ancor oggi \u00e8 proprio il colosso di Stoccarda a detenere i diritti del marchio sassone.\nStoria.\nLe origini.\nAugust Horch era stato un ex direttore di produzione di Karl Benz. Quest'ultimo, poco propenso all'innovazione, riteneva gi\u00e0 soddisfacente la produzione automobilistica della propria azienda, entrando spesso in conflitto con i suoi collaboratori che premevano invece per modernizzare e rendere pi\u00f9 prestanti i modelli della gamma Benz. Tra questi vi fu anche lo stesso August Horch, il quale nel 1899 decise di lasciare la Casa di Mannheim per mettersi in proprio.\nApr\u00ec quindi all'inizio una ditta di riparazioni per quelle che erano all'epoca le prime autovetture della storia. Tale ditta, registrata con il nome \"A. Horch &amp; Cie\" e situata ad Ehrenfeld, un sobborgo di Colonia, effettuava anche lavori particolari, come l'applicazione di un nuovo sistema di accensione con magnete a bassa tensione. Tale dispositivo, presentato dalla Bosch proprio nel 1899, era in origine predisposto per funzionare solo su macchine stazionarie e non per autoveicoli. Horch lo adatt\u00f2 anche per la mobilit\u00e0 su strada. Da ci\u00f2 \u00e8 chiaro che Horch non voleva fermarsi al settore riparazioni e sperimentare nuove tecniche per la produzione di autovetture portando una ventata di innovazione ai suoi futuri modelli. Dopo aver brevettato il nuovo sistema di accensione (numero di brevetto: 132982), August Horch costru\u00ec il suo primo motore, basandosi sempre sulle esperienze acquisite durante la sua permanenza alla \"Benz\", ma apportando diverse modifiche ed adattamenti. Ne scatur\u00ec un motore a due cilindri paralleli, con avviamento a manovella e carter in lega leggera, caratterizzato tra l'altro dalla presenza di una sola camera di scoppio condivisa tra i due pistoni, di due sole valvole (una di aspirazione ed una di scarico) per entrambi i cilindri e di un pistone supplementare il cui movimento serviva unicamente a smorzare le vibrazioni, come una sorta di rudimentale contralbero di equilibratura. Questo motore, ribattezzato \"Sto\u00dffreiem Motor\" (in tedesco: \"motore esente da vibrazioni\") venne subito montato su un telaio gi\u00e0 preparato alla fine del Novecento, dando luogo alla cosiddetta Horch-Wagen, prima vettura prodotta dalla giovanissima ditta di August Horch. Anche qui, ci\u00f2 che distinse Horch dalla maggior parte dei costruttori di allora fu il fatto di distaccarsi via via dal concetto di carrozza per avvicinarsi maggiormente a quello di automobile: a tale scopo il motore appena descritto (che tra l'altro montava anche il sistema di accensione brevettato da Horch) fu montato in posizione anteriore, mentre la trasmissione fu affidata ad una cinghia anzich\u00e9 alla tradizionale catena. Ma anche cos\u00ec, Horch non fu soddisfatto a causa dell'eccessivo costo per la costruzione del motore, il quale tra l'altro risult\u00f2 anche troppo poco potente. Si pass\u00f2 cos\u00ec all'architettura monocilindrica, dando luogo ad un motore da circa 4 CV di potenza massima. Tale motore fu montato su un piccolo telaio in cui stavolta la trasmissione fu affidata invece ad un albero cardanico. Nacque cos\u00ec la 4-5 PS.\nUn inizio difficile.\nIn realt\u00e0, Horch incontr\u00f2 ben presto molte difficolt\u00e0 sul suo cammino, sia di tipo finanziario, sia di tipo logistico: per poter realizzare il suo progetto, che era quello di proporre un ampio ventaglio di modelli per tutte le esigenze, occorrevano nuovi impianti pi\u00f9 grandi, pi\u00f9 collaboratori e quindi anche pi\u00f9 disponibilit\u00e0 finanziaria, che Horch non possedeva. Fu a quel punto che entr\u00f2 in scena un imprenditore sassone, Moritz Bauer, che rilev\u00f2 il piccolo stabile di Horch, che rimase come direttore tecnico. Ma nel 1902 ebbe luogo il primo dei due grandi trasferimenti di quel periodo: raggiunti gli effettivi limiti di capacit\u00e0 produttiva del piccolo impianto di Ehrenfeld, l'azienda ormai detenuta da Bauer si spost\u00f2 a Reichenbach im Vogtland. Dal nuovo stabilimento usc\u00ec il nuovo modello 10-12 PS, mosso da un bicilindrico che tuttavia Horch ritenne ancora di scarsa potenza. Per questo, l'anno successivo, l'offerta fu ampliata con l'arrivo dei primi modelli Horch a 4 cilindri, il modello 14-17 PS ed il pi\u00f9 grande ed economicamente impegnativo 22-25 PS.\nNel 1904, la Horch si trasfer\u00ec nuovamente, questa volta a Zwickau, dove sarebbe rimasta per sempre. La citt\u00e0 di Zwickau era all'epoca un nodo industriale molto attivo, e che tra l'altro avrebbe costituito nei decenni successivi un caotico crocevia anche nel mondo dell'industria automobilistica. Le ragioni del trasferimento a Zwickau furono fondamentalmente le stesse che hanno costretto due anni prima al precedente trasferimento, ossia l'esigenza di ampliare i volumi produttivi. Cos\u00ec, il 10 maggio del 1904 nacque la \"A. Horch &amp; Cie. Motorwagenwerke AG Zwickau\", nella quale August Horch ricopr\u00ec nuovamente il ruolo di direttore tecnico.\nNella nuova sede di Zwickau, la Horch parve trovare quell'equilibrio cercato fin dai primi mesi dopo la sua fondazione: l'ampiezza dell'impianto garant\u00ec un'adeguata efficienza produttiva, la quale, unita alla sempre maggior cura nella qualit\u00e0 costruttiva della sua meccanica (le carrozzerie erano costruite da carrozzieri esterni), contribu\u00ec al successo delle vetture Horch, il cui marchio divenne sinonimo di alta qualit\u00e0. Merito soprattutto di August Horch e del suo fido collaboratore Hermann Lange, giunto a Zwickau poco dopo il trasloco della Horch ed amico di vecchia data del fondatore dell'azienda. I due contribuirono dal punto di vista tecnico con svariate migliorie ed innovazioni ai motori, ai telai, alla trasmissione, ai freni ed all'illuminazione delle vetture costituenti la gamma Horch di allora, gamma che stava via via ampliandosi. A ci\u00f2 si aggiunse l'inizio della carriera sportiva per alcuni dei modelli Horch, spesso con risultati significativi. La Horch, insomma, riusc\u00ec a conquistarsi un posto d'onore anche nelle competizioni, ed anche qui gran parte del merito and\u00f2 ai due responsabili tecnici Horch e Lange.\nLa Horch perde il suo fondatore.\nMa non tutto era cos\u00ec roseo come sembrava, anzi: come spesso accade ai personaggi dotati di particolare genio creativo, intorno ad essi si crea un ambiente fatto di invidie ed intrighi alle sue spalle. Ci\u00f2 avvenne anche in questo caso ai danni di August Horch, che cominci\u00f2 ad essere via via sempre pi\u00f9 ignorato ai vari consigli di amministrazione ed in seguito anche accusato di sperperare i fondi aziendali per i suoi esperimenti tecnici. In pratica, August Horch si ritrov\u00f2 isolato all'interno dell'azienda che lui stesso aveva fondato e l'unica persona che nutriva ancora un'incondizionata fiducia in lui era il vecchio amico Hermann Lange. Il direttore commerciale Jakob Holler, invece, gli fu particolarmente ostile e tramava per cercare di estrometterlo una volta per tutte dall'azienda. Una gara disputata nel 1908 da Horch con un suo prototipo e conclusasi con un insuccesso per quest'ultimo, costitu\u00ec uno degli ultimi pretesti avanzati da Holler per screditare Horch agli occhi dei vertici dell'azienda. Alla fine, Horch fu talmente portato all'esasperazione a causa dei continui litigi con i membri del consiglio di amministrazione e delle continue umiliazioni e rimproveri gratuiti, da lasciare definitivamente la sua azienda il 16 luglio del 1909.\nIn seguito, August Horch avrebbe fondato una nuova azienda poco distante, la \"August Horch Automobilwerke GmbH\". Ma anche in questo caso, ben presto i vertici della Horch originaria misero i bastoni tra le ruote ad August e, tramite una causa giudiziaria, imposero di non utilizzare il nome \"Horch\" per la sua nuova azienda. Fu cos\u00ec che August Horch, il cui cognome in tedesco corrispondeva alla forma imperativa del verbo \"h\u00f6ren\" (che in tedesco significa \"ascoltare\", \"sentire\"), effettu\u00f2 una traduzione in latino del proprio cognome, e ne utilizz\u00f2 la parola risultante per ribattezzare la sua nuova azienda: Audi. L'idea giunse ad Horch attraverso un figlio di uno dei suoi nuovi partner commerciali, un bambino di 10 anni studente di latino.\nGli anni successivi e l'arrivo della Grande Guerra.\nNegli anni seguenti al licenziamento di August Horch, l'azienda da lui originariamente fondata continu\u00f2 comunque a crescere e ad evolversi. Aggressive campagne mediatiche unite ad attivit\u00e0 sportive e a continue migliorie meccaniche, elevarono sempre di pi\u00f9 il prestigio del marchio Horch in tutto l'impero germanico. Quest'ultimo, intanto, aveva varato una nuova legge che prevedeva una tassazione per i possessori di autovetture. La potenza fiscale di un'auto venne calcolata in base ad alcune caratteristiche intrinseche del modello. La Horch decise cos\u00ec di mutare i nomi dei suoi modelli e di inserirvi la potenza fiscale. Non solo, ma da quel momento in poi cerc\u00f2 anche di sostituire via via ogni modello con uno di maggiori prestazioni, ma di potenza fiscale identica o addirittura inferiore. Tra le varie migliorie ed evoluzioni tecniche apportate ai motori, vi fu anche l'impegno ad accrescerne i livelli di affidabilit\u00e0 e durata. Tra le altre novit\u00e0 tecniche proposte dalla Horch vi furono anche alcuni modelli equipaggiati con il cosiddetto motore a valvole a fodero. Tale tecnologia, brevettata dall'americano Charles Knight nel 1906, fu proposta su licenza anche da altre Case europee, come la Mercedes, la Panhard &amp; Levassor ed in seguito anche dalla Peugeot. Nel caso della Horch, per\u00f2, l'applicazione della tecnologia Knight ebbe una valenza decisamente sperimentale e solo tre furono i modelli proposti con tale tecnologia, e solo nell'anno 1914, con una diffusione molto limitata.\nInfine, oltre alla normale produzione di autovetture, la Horch avvi\u00f2 anche la produzione di autocarri. Tale decisione fu presa dai vertici Horch per rifornire l'esercito imperiale di mezzi di trasporto e potersi assicurare eventuali \"appoggi\" dall'alto. Per pura coincidenza, ma nessuno avrebbe potuto immaginarlo, la produzione di autocarri fu avviata all'inizio del nuovo decennio, pochi anni prima dello scoppio della prima guerra mondiale. Con l'avvento della guerra, la Horch non dovette fare altro che proseguire la produzione di autocarri anche laddove fino al giorno prima si producevano automobili. La conversione alla produzione militare, che invest\u00ec tutti i settori industriali, non fu quindi cos\u00ec difficile per la Casa di Zwickau. Tra le novit\u00e0 introdotte con l'arrivo della guerra vi fu anche la produzione di autotelai da destinare all'utilizzo come ambulanze.\nIl primo dopoguerra e gli anni '20.\nLa firma dell'armistizio di Compi\u00e8gne tra un Impero Germanico destinato allo sfaldamento e la Triplice Intesa, signific\u00f2 anche la cessazione delle commesse belliche da parte dell'impero stesso e quindi la crisi per diverse fabbriche, sia automobilistiche che non. Ci\u00f2 non valse per la Horch, che riprese a riproporre la gamma d'anteguerra, con l'aggiunta di due nuovi modelli, la 25/60 PS e la 33/80 PS, entrambi destinati ad una clientela assai facoltosa.\nPurtroppo la situazione si guast\u00f2 notevolmente nel giro di breve tempo, da una parte a causa di un'inflazione in fase di impennata e dall'altra con l'arrivo dagli Stati Uniti di una nuova concorrenza assai spietata, fatta di modelli pi\u00f9 moderni rispetto a quelli europei e soprattutto prodotti secondo efficacissimi criteri di contenimento dei prezzi, in particolare utilizzando la catena di montaggio, ancora quasi sconosciuta all'epoca in Europa nell'ambito della produzione automobilistica (l'unico ad averla introdotta proprio nel 1919 fu il francese Andr\u00e9 Citro\u00ebn).\nTra l'altro, la Horch aveva in cantiere come piano di produzione integrativo, quello dei motori aeronautici. Gi\u00e0 prima dell'avvento della guerra, infatti, strinse contatti con un'affermata azienda tedesca in tale settore, la Argus di Berlino. La guerra mand\u00f2 all'aria un progetto che ancora doveva nascere. L'armistizio, che avrebbe dovuto veder rinascere una simile collaborazione, vide le speranze di Argus ed Horch vanificate dal Trattato di Versailles, che viet\u00f2 a qualsiasi fabbrica tedesca la produzione di aerei e motori aeronautici. Pertanto, le due aziende si trovarono in serie difficolt\u00e0, e trovarono una soluzione solo nel momento in cui la Argus, nel 1920, entr\u00f2 nel capitale della Horch, portando a quest'ultima del fondi freschi su cui investire e garantendo alla Argus un nuovo settore commerciale in cui impegnarsi. Artefice di tale operazione fu il presidente della Argus, Moritz Strauss, il quale procedette tra l'altro ad un riassetto dell'organigramma della Horch e licenzi\u00f2 tra gli altri proprio quel Jakob Holler che undici anni prima costrinse August Horch alle dimissioni. Al suo posto, arriv\u00f2 un ingegnere motoristico, Arnold Zoller, gi\u00e0 in forze alla Argus. Con tale manovra, la Horch riusc\u00ec ad attraversare il difficilissimo periodo della cosiddetta \"iperinflazione\" del primo dopoguerra e a superarlo, nel 1923, con una produzione totale di 2.500 vetture, una quantit\u00e0 in gran parte costituita da modelli appartenenti ad una nuova gamma e non pi\u00f9 ripresi da prima della guerra. Non male se si considera da una parte l'elevata fascia di mercato dei modelli della Casa di Zwickau e dall'altra il fatto che in generale, poco prima della fine del periodo d'inflazione, l'industria automobilistica tedesca era praticamente ferma. In particolare, i modelli erano pi\u00f9 moderni dal punto di vista tecnologico, poich\u00e9 montavano nuovi motori con testata smontabile. Un accento particolare fu posto sul modello 10M20, il meno costoso del lotto, pensato per farsi strada in una situazione economica comunque ancora convalescente.\nGi\u00e0 nel 1922, Zoller si dimise dalla Horch ed al suo posto arriv\u00f2 nientemeno che Paul Daimler, primogenito di quel Gottlieb Daimler che quasi quarant'anni prima fu tra i primissimi pionieri dell'automobile (il primo in assoluto fu Karl Benz, che per\u00f2 precedette Daimler solo di pochi mesi). L'impulso di Zoller, gi\u00e0 notevole perch\u00e9 spinse la Horch a distaccarsi dai modelli e dalle tecnologie dei primi anni del secolo, venne notevolmente ampliato da Daimler poich\u00e9 nel 1927 quest'ultimo port\u00f2 alla Horch il primo di una lunga serie di motori ad 8 cilindri, dando cos\u00ec origine alla famiglia delle lussuose Horch 8. Non solo, ma introdusse dal 1924 anche altre novit\u00e0 tecniche, come la distribuzione a punterie meccaniche e ad asse a camme in testa, nonch\u00e9 l'impianto elettrico alimentato da batteria. Anche migliorie alla trasmissione ed alle sospensioni fecero parte dell'apporto fornito da Daimler. Questi, dopo aver evoluto il suo 8 cilindri, inizialmente da 3.1 litri, in una pi\u00f9 potente unit\u00e0 da quasi 4 litri, nel 1929 si ritir\u00f2 dall'attivit\u00e0 ed and\u00f2 in pensione, chiudendo un'era nella storia del marchio \"coronato\".\nAl posto di Daimler arriv\u00f2 Fritz Fiedler, un altro valido tecnico che per\u00f2 ben presto dovette fare i conti, assieme a tutta l'azienda, con la Grande Depressione economica. Fu avviato a quel punto un programma di contenimento dei costi, poich\u00e9 se era pur vero che le Horch, specialmente i modelli di punta, continuavano a vendersi abbastanza bene, le oscillazioni del mercato si fecero per\u00f2 piuttosto evidenti e si andava durante l'anno da periodi di magra a periodi di buoni affari. In ogni caso, le vetture di fascia pi\u00f9 alta furono quelle capaci di garantire maggiori margini di guadagno, pertanto nel 1931 fu introdotta la 670, prima Horch equipaggiata con un motore V12, in questo caso da 6 litri. Ma fu proprio in questo frangente che la crisi si abbatt\u00e9 sulla Casa di Zwickau, con tutte le conseguenze del caso: licenziamenti, dimissioni, problemi con le banche creditrici, impossibilit\u00e0 di modernizzare lo stabilimento a causa del rifiuto delle banche stesse di concedere altri finanziamenti, e cos\u00ec via.\nL'era dell'Auto Union.\nLa soluzione arriv\u00f2 con l'interessamento alla Horch da parte del direttivo della DKW, un'altra Casa automobilistica del panorama industriale sassone. Tale casa, tipicamente dedita alla produzione di motociclette e modelli di fascia bassa, vide nella Horch la possibilit\u00e0 di entrare anche nel settore delle auto di lusso, a patto per\u00f2 di unire le proprie forze. Fu cos\u00ec che il 29 giugno del 1932 si giunse alla nascita dell'Auto Union, un colosso industriale nel quale confluirono non solo la Horch e la DKW, ma anche altre due Case automobilistiche, sempre con sedi in Sassonia, vale a dire la Wanderer (con sede a Chemnitz) e l'Audi di Zwickau, proprio quella stessa casa automobilistica fondata da August Horch dopo il suo allontanamento dalla Horch stessa. Un'altra ironia della sorte fu rappresentata dal fatto che August Horch entr\u00f2 a far parte del consiglio di amministrazione dell'Auto Union.\nNacque anche un nuovo emblema per l'Auto Union: ogni societ\u00e0 venne rappresentata da un cerchio e tutti e quattro formarono quello che oltre trent'anni dopo sarebbe divenuto l'attuale stemma dell'Audi. \nDurante gli anni trenta, in piena era Auto Union, la Horch benefici\u00f2 di ulteriori innovazioni tecniche, specie al comparto sospensioni, dove l'avantreno divenne a ruote indipendenti, mentre il retrotreno ad assale rigido lasci\u00f2 il posto ad un pi\u00f9 raffinato ponte De Dion. Uno dei modelli pi\u00f9 noti dell'epoca fu la Horch 830, introdotta nel 1933 ed equipaggiata inizialmente con un V8 da 3 litri (uno dei primi V8 europei ed il primo in assoluto per la Horch), poi passato a 3.25 litri ed infine a 3.5 litri. La 830 fu sostituita nel 1938 dalla 930V, strettamente imparentata con il modello uscente, ma con un motore cresciuto a 3.8 litri. Dalla \"930V\" avrebbero dovuto derivare anche la berlina aerodinamica \"930S\" e la limousine \"930L\", svelati al Salone dell'automobile di Berlino del 1939 solo come prototipi, ma rimasti anche tali a causa dello scoppio della seconda guerra mondiale.\nLa Seconda Guerra Mondiale ed il periodo post-bellico.\nDurante la guerra, la Horch riconvert\u00ec la sua produzione automobilistica a quella di autocarri militari \"Einheits-PKW\" ed autoambulanze, esattamente come fece venticinque anni prima, durante il precedente conflitto. Vi furono anche altre novit\u00e0 nella produzione bellica della Horch, come ad esempio quella dei fuoristrada. Venne inoltre data grande importanza alla produzione di carri armati, cos\u00ec come di mezzi militari a quattro ruote sterzanti. Gi\u00e0 nella primavera del 1940, la normale produzione automobilistica venne completamente sospesa a favore di quella militare, imposta dal regime nazista, il quale legalizz\u00f2 l'obbligo di svolgere molte ore di straordinario e si giunse fino a 60 ore settimanali di lavoro. I modelli tipici della produzione Horch di quel periodo furono gli autocarri-fuoristrada Typ 901, costruiti anche in versione K\u00fcbelwagen. Furono anche utilizzati autotelai risalenti a vecchie produzioni Horch di anni prima, autotelai che vennero ricarrozzati per esigenze belliche. Ad esempio, alcuni telai di Horch 8 vennero ricarrozzati come autoambulanze. Altri veicoli militari per trasporto persone furono il Typ 108.\nA partire dal 1943 la produzione dei veicoli per trasporto di persone cess\u00f2 e cominci\u00f2 quella di semicingolati Sd.Kfz. 11 prodotti su licenza della Hansa-Lloyd e motorizzati con propulsori Maybach. La produzione Horch ebbe termine quando due pesanti bombardamenti alleati, risalenti al 7 ottobre 1944 ed al 19 marzo 1945, rasero al suolo met\u00e0 dello stabilimento Horch.\nAlla fine della seconda guerra mondiale, gli stabilimenti Horch/Auto Union erano gravemente danneggiati dalle bombe: a partire dal 1\u00ba luglio 1945, la Sassonia ed altre zone limitrofe passarono sotto il controllo dell'Unione Sovietica, la quale, tramite un referendum, ottenne di espropriare tutti gli apparati industriali dell'intero territorio. Le macerie conseguenti alla guerra furono accatastate e gli stabilimenti ancora intatti, completamente o in parte, furono smantellati dall'autorit\u00e0 amministrativa sovietica (SMAD), oppure furono lasciati integri per permettere la produzione di veicoli in grado di riavviare la ricostruzione. A quest'ultima categoria appartenne l'ex-stabilimento della Horch, che venne inglobato nel colosso della IFA e venne destinato alla produzione di trattori (tipo: RS01) e di camion della serie H3 fino al 1954. Nel 1955 la IFA fu assorbita dalla AWE, cosicch\u00e9 lo stabilimento Horch fu destinato alla produzione di una nuova vettura di prestigio, con l'intenzione di riportare agli antichi splendori la produzione automobilistica del marchio di Zwickau. Nel 1956 fu presentata la Sachsenring P240, una vettura inizialmente proposta con il marchio Horch, che cos\u00ec torn\u00f2 alla luce. Ma nel 1957, da Ingolstadt, alcuni vecchi membri del vecchio direttivo Auto Union ed ora al vertice della DKW rinata in Baviera, intentarono una causa per utilizzo abusivo del marchio Horch e la vinsero. Essi infatti erano ancora legalmente detentori del marchio Horch. In questo modo, la P240 dovette essere commercializzata con il marchio Sachsenring. Fu questa l'ultima volta in cui il marchio Horch fu utilizzato. In seguito, l'ex-stabilimento Horch di Zwickau fu utilizzato per la produzione della Trabant. Quanto alla Auto Union, essa venne rilevata durante la seconda met\u00e0 degli anni cinquanta dalla Daimler-Benz, che intravedeva nell'azienda di Ingolstadt la possibilit\u00e0 di sbocchi commerciali in segmenti di mercato inferiori a quelli solitamente presidiati dalla Casa di Stoccarda."}
{"id": "3009645", "revid": "767487", "url": "https://it.wikipedia.org/wiki?curid=3009645", "title": "Wish (Joshua Redman)", "text": "Wish \u00e8 il secondo album del sassofonista jazz Joshua Redman, registrato e pubblicato nel 1993.\nI due brani dal vivo sono stati registrati al Village Vanguard di New York."}
{"id": "3009650", "revid": "149466", "url": "https://it.wikipedia.org/wiki?curid=3009650", "title": "Santa Vilgefortis", "text": ""}
{"id": "3009662", "revid": "254059", "url": "https://it.wikipedia.org/wiki?curid=3009662", "title": "Tamagodon", "text": "Il , \u00e8 un piatto tipico della cucina giapponese, \u00e8 una delle forme pi\u00f9 famose di donburi.\nPreparazione.\nSi prepara un uovo strapazzato e della salsa dolce, si versa il tutto in una ciotola di riso caldo. "}
{"id": "3009664", "revid": "149466", "url": "https://it.wikipedia.org/wiki?curid=3009664", "title": "San Vitone", "text": ""}
{"id": "3009672", "revid": "729019", "url": "https://it.wikipedia.org/wiki?curid=3009672", "title": "Miles de Noyers", "text": "Figlio di Miles V e di Marie de Chatillon, fu gran maggiordomo di Francia e portaorifiamma; serv\u00ec con distinzione sotto Filippo V e Carlo IV, e sotto Filippo VI nelle campagne di Fiandre e di Guascogna della guerra dei cent'anni.\nBiografia.\nFu presente con Foucaud du Merle alla prima seduta del parlamento di Tolosa. Filippo il bello lo invi\u00f2 nel 1305 con il connestabile Gaucher de Ch\u00e2tillon per porre termine alla disputa tra il vescovo e gli abitanti di Beauvais e in quello stesso anno, a ricompensa dei suoi servigi, gli assegn\u00f2 una rendita di 200 lire tornesi dal tesoro reale. Nel luglio successivo fu inviato a Bordeaux con Guillaume de Martign\u00e9 e Guillaume de Cortebuze per dirimere la controversia tra il sovrano e il re d'Inghilterra riguardo al castello di Mauleon.\nFu tra i signori nominati da Luigi X per trattare la pace con Luigi di Nevers, figlio di Roberto di Dampierre, ratificata nel maggio 1315. Fu uno degli esecutori testamentari di Filippo il Bello, e ricevette un'ulteriore rendita di 200 lire, confermata poi da Filippo V, cui rese molti servigi, particolarmente durante la guerra di Fiandra del 1318. Dopo la morte di Filippo V prest\u00f2 i propri servigi al suo successore Carlo IV, il quale lo invi\u00f2 presso il Papa ad Avignone nell'aprile 1322 e quindi nelle Fiandre nell'ottobre seguente. Fu tra i componenti della commissione che stipul\u00f2 una tregua con l'Inghilterra il 26 maggio 1325, cui segu\u00ec un trattato di pace il 31 dello stesso mese. Il sovrano gli confer\u00ec il ruolo di portatore dell'Orifiamma nel novembre 1325, e lo invi\u00f2 con numerosi armati in Guascogna contro gli inglesi; gli riconobbe una ricompensa di 5\u00a0000 lire tornesi con lettera del 17 novembre 1317, reiterata l'anno successivo.\nNon fu meno tenuto in considerazione alla corte di Filippo VI, che segu\u00ec nelle Fiandre prendendo parte alla battaglia di Cassel del 1328, dove portava l'Orifiamma. Il sovrano gli confer\u00ec una rendita di 400 lire tornesi su svariate terre, lo fece entrare nel 1332 nel Gran Consiglio con un compenso di 2\u00a0000 lire, e lo nomin\u00f2 \"Grand bouteiller de France\" dopo la morte di Henri de Sully verso il 1336.\nLe ingenti spese sostenute per prendere parte alle numerose campagne, nonostante le laute ricompense ottenute, lo costrinsero, nel 1339, a far ricorso al sovrano: ne ottenne alcune lettere, che imponevano ai creditori di esigere quanto dovuto solo dopo la sua morte, rivalendosi sui beni mobili e le rendite dei beni immobili.\nNel 1342 il re lo invi\u00f2 per quattro mesi sulla frontiera tra le Fiandre e l'Hainaut, a discutere i termini di un trattato con l'Inghilterra e i suoi alleati.\nFu presente alla battaglia di Cr\u00e9cy nel 1346 dove port\u00f2 ancora l'Orifiamma; mor\u00ec, in et\u00e0 avanzata, nel settembre 1350."}
{"id": "3009677", "revid": "1566286", "url": "https://it.wikipedia.org/wiki?curid=3009677", "title": "Andrea Bosic", "text": "Biografia.\nNato in Slovenia, nel 1919 si trasfer\u00ec a Roma dove frequent\u00f2 i corsi di recitazione dell'Accademia Nazionale d'Arte Drammatica, ottenendo il diploma nel 1945 e iniziando subito a lavorare in teatro. Il debutto fu nella Compagnia di Anna Magnani con la commedia \"Maya\", per la regia di Orazio Costa; successivamente lavor\u00f2 con Vittorio Gassman, Paola Borboni e Giorgio Strehler presso il Piccolo Teatro di Milano.\nFu molto attivo nei lavori televisivi della RAI dal 1956, sia in commedie che negli sceneggiati tipici del periodo; meno importante la sua presenza nella prosa radiofonica.\nNel cinema inizi\u00f2 a recitare nel 1951, diretto da Baccio Bandini, nel film \"Amo un assassino\", prima pellicola di una lunga serie di lavori, dove pass\u00f2 attraverso varie tipologie di tematiche tra l'avventuroso, il poliziesco, il peplum e il western (tra cui \"Uccidi o muori\" del 1966).\nChiuse l'attivit\u00e0 alla fine degli anni '80. Trascorse gli ultimi anni della sua vita a Bologna presso la Casa di Riposo per Artisti Drammatici Lyda Borelli, unica struttura in Italia riservata ad ex attori/attrici di teatro e di cinema."}
{"id": "3009691", "revid": "767487", "url": "https://it.wikipedia.org/wiki?curid=3009691", "title": "The Courage of Silence", "text": "The Courage of Silence \u00e8 un film muto del 1917 diretto da William P.S. Earle e interpretato da Alice Joyce. Tratto dal romanzo \"Who Shall Cast the Stone?\" di Milton Nobles e prodotto dalla Vitagraph Company of America, il film venne presentato in prima a New York il 28 gennaio 1917, uscendo nelle sale il 12 febbraio.\nTrama.\nTrovandosi a Londra per lavoro, un uomo di affari statunitense si innamora della moglie dell'ambasciatore spagnolo. Tornato a casa, Bradley (questo il suo nome) non riesce a dimenticare Mercedes e decide di rivederla. Tornato a Londra, scopre che la donna \u00e8 stata maltrattata dal marito. Allora la convince a lasciarlo e a partire con lui, senza per\u00f2 rivelarle che pure lui \u00e8 sposato. Quando Mercedes lo scopre, non volendo frapporsi tra marito e moglie, decide di andarsene, rifugiandosi in un convento. Bradley, non riuscendo pi\u00f9 a ritrovarla, parte per l'Africa, mentre la moglie parte alla sua ricerca con i bambini, ma questi cadono vittime di un'epidemia. Mercedes che, nel frattempo, \u00e8 diventata infermiera, si trova a curarli e cos\u00ec scopre chi sono. La donna rinuncer\u00e0 a Bradley, riunendolo alla famiglia.\nProduzione.\nIl film fu prodotto dalla Vitagraph Company of America con il titolo di lavorazione \"Who Shall Cast the First Stone\". Fu girato nel 1916.\nDistribuzione.\nIl film venne presentato in prima a New York il 28 gennaio 1917, uscendo nelle sale il 12 febbraio. \nIl copyright del film, richiesto dalla The Vitagraph Co. of America, fu registrato il 5 febbraio 1917 con il numero LP10119.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "3009692", "revid": "767487", "url": "https://it.wikipedia.org/wiki?curid=3009692", "title": "Triana (gruppo musicale)", "text": "Triana \u00e8 un gruppo musicale spagnolo attivo tra la met\u00e0 degli anni settanta e l'inizio degli anni ottanta. Il loro genere musicale pu\u00f2 essere considerato rock progressivo e psichedelico. La loro caratteristica principale sta nell'essere riusciti a fondere alcune caratteristiche del flamenco con la musica rock. Il gruppo era formato da Jes\u00fas de la Rosa Luque (voce e tastiere), Eduardo Rodr\u00edguez Rodway (cori e chitarra) e Juan Jos\u00e9 Palacios \"Tele\" (batteria). L'identit\u00e0 del gruppo era fortemente legata al territorio e alla cultura dell'Andalusia, la regione di origine dei componenti, ed il nome stesso del gruppo era riferito ad una omonima zona di Siviglia.\nStoria del gruppo.\nIl gruppo si forma nel 1974 e lentamente inizia a sviluppare uno stile proprio che pi\u00f9 tardi verr\u00e0 definito \"Rock Andaluz\". La loro musica risente chiaramente delle influenze del rock progressivo e psichedelico degli anni settanta, ma si mescola in modo del tutto nuovo con i suoni della musica tradizionale spagnola (soprattutto il flamenco). Il loro primo album \"El Patio\" (il cortile), del 1975, riscuote un notevole successo nonostante la scarsa promozione, e apre la strada ad altri due lavori successivi sullo stesso stile: \"Hijos del agobio\" (Figli dell'oppressione) e \"Sombra y luz\" (Ombra e luce). Dagli anni ottanta il gruppo registra altri tre album che per\u00f2 assumono sonorit\u00e0 decisamente pi\u00f9 commerciali. \nIl gruppo si sciolse in seguito alla morte del cantante e mente creativa del gruppo Jes\u00fas de la Rosa Luque, avvenuta all'et\u00e0 di 35 anni il 14 ottobre 1983 in un incidente stradale nei pressi di Burgos.\nPi\u00f9 recentemente, nel 2002, \u00e8 scomparso anche il batterista del gruppo Juan Jos\u00e9 Palacios \"Tele\".\nDiscografia.\nDurante il loro periodo di attivit\u00e0 i Triana registrarono sei album in studio ma, negli anni successivi al loro scioglimento, furono messe in commercio anche alcune raccolte a loro dedicate."}
{"id": "3009694", "revid": "767487", "url": "https://it.wikipedia.org/wiki?curid=3009694", "title": "Mood Swing", "text": "Mood Swing \u00e8 il terzo album del sassofonista jazz Joshua Redman, registrato e pubblicato nel 1994.\nTutti i brani sono stati scritti da Redman stesso."}
{"id": "3009699", "revid": "339392", "url": "https://it.wikipedia.org/wiki?curid=3009699", "title": "Anno 2000, la corsa della morte", "text": ""}
{"id": "3009702", "revid": "767487", "url": "https://it.wikipedia.org/wiki?curid=3009702", "title": "Spirit of the Moment - Live at the Village Vanguard", "text": "Spirit of the Moment - Live at the Village Vanguard \u00e8 un doppio album live del sassofonista jazz Joshua Redman, registrato e pubblicato nel 1995."}
{"id": "3009708", "revid": "149466", "url": "https://it.wikipedia.org/wiki?curid=3009708", "title": "San Walhero", "text": ""}
{"id": "3009709", "revid": "1543377", "url": "https://it.wikipedia.org/wiki?curid=3009709", "title": "Armand Bouchart", "text": "Armand Bouchart era un cavaliere templare che comand\u00f2 una piccola guarnigione durante la dominazione templare di Cipro nel 1192.\nBiografia.\nPoco \u00e8 conosciuto su Bouchart oltre il periodo che Cipro era governata dal Gran Maestro Templare, Robert de Sabl\u00e9, che, all'epoca non era in grado di lasciare sull'isola una grande forza, dato che l'esercito serviva altrove. Tutto quel che rimase a Cipro furono dai 14 ai 20 Templari. Che erano in grado di comandare scarsamente l'isola. Gli uomini mandati erano soldati e non amministratori. Poco dopo l'arrivo a Cipro, l'arroganza dei Templari si fece mostrare. Disprezzavano i baroni e i cittadini locali e iniziarono a prendere ci\u00f2 che volevano.\nQuesti maltrattamenti presto divennero insopportabili e il popolo si rivolt\u00f2. Bouchart e i suoi cavalieri si rifugiarono nel castello templare per raggrupparsi. Uscirono fuori dal castello in armatura completa e assaltarono i ciprioti. Il massacro dur\u00f2 pochi minuti, e la rivolta venne momentaneamente soffocata. Bouchart quindi disse a de Sabl\u00e9 che i suoi pochi uomini erano insufficienti per tenere l'isola in caso di ulteriori rivolte, che gi\u00e0 si preannunciavano. Venne allora deciso che l'isola di Cipro venisse consegnata nelle mani di Guido di Lusignano."}
{"id": "3009712", "revid": "767487", "url": "https://it.wikipedia.org/wiki?curid=3009712", "title": "Freedom in the Groove", "text": "Freedom in the Groove \u00e8 il sesto album del sassofonista jazz Joshua Redman, registrato e pubblicato nel 1996.\nTutti i brani sono stati scritti da Redman stesso."}
{"id": "3009721", "revid": "1305772", "url": "https://it.wikipedia.org/wiki?curid=3009721", "title": "PyMOL", "text": "PyMOL \u00e8 un software libero di grafica 3D utilizzato per la rappresentazione di biomolecole in biochimica e bioinformatica. Oltre all'uso pi\u00f9 importante nella biologia strutturale, formati di dati comuni consentono a PyMOL di girare su sistemi operativi diversi, con un rendering della grafica di alta qualit\u00e0. La parte iniziale del nome, \"Py\", si riferisce al linguaggio di programmazione Python utilizzato dal programma.\nOltre alle versioni per Linux, Microsoft Windows e macOS sono disponibili anche versioni per IRIX e Solaris. Il programma \u00e8 di solito installato su singoli computer, ma pu\u00f2 essere installato su un file server per una rete locale soprattutto su Linux e Unix.\nStoria.\nPyMOL \u00e8 stato sviluppato dal biofisico statunitense Warren Lyford DeLano a partire dal 1998 e reso disponibile su Internet nel 2000. La sua intenzione era di creare un piccolo programma gratuito di facile utilizzo per la ricerca accademica e l'industria farmaceutica allo scopo di produrre le immagini in 3D di molecole di piccole dimensioni e grandi proteine o acidi nucleici ad alta risoluzione. Un prerequisito per il successo di PyMOL era costituito dalla possibilit\u00e0 di essere utilizzato da diversi sistemi operativi. Con la fondazione della \"DeLano Scientific LLC\" nel 2003 PyMOL era stato commercializzato rinunciando alla strategia open source.\nNell'agosto 2006, la \"DeLano Scientific\", rese disponibile il download controllato di una versione precompilata di PyMOL. L'accesso a queste versioni \u00e8 controllato con l'acquisizione delle licenze. I prezzi della sottoscrizione variano a seconda della categoria in cui rientra l'acquirente, ad esempio se l'utilizzo \u00e8 previsto in ambito accademico piuttosto che industriale. Inoltre, \u00e8 disponibile anche una versione gratuita di PyMOL, dove l'utente d\u00e0 un contributo volontario di sponsorizzazione. In generale, \u00e8 permesso l'uso libero da parte degli studenti e degli insegnanti in scuole e universit\u00e0.\nL'8 gennaio 2010 il progetto PyMOL, dopo la morte di Delano, \u00e8 stato acquistato dall'azienda \"Schr\u00f6dinger LLC\" che continuer\u00e0 a sostenere attivamente la comunit\u00e0 open source di PyMOL."}
{"id": "3009723", "revid": "767487", "url": "https://it.wikipedia.org/wiki?curid=3009723", "title": "Timeless Tales (For Changing Times)", "text": "Timeless Tales (For Changing Times) \u00e8 il settimo album del sassofonista jazz Joshua Redman, registrato e pubblicato nel 1998.\nTutti gli interludi sono stati composti ed arrangiati da Redman stesso."}
{"id": "3009726", "revid": "336956", "url": "https://it.wikipedia.org/wiki?curid=3009726", "title": "Canna rigata", "text": ""}
{"id": "3009729", "revid": "599013", "url": "https://it.wikipedia.org/wiki?curid=3009729", "title": "Fabio Morrone", "text": "Carriera.\nProdotto del vivaio trevigiano, esordisce in A1 nel 1985. Dopo le stagioni nella Benetton passa alla Pallacanestro Trapani dove partecipa all'ascesa del basket siciliano con la Pallacanestro Trapani con le due promozioni in A2 e A1. Nel 1992 \u00e8 campione d'Italia con la Benetton Treviso."}
{"id": "3009732", "revid": "709565", "url": "https://it.wikipedia.org/wiki?curid=3009732", "title": "DoDo, the Kid from Outer Space", "text": "DoDo, The Kid from Outer Space (in italiano \"DoDo, il ragazzo dallo spazio\") \u00e8 una serie di cartoni animati realizzati dallo studio di animazione britannico Halas and Batchelor. Il personaggio protagonista della serie fu creato da Lady Stearn Robinson. Tutta la serie \u00e8 composta da 78 episodi, trasmessi in televisione in USA tra il 1965 e il 1970. Una parte della serie venne trasmessa in Italia dalla Rai all'inizio degli anni settanta, con il titolo \"Dodo Dodissimo\". \nTrama.\nIl protagonista del cartone animato \u00e8 DoDo, un ragazzo extraterrestre giunto sulla Terra a bordo del suo disco volante. DoDo ha un aspetto umanoide, ma \u00e8 caratterizzato da due lunghe orecchie a punta, ciascuna delle quali termina con un'antenna; inoltre ha due eliche sotto i piedi. Altri personaggi che compaiono nella serie sono il professor Fingers, un eccentrico scienziato, e due ragazzi terrestri, Why e How."}
{"id": "3009735", "revid": "767487", "url": "https://it.wikipedia.org/wiki?curid=3009735", "title": "Captured Live!", "text": "Captured Live! \u00e8 il primo album live del sassofonista jazz Joshua Redman, registrato e pubblicato nel 1994."}
{"id": "3009746", "revid": "984922", "url": "https://it.wikipedia.org/wiki?curid=3009746", "title": "Trinity (serie televisiva 2009)", "text": "Trinity \u00e8 una serie televisiva britannica drammatica trasmessa dal 20 settembre all'8 novembre 2009 sul canale ITV2. In Italia la serie \u00e8 trasmessa dal 15 marzo 2013 sul canale La3.\nLa serie narra le vicende di un gruppo di studenti del misterioso \"Trinity College\", appartenente alla \"Bridgeford University\". Le riprese si sono svolte prevalentemente nell'universit\u00e0 londinese \"Royal Holloway\".\nTrama.\nAl pluricentenario Trinity College inizia un nuovo anno accademico, ma questa volta, a differenza degli anni precedenti, vengono ammessi ai corsi di studi anche agli studenti meno privilegiati. Tra questi vi \u00e8 Charlotte Arc, il cui padre Richard, ex professore della scuola, \u00e8 stato trovato morto due settimane prima in misteriose circostanze. Convinta che la sua morte sia legata al college, Charlotte decide di far emergere la verit\u00e0, scoprendo in poco tempo che al Trinity non tutto \u00e8 come sembra: dietro al lusso, infatti, c'\u00e8 un mondo nascosto governato da rigidi codici di condotta e societ\u00e0 segrete, tra le quali la pi\u00f9 influente \u00e8 il Dandelion Club, che riunisce gli studenti pi\u00f9 ricchi ed \u00e8 diretto da Dorian Gaudain, figlio di Lord Ravensby. Oltre a Charlotte, tra i nuovi studenti arrivati al college ci sono Theo Mackenzie, un ragazzo di origini modeste rispetto agli standard del Trinity, la svampita amante della poesia Maddy Talbot, la fredda e algida cugina di Dorian, Rosalind Gaudain, e Angus e Raj. Quando il vogatore della squadra del collage, Ross Bonham, viene trovato morto, inizia a verificarsi una serie di misteriosi avvenimenti."}
{"id": "3009748", "revid": "344646", "url": "https://it.wikipedia.org/wiki?curid=3009748", "title": "Dodo Dodissimo", "text": ""}
{"id": "3009751", "revid": "149727", "url": "https://it.wikipedia.org/wiki?curid=3009751", "title": "Mulda/Sachsen", "text": ""}
{"id": "3009752", "revid": "149727", "url": "https://it.wikipedia.org/wiki?curid=3009752", "title": "Mulda", "text": ""}
{"id": "3009755", "revid": "767487", "url": "https://it.wikipedia.org/wiki?curid=3009755", "title": "Chandela", "text": "I Chandela sono un clan Rajput di fede ind\u00f9 del Rajasthan, Haryana, Uttar Pradesh, una dinastia che regn\u00f2 gran parte della regione Bundelkhand nell'India centrale dal X al XIII secolo d.C.\nLa dinastia Chandela \u00e8 famosa nella Storia dell'India per il re Vidyadhar, che ha respinto gli attacchi di Mahmud di Ghazna.\nIl suo amore per le sculture si palesa con il gruppo di monumenti Khajuraho (Ora patrimonio dell'umanit\u00e0) e il Forte Kalinjar "}
{"id": "3009757", "revid": "767487", "url": "https://it.wikipedia.org/wiki?curid=3009757", "title": "Womanhood, the Glory of the Nation", "text": "Womanhood, the Glory of the Nation \u00e8 un film muto del 1917 diretto da James Stuart Blackton e William P.S. Earle. Prodotto dalla Vitagraph Company of America aveva come interpreti Alice Joyce, Harry T. Morey, Naomi Childers, Joseph Kilgour, Walter McGrail, Mary Maurice, James Morrison. Nel film appaiono nel ruolo di loro stessi anche i presidenti degli Stati Uniti Theodore Roosevelt e Woodrow Wilson.\nIl personaggio di Jane Strong, interpretato da Naomi Childers, \u00e8 una caratterizzazione moderna di Giovanna d'Arco.\nTrama.\nViaggiando in Europa, Mary Ward affascina il conte Dario di Ruritania che la chiede in sposa. Promettendogli una risposta, Mary ritorna negli Stati Uniti via Manila. Passando per le Filippine, viene a sapere che New York \u00e8 stata attaccata a sorpresa dalla Ruritania e, nel corso dell'attacco, sua madre e sua sorella sono rimaste uccise. Paul Strong, un politico statunitense, riaccompagna Mary in patria e a New York apre una campagna per riorganizzare l'esercito. La sorella di Paul, Jane, che si presenta ai raduni impersonando Giovanna d'Arco per infiammare gli animi dei patrioti, viene uccisa. Mary usa il fascino che esercita su Dario, il cui padre \u00e8 a capo delle forze della Ruritania, per carpirgli segreti militari. Tra reduci feriti - come Philip, il fratello di Mary, cieco di guerra -, spionaggio e battaglie, gli Stati Uniti riescono a vincere la guerra guidati alla vittoria da Paul. Lui e Mary, abbracciati a New York, osservano ora felici una citt\u00e0 nuovamente prospera e in pace.\nProduzione.\nIl film fu prodotto dalla Vitagraph Company of America come sequel de \"L'invasione degli Stati Uniti\" (\"The Battle Cry of Peace\") e, in origine, il titolo del film avrebbe dovuto essere \"The Battle Cry of War\". James Stuart Blackton ha firmato il film come regista, produttore e supervisore della pellicola, conosciuta anche come \"Womanhood\".\nSecondo la stampa, il film era stato concepito in origine dall'ex presidente Roosevelt, che diede molti suggerimenti e consigli durante la sua lavorazione. Wally Van, un altro regista della Vitagraph, avrebbe girato insieme al suo cameraman da un pallone riprese aeree di esplosioni a Pittsfield, nel Massachusetts, mentre le scene di battaglia furono girate di seguito, ma non si sa di sicuro se le scene di Van siano poi state inserite nel montaggio finale. Durante le scene di battaglia girate alle Fox Hills, nei pressi di Grasmere, a Staten Island, il regista William P.S. Earle rimase seriamente ferito da una mina esplosa in anticipo. Alle scene di guerra presero parte un reparto di artiglieria della Guardia costiera, la polizia di Fort Wadsworth, un campo di addestramento di New York e un reparto di Brooklyn.\nDistribuzione.\nIl copyright del film, richiesto dalla Vitagraph Co. of America riportando il titolo \"Womanhood\", fu registrato il 17 marzo 1917 con il numero LP10406.&lt;br&gt;\nUna versione del film in otto rulli venne proiettata in anteprima a Filadelfia il 19 marzo 1917 e poi presentata, in prima a New York, il 1\u00ba aprile. In seguito, la pellicola venne rimontata in una versione ridotta di cinque rulli per essere distribuita nelle sale dalla Greater Vitagraph (V-L-S-E) (con il nome V-L-S-E Inc.).\nNon si conoscono copie ancora esistenti della pellicola che viene considerata presumibilmente perduta.\nDate di uscita.\nAlias"}
{"id": "3009767", "revid": "767487", "url": "https://it.wikipedia.org/wiki?curid=3009767", "title": "Pieter van den Keere", "text": "Biografia.\nFiglio del tipografo Hendric van den Keere, le sue prime tavole si possono trovare in John Norden \"Speculum Britanniae\" (1593), tra cui alcune viste aeree di Londra e Westminster Abbey. Fuggito a Londra a causa di disordini religiosi e persecuzione, lavor\u00f2 come incisore e cartografo, e durante la sua vita incise molte mappe per i cartografi del suo tempo. Nel 1599 incise le mappe per le 44 contee inglesi e del Galles che furono pubblicate fra il 1605 e il 1610 e produsse anche un atlante dei Paesi Bassi e l'Atlas minor, un'edizione tascabile conosciuta anche come \"Miniature speeds\" dal momento che usava le indicazioni delle mappe pi\u00f9 grosse di John Speed. L'Atlante dei Paesi Bassi \"\"Germania inferior\" fu inciso nel 1617, riportante il suo nome come editore e la sua firma su differenti mappe. In aggiunta a diverse topografie, inclusa quella di Amsterdam (1618) e Norimberga (1619), Pieter van der Keere incise una mappa del mondo (\"Nova totius terrarum orbis\"...\") nel 1621, che fu stampata da Johannes Janssonius ad Amsterdam. In base a delle evidenze risultanti da un inventario risalente al 1623 che mostra molti lavori di questo tipo, parrebbe che Van den Keer gestisse un'attivit\u00e0 di incisioni sin dal 1620. Pieter van den Keere torn\u00f2 in Olanda nel 1596 e si stabil\u00ec ad Amsterdam, dove visse e lavor\u00f2 fino alla morte. Oltre alla sua attivit\u00e0 come incisore, divento' un editore nel 1609."}
{"id": "3009776", "revid": "767487", "url": "https://it.wikipedia.org/wiki?curid=3009776", "title": "Within the Law", "text": "Within the Law \u00e8 un film del 1917 diretto da William P.S. Earle e interpretato da Alice Joyce.\nProdotto dalla Vitagraph Company of America, il film usc\u00ec nelle sale il 29 aprile 1917. Tratto da un lavoro teatrale di grande successo, fu portato sullo schermo altre tre volte: da Norma Talmadge nel 1923, Joan Crawford in \"Paid\" del 1930 e Ruth Hussey nel 1939 (\"Within the Law\").\nAdele de Garde era stata un'attrice bambina che aveva girato diversi film per la Biograph di Griffith e appare in molti dei suoi primi film.\nTrama.\nMary Turner lavora come commessa. Accusata di un furto, viene condannata ma il vero colpevole si chiama Gilder e la giovane giura di vendicarsi di lui. Passano quattro anni. Scontata la pena, Mary esce di prigione e trova lavoro presso Joe Garson, un truffatore e ladro. Conosce Dick, il figlio di Gilder, il quale si innamora di lei e la chiede in moglie. Lei accetta ma soltanto perch\u00e9 \u00e8 decisa a portare avanti la sua vendetta.\nIntanto Garson viene indotto a svaligiare la casa del vecchio Gelder. Ma la rapina finisce male, con Garson che uccide Eddie, il tipo che lo aveva spinto al furto per mettere in trappola sia lui che Mary. La donna, infatti, viene chiamata con una scusa nella casa di Gelder e vi giunge proprio nel momento in cui avviene l'omicidio. La polizia, che aveva predisposto la trappola, interviene e l'arresta. Ancora una volta innocente, Mary rischia di essere condannata nuovamente e questa volta per omicidio. Garson, per\u00f2, alla fine confessa. Finalmente libera, Mary si accorge di amare veramente il marito e rinuncia alla sua vendetta.\nProduzione.\nTratto da \"Within the Law\", un noto melodramma di Bayard Veiller presentato a Broadway nel 1912 con grande successo (il dramma rimase in scena con 541 repliche, il film fu prodotto dalla Vitagraph Company of America.\nDistribuzione.\nIl film usc\u00ec nelle sale statunitensi il 29 aprile 1917, distribuito dalla Greater Vitagraph (V.L.S.E., Inc). In Portogallo, usc\u00ec l'8 febbraio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "3009777", "revid": "435288", "url": "https://it.wikipedia.org/wiki?curid=3009777", "title": "Ellie Torres", "text": ""}
{"id": "3009778", "revid": "118331622", "url": "https://it.wikipedia.org/wiki?curid=3009778", "title": "Santa Caterina d'Alessandria (Cima da Conegliano)", "text": "Santa Caterina d'Alessandria \u00e8 un dipinto a olio su tela (152,2x77,8 e cm 41x84,9 la lunetta) realizzato nel 1502 dal pittore italiano Cima da Conegliano. \u00c8 conservato nella Wallace Collection di Londra.\nDescrizione.\nQuesto dipinto raffigura al centro la regina Santa Caterina d'Alessandria che fu martirizzata nel IV secolo per contrastare la persecuzione dei cristiani. La si pu\u00f2 identificare per la sua corona, un frammento della ruota su cui \u00e8 stata torturata e la palma simbolo della vittoria del cristiano sulla morte.\nL'opera in origine faceva parte del polittico commissionato per la Chiesa di San Rocco a Mestre, vicino a Venezia.\nEra affiancata dalle figure di San Sebastiano e San Rocco, comunemente invocate per proteggersi dalla peste.\nIn basso sul piedistallo della santa l'iscrizione: \"Joanis Babtiste CONEGLANESIS OPUS\".\nLa lunetta.\nIn alto nella lunetta \u00e8 rappresentata la Madonna col Bambino fra i santi Domenico e Francesco."}
{"id": "3009779", "revid": "119907024", "url": "https://it.wikipedia.org/wiki?curid=3009779", "title": "Paolo Emilio Pavolini", "text": "Biografia.\nProfessore di sanscrito nella facolt\u00e0 di Lettere dell'Universit\u00e0 di Firenze dal 1901 al 1935, \u00e8 considerato uno dei maggiori studiosi italiani del Novecento di lingue e letterature nordiche e orientali. Fu illustre indologo, ma scrisse anche di letteratura finlandese, estone, polacca, albanese e neogreca.\nEra figlio di Giovanni Pavolini, un insegnante di origini elbane, e di Lidia (o Lida) Vanneschi.\nNel 1910 cur\u00f2 la seconda traduzione del \"Kalevala\", l'unica esistente in ottonari, il metro del testo finnico.\nFu padre di Alessandro, una delle personalit\u00e0 pi\u00f9 importanti ed emblematiche del fascismo, di Corrado, giornalista, scrittore e critico d'arte, e nonno di Luca, giornalista e direttore de \"l'Unit\u00e0\" negli anni settanta.\nDel Pavolini traduttore e studioso insigne, Giacomo Devoto lod\u00f2 in particolare la \u00abnaturalezza armoniosa\u00bb nel comprendere i testi e nell'orientarsi nella produzione scientifica \u00ablussureggiante\u00bb del suo tempo, nonch\u00e9 la cultura \u00abradicata profonda invisibile, irriducibile a numeri di una bibliografia.\u00bb."}
{"id": "3009782", "revid": "1752782", "url": "https://it.wikipedia.org/wiki?curid=3009782", "title": "Storia di Cagliari", "text": "La storia di Cagliari riporta le principali vicende storiche relative al comune di Cagliari, dai pi\u00f9 antichi insediamenti umani neolitici, alla fondazione del primo centro urbano nella prima met\u00e0 del I millennio a.C., sino al giorno d'oggi.\nLa fondazione leggendaria.\nLo scrittore latino del III secolo Gaio Giulio Solino narra, nella sua opera \"De Mirabilus Mundi\", che la citt\u00e0 di Caralis venne fondata dall'eroe greco Aristeo, figlio del dio Apollo e della ninfa Cirene, giunto in Sardegna dalla Beozia:\nEpoca antica.\nInsediamenti pre-nuragici e nuragici.\nLe prime tracce di insediamento umano nel territorio dell'attuale cagliaritano, ceramiche cardiali dalla grotta di Sant'Elia e fondi di capanne, risalgono al 6000-4000 a.C. (neolitico antico). La fase successiva databile al 4000-3000 a.C. \u00e8 testimoniata dal ritrovamento di un vaso decorato ad impressione e da oggetti di ossidiana, rinvenuti presso una grotta situata nel Capo Sant'Elia. Alla seconda met\u00e0 del IV millennio a.C. risale invece la domus de janas situata nella zona di San Bartolomeo e i resti del villaggio che si estendeva ai piedi del monte Sant'Elia.\nAl periodo eneolitico (seconda met\u00e0 del III millennio a.C.) sono ascrivibili i ritrovamenti appartenenti alla cultura di Monte Claro (scoperti nel sito eponimo di Monte Claro in Cagliari) e del Vaso campaniforme (vasi e pugnali in rame della grotta di San Bartolomeo). Non lontano da Cagliari, nel territorio del comune di Decimoputzu, nel 1987 all'interno dell'ipogeo di Sant'Iroxi furono rinvenute 13 spade in rame arsenicale tipo El Argar databili al 1600 a.C. (Cultura di Bonnanaro) che costituiscono uno dei primi esempi di spada in Europa; sempre riferibili al bronzo antico sono alcuni reperti riportati alla luce nella grotta di Sant'Elia, nella grotta di San Bartolomeo e nella grotta del Bagno Penale.\nLa civilt\u00e0 nuragica, che in Sardegna vede la luce a partire dalla met\u00e0 del II millennio a.C., \u00e8 scarsamente rappresentata a Cagliari, probabilmente anche a causa del fatto che eventuali tracce sono state via via sommerse dalle tante \"Caralis/Cagliari\" che si succedettero nelle epoche successive. In quella che \u00e8 oggi l'area vasta di Cagliari sono stati ritrovati invece importanti reperti che testimoniano i legami fra la civilt\u00e0 nuragica e quella micenea, scoperti soprattutto nella zona di Sarroch (Nuraghe Antigori) e di Pula (rovine di Nora arcaica); il mito di Aristeo fondatore di Caralis potrebbe risalire proprio a questi antichi contatti. A tutt'oggi per\u00f2, nessuna struttura di epoca nuragica \u00e8 stata rinvenuta in citt\u00e0.\nIl periodo fenicio-punico.\nKrly sorse come emporio o stazione commerciale intorno al VII secolo a.C. quando i navigatori fenici incominciarono a frequentare la zona del golfo degli Angeli. Il brano del De Bello Gildonico di Claudiano che la descrive nel IV secolo d.C., la dice fondata dalla potente Tiro, citt\u00e0 dell'attuale Libano, che proprio nei primi secoli del I millennio a.C. sperimentava il periodo pi\u00f9 florido come potenza commerciale tra oriente ed occidente mediterraneo, e che fonder\u00e0 anche la citt\u00e0 di Cartagine. Il primo nucleo dell'antica Cagliari fenicia pare che si trovasse nei pressi dello stagno di Santa Gilla.\nNel periodo punico la citt\u00e0 assunse l'aspetto di un centro urbano vero e proprio e vennero edificati dei templi fra i quali il tempio dedicato alla dea Astarte che si trovava nei pressi del promontorio di Sant'Elia. La citt\u00e0 era dotata di due necropoli ad inumazione, una nord-occidentale che corrisponde alla necropoli di Tuvixeddu e una sud-orientale ubicata sul colle di Bonaria mentre il tophet, ossia la necropoli ad incinerazione dove venivano deposte le urne dei fanciulli, si trovava nell'area oggi denominata Campo Scipione-San Paolo.\nIl periodo romano.\n\"Krly\" divenne romana nel 238 a.C., all'indomani della prima guerra punica, quando la Sardegna venne occupata dall'esercito di Tiberio Sempronio Gracco. I romani costruirono un nuovo insediamento ad est della vecchia citt\u00e0 punica, il \"vicus munitus Caralis\" (ossia la cittadella fortificata di Caralis) menzionato da Publio Terenzio Varrone. I due agglomerati urbani si fusero poi nel corso del II secolo a.C.; a questo processo \u00e8 forse attribuibile la forma al plurale \"Carales\".\n\"Carales\" divenne capitale della provincia di Sardegna e Corsica dopo Nora e nel 46 a.C. (o nel 38 a.C. secondo altre fonti) venne elevata al rango di \"Municipium\" a seguito della guerra civile fra Giulio Cesare e Pompeo quando lo stesso Cesare le concesse questo status come riconoscimento per ringraziare la citt\u00e0 della sua fedelt\u00e0 durante il sanguinoso conflitto. Tutti i \"Caralitani\" ottennero la cittadinanza romana e furono iscritti alla trib\u00f9 Quirina. Il territorio della citt\u00e0 comprendeva la pianura del Campidano, verosimilmente fino a Sanluri.\nLa citt\u00e0, la pi\u00f9 importante e popolosa dell'isola e fra le pi\u00f9 importanti del bacino occidentale del Mediterraneo, era dotata di importanti collegamenti stradali con i principali centri dell'Isola quali \"Sulki\", con la strada costiera e con quella che attraversava la valle del Cixerri, \"Olbia\" e \"Tibula\" lungo la costa orientale, \"Turris\" e \"Tibula\" lungo la strada che ricalcava l'attuale Carlo Felice, ed infine una strada che attraversava centralmente l'isola fino alla costa settentrionale. Era dotata inoltre di un anfiteatro capace di contenere circa 10.000 spettatori, templi, terme, ville e acquedotti che la rifornivano di acqua sorgiva forse dalle fonti di Domusnovas e di \"Caput Aquas\", vicino a Villamassargia. Ma la citt\u00e0 era fornita fin dall'epoca punica anche di numerose e grandi cisterne scavate nella roccia, che si possono vedere tutt'oggi in varie parti della citt\u00e0.\nVi erano almeno tre aree cimiteriali, una che insistevea sulla necropoli punica di Tuvixeddu, un'altra tra la zona presso le chiese di San Lucifero e di San Saturno e il colle di Bonaria, ed una terza, lungo l'attuale viale Regina Margherita, ove erano sepolti i classiari, ovvero marinai, del distaccamento della Classis Misenensis che ebbe sede nel porto cittadino. All'uscita della citt\u00e0, lungo la via principale che portava verso Turris, accanto alla necropoli punica, furono costruiti mausolei sepolcrali, come quello dedicato ad Attilia Pomptilla, fatta edificare dal marito Cassio Filippo (conosciuta come Grotta della Vipera), con pareti ornate da un imponente ciclo di carmina in lingua greca e latina che possono essere considerati la prima opera letteraria prodotta in Sardegna e giunta fino ai nostri giorni, l'inizio della storia letteraria dell'isola.\nFra le principali attivit\u00e0 economiche ricopriva un ruolo primario quella dell'estrazione del sale che veniva estratto nelle saline fra Caralis e Quartu (attive ancora oggi) e poi esportato nelle altre province dell'Impero assieme al grano, alle pelli (conciate in stabilimenti prossimi al porto) e ad altri prodotti lavorati in Sardegna.\nLa citt\u00e0, anche nel periodo romano, bench\u00e9 amministrata dal prefetto della provincia, mantenne delle istituzioni di origine cartaginese come i \"Sufeti\" , magistrati che vennero eletti annualmente fino al periodo della concessione del \"municipium\". In tale occasione, secondo alcuni studiosi, fu coniata una moneta con i nomi degli ultimi due sufeti della citt\u00e0.\nCos\u00ec Claudio Claudiano descrisse la citt\u00e0 di Caralis, detta \"Urbs urbium\" (\"Citt\u00e0 delle citt\u00e0\") da Floro, nel IV secolo d.C. :\nL'Alto-medioevo.\nLa dominazione vandalica.\nSul finire del V secolo d.C., a seguito della conquista dell'isola da parte delle armate di Genserico, fin\u00ec in Sardegna l'epoca romana ed inizi\u00f2 quella vandalica; Caralis anche in epoca vandalica funse da capitale e sede diocesana della nuova provincia. Il re Trasamondo deport\u00f2 in citt\u00e0 vari ecclesiastici africani cattolici fra cui il vescovo San Fulgenzio da Ruspe, un ex funzionario pubblico vandalico che si convert\u00ec al cattolicesimo, e il vescovo Feliciano il quale trasport\u00f2 con s\u00e9 da Cartagine le spoglie di Sant'Agostino che vennero deposte in una chiesa, di cui oggi resta solo la piccola cripta, che sorgeva nella parte bassa dell'odierno Largo Carlo Felice. Intorno al monastero e alla chiesa del martire San Saturnino (patrono della citt\u00e0) si venne creando un cenacolo fondato da San Fulgenzio, menzionato dal diacono Ferrando, suo biografo, il quale soggiorn\u00f2 due volte, tra il 507 e il 523, nel monastero dotato di scriptorium \u00ab\"juxta Basilicam sancti martyris Saturnini, procul a strepitu civitatis\"\u00bb (\"vicino alla Basilica del santo martire Saturnino, lontano dal frastuono della citt\u00e0\"). Tra i Vescovi di Cagliari, il cui primo titolare, Sant'Avendrace, risulta attestato gi\u00e0 nell'ultimo quarto del I secolo d.C., vi fu San Lucifero, irriducibile difensore dell'ortodossia cattolica contro l'eresia Ariana. Anche il suo compagno di lotta Sant'Eusebio di Vercelli nacque a Cagliari. Nel 484 la sede era gi\u00e0 Arcivescovado e titolare della Primazia di Sardegna.\nNel 533 il gotico Goda, funzionario e governatore vandalo della Sardegna, si ribell\u00f2 al potere centrale e proclam\u00f2 un regno sardo indipendente di cui lui stesso assunse la reggenza, con capitale Caralis. Goda, per riuscire a mantenere questo nuovo regno, cerc\u00f2 appoggio internazionale e lo trov\u00f2 in Giustiniano, imperatore dell'Impero Romano d'Oriente. Il 22 giugno 533 le armate bizantine salparono da Costantinopoli con il duplice obiettivo di muovere guerra contro il Regno vandalico in Africa e di portare aiuto a Goda in Sardegna.\nZazo fratello del re Gelimero, malgrado l'incombente pericolo decise di partire in Sardegna e di soffocare la ribellione di Goda. Giunto nell'isola, prese Caralis e mise a morte Goda e i suoi seguaci. Nel mentre i bizantini erano sbarcati in Africa e avevano conquistato Cartagine ponendo formalmente fine al regno vandalico; Zazo tornato in Africa affront\u00f2 i bizantini ma venne sconfitto e ucciso. Cirillo si rec\u00f2 in seguito a Caralis dove mostr\u00f2 la testa mozzata di Zazo ai contingenti vandalici che presidiavano la citt\u00e0 i quali si arresero senza combattere. Ebbe cos\u00ec fine l'era vandalica e Caralis assieme a tutta l'isola pass\u00f2 sotto il dominio di Bisanzio.\nI periodo bizantino.\nCaralis bizantina (in greco bizantino \"K\u00e0ralis\", \u039a\u03ac\u03c1\u03b1\u03bb\u03b9\u03c2) divenne sede del \"praeses\" di Sardegna, parte della prefettura d'Africa, la provincia di cui facevano parte, oltrech\u00e9 la stessa Sardegna, la Corsica, il Nord Africa e la fascia costiera della Spagna sud-orientale. La popolazione cittadina di questo periodo si era ormai totalmente o quasi convertita al cristianesimo, mentre i riti pagani sopravvivevano in alcune zone del centro dell'isola. Dopo neanche vent'anni, la Sardegna pass\u00f2 per un breve periodo in mano agli Ostrogoti.\nI Goti.\nNell'inverno del 551, mentre nella penisola infuriava la guerra, contingenti di goti inviati dal re Totila occuparono la Corsica e la Sardegna. \u00c8 probabile che solo Caralis e alcune citt\u00e0 costiere vennero occupate stabilmente, mentre il resto dell'isola rimase verosimilmente estraneo a questo avvenimento. Giovanni, comandante bizantino in Libia, appresa la notizia, invi\u00f2 in Sardegna un corpo di spedizione per riprendere possesso dell'isola, ma giunti nei pressi di Caralis i bizantini furono sorpresi e decimati da un assalto della forte guarnigione germanica della citt\u00e0.\nLa breve fase gotica si concluse dopo circa un anno, nel 552, a seguito della definitiva sconfitta dei Goti nella penisola e la conseguente uccisione di Totila da parte del generale bizantino Narsete. Nel 553 Bisanzio prese nuovamente possesso di Caralis e della Sardegna.\nII periodo bizantino.\nCaralis, rioccupata dai bizantini, ridivenne capitale dell'isola e nel 599 sub\u00ec un tentativo di invasione da parte dei Longobardi la cui flotta, giunta in forze, sebbene riusc\u00ec a saccheggiare le coste cagliaritane, venne respinta dalle milizie locali. In tarda et\u00e0 giustinianea la basilica di San Saturnino venne riedificata in dimensioni monumentali sul precedente edificio fondato dal vescovo Fulgenzio. A confermare l'importanza di Caralis e della Sardegna (ultimo baluardo occidentale di Bisanzio) in questo periodo \u00e8 lo spostamento della zecca in citt\u00e0 a seguito della caduta di Cartagine, capitale dell'esarcato d'Africa, che venne conquistata dagli arabi nel 697.\nNei secoli seguenti Caralis sub\u00ec feroci attacchi da parte dei pirati saraceni, fatto che costrinse gli abitanti a cercare rifugio verso lo stagno di Santa Gilla dove fu fondato il borgo fortificato di Santa Igia. Di particolare importanza sono gli attacchi subiti da quel che rimaneva di Caralis nel 711 e nell'815, quando la citt\u00e0 venne saccheggiata dagli arabi, comunque sempre contrastati e tenacemente respinti dalla popolazione cittadina, lasciata oramai al proprio destino da Bisanzio. Fu forse per proteggerli da questi attacchi che il re longobardo Liutprando tra il 721 e il 725 fece traslare i resti di Sant'Agostino dalla chiesa cagliaritana nel quale erano deposti per trasferirli a Pavia dove sono conservati tutt'oggi.\nEpoca medioevale.\nIl giudicato di Cagliari e Santa Igia.\nNell'anno 827 gli arabi iniziarono la conquista della Sicilia, conclusa nell'arco di alcuni decenni. La Sardegna, gi\u00e0 ultima periferia occidentale di Bisanzio, si trov\u00f2 tagliata fuori dagli altri territori imperiali, coi mari sotto il controllo dei musulmani. Gi\u00e0 nell'anno 815, \"legati sardorum de Calari civitate dona ferentes\" (\"ambasciatori sardi dalla citt\u00e0 di Cagliari recanti doni\") si presentavano alla corte di Ludovico il Pio per chiedere aiuto. Nel 941 o 942, messaggeri dell'Arconte di Sardegna si recano a Cordova per trattare un'alleanza con il Califfo.. Nel 964 il suo Arcivescovo Citonato partecipa in Roma ad un concilio convocato dal Papa Leone VIII contro il suo avversario Benedetto VII, eletto in aperta sfida all'Imperatore Ottone I.. Segni questi di un allontanamento graduale dall'ecumene bizantina, peraltro impegnata nella diatriba iconoclasta.\nLa Sardegna dunque cominci\u00f2 a sganciarsi dalla sfera di Bisanzio a partire dall'VIII secolo e, verosimilmente, una dinastia di dignitari locali, i Lacon-Gunale, cominci\u00f2 a tramandarsi di padre in figlio la carica di Arconte, sia pure riconoscendo la suprema autorit\u00e0 politica nell'Imperatore di Costantinopoli. Nel 1015 circa l'isola sub\u00ec il tentativo di conquista da parte dei musulmani iberici comandati da Museto, e la sua capitale, Cagliari, sub\u00ec verosimilmente le devastazioni maggiori. Forse in tale occasione, la citt\u00e0 perse anche il controllo sull'intera isola. Infatti, nella seconda met\u00e0 dell'XI secolo, la Sardegna appare divisa in quattro regni o giudicati fra i quali il giudicato di Cagliari con capitale \"Santa Igia\" che gli studi pi\u00f9 recenti individuano nel quartiere intorno al Corso Vittorio Emanuele, quindi sulla parte pi\u00f9 occidentale dell'antica Caralis la quale quindi non fu mai abbandonata, conservando anzi un ulteriore complesso difensivo nella zona tra via XX Settembre e il viale Regina Margherita.\nSanta Igia era protetta da una cinta di mura e dal castello di San Michele ed era dotata di un porto lagunare che si affacciava sulla Scafa. Si stima che la sua popolazione si aggirasse sui 10.000-15.000 abitanti appartenenti a tutte le classi sociali.\nNell'XI secolo le vittorie dei Pisani e dei Genovesi contro i Saraceni nel bacino occidentale del Mediterraneo, resero pi\u00f9 sicura la navigazione e le coste, cos\u00ec in questo periodo i mercanti delle due repubbliche marinare incominciarono ad affacciarsi sulle piazze delle citt\u00e0 giudicali, finendo per condurre in prima persona la quasi totalit\u00e0 dei traffici commerciali da e verso l'isola.\nLa citt\u00e0 venne saccheggiata dai genovesi nel 1196, durante il regno di Guglielmo I Salusio IV. Nei primi del XIII secolo il pisano Lamberto Visconti, giudice di Gallura, ottenne con la minaccia delle armi dalla giudichessa Benedetta di Cagliari il colle situato ad est di Santa Igia dove, tra il 1216 e il 1217, alcuni mercanti pisani fondarono la rocca di Castel di Castro, cuore della Cagliari tardo-medioevale e moderna.\nNel 1258 a seguito della guerra fra il giudice di Cagliari Guglielmo III Salusio VI (che si era alleato con Genova e aveva cacciato i Pisani da Castel di Castro) e una coalizione composta dal comune di Pisa e dagli altri giudicati sardi, Santa Igia fu distrutta; in particolare furono rase al suolo le mura, il palazzo Giudicale e perfino la Cattedrale di Santa Cecilia. La citt\u00e0 rimase decenni senza una cattedrale fino al trasferimento del capitolo presso la chiesa di Santa Maria nel \"castrum\" pisano. Il giudicato di Cagliari venne smembrato fra i vincitori e il comune di Pisa mantenne il governo di Castel di Castro.\nCagliari pisana: Castel di Castro.\nL'odierna citt\u00e0 di Cagliari trae quindi le sue origini dal trasferimento del suo cuore politico e religioso e militare nella rocca fortificata di \"Castel di Castro\", edificata da un gruppo dai mercanti pisani nel 1216/17. Essa divenne il primo possedimento del Comune di Pisa in Sardegna. Castel di Castro contava circa 12.000 abitanti, prevalentemente pisani, ed era costituita da quelli che oggi sono diventati i quartieri storici di Cagliari ossia Castello e La Marina.\nLa citt\u00e0 era delimitata da possenti mura coadiuvate dalle torri dell'Elefante (edificata nel 1306/07) e di San Pancrazio (costruita nel 1304/05), progettate da Giovanni Capula, che sovrastavano i rispettivi accessi di porta dell'Elefante e porta di San Pancrazio a cui si aggiungevano la controporta del Leone e la porta dell'Aquila.\nIl Quartiere fortificato della Marina costituiva il collegamento fra il quartiere Castello propriamente detto e il porto di La Pola, localizzato nel punto dove oggi si trova la Via Roma.\nDopo la distruzione della capitale giudicale, nei due versanti est ed ovest ai piedi delle mura del Castello si formarono due borghi murati detti Villanova e Stampace, popolati dai profughi sopravvissuti di Santa Igia e da sardi provenienti dal resto del distretto cagliaritano che comprendeva, oltre Castel di Castro, i paesi di Quartu, Selargius, Sestu e Assemini.\nLa citt\u00e0 era governata direttamente da due \"\"castellani\" nominati di anno in anno dal comune di Pisa, coadiuvati da una sorta di parlamento popolare detto \"Consiglio degli anziani\". La legge era regolamentata dal \"Breve di Castel di Castro\", un codice amministrativo-legislativo e dal \"Breve del Porto Cagliaritano\"\" emanato il 15 marzo 1318, che regolamentava le attribuzioni commerciali.\nCagliari aragonese: Castell de C\u00e0ller.\nNel 1323 l'Infante Alfonso guid\u00f2 l'esercito catalano-aragonese alla conquista dei possedimenti pisani in Sardegna, comprendenti i territori appartenuti ai Giudicati di Cagliari e di Gallura, per legittimare l'egemonia aragonese sulla Sardegna a seguito dell'infeudazione papale del Regno di Sardegna ai re d'Aragona.\nLo scontro decisivo fra l'esercito catalano-aragonese e quello pisano avvenne il 29 febbraio del 1324, si svolse presso Lucocisterna (nei pressi di Elmas) e vide contrapporsi circa 11.000 aragonesi contro circa 7.000 pisani. I pisani subirono una disfatta e uscirono pesantemente sconfitti dalla battaglia che per\u00f2 non pregiudic\u00f2, almeno per un primo momento, il dominio pisano sulla citt\u00e0; gli aragonesi infatti, che avevano edificato un nuovo borgo fortificato sul colle di Bonaria, lasciarono la rocca di Castel di Castro infeudata agli stessi pisani.\nQuesta situazione si protrasse sino al 26-29 dicembre del 1325 quando i pisani, assieme ai genovesi, ripresero le armi contro gli aragonesi ma vennero nuovamente sconfitti in una battaglia navale svoltasi nel golfo degli Angeli fra la flotta pisano-genovese, guidata da Gaspare Doria, e quella aragonese, comandata dall'ammiraglio Francesco Carroz. Il colpo finale fu sferrato in gennaio quando gli aragonesi espugnarono il porto di La Pola e Stampace costringendo Pisa alla resa. Il 19 giugno 1326 i pisani furono quindi espulsi dal Castello casa per casa e le loro abitazioni vennero riassegnate agli iberici dimoranti nella rocca di Bonaria e a coloni provenienti dai territori della Corona d'Aragona, quasi tutti catalani.\nIl 25 agosto 1327 Giacomo II d'Aragona concesse alla citt\u00e0 di Castel di C\u00e0ller (Cagliari), elevata a citt\u00e0 regia, il \"ceterum\" , ossia un codice municipale identico a quello di Barcellona che garantiva agli abitanti del Castello gli stessi diritti degli abitanti della capitale catalana.\nLa citt\u00e0 fu amministrata fino al 1418 da un governatore centrale che faceva le veci del Re, in seguito questa figura venne sostituita da quella del vicer\u00e9. I vicer\u00e9 a Cagliari risiederanno fino al 1847 nel palazzo regio, risalente al 1337.\nEpoca rinascimentale e barocca.\nCagliari spagnola: C\u00e0ller.\nCol matrimonio di Ferdinando II di Aragona e Isabella di Castiglia, Cagliari e la Sardegna intera si legheranno sempre pi\u00f9 al nascente stato spagnolo. La lingua catalana rimase la lingua ufficiale delle Cortes del Regno, ma il suo uso vivo in citt\u00e0 gradualmente si estinse, sopraffatto dal sardo nell'uso quotidiano anche nella classe nobiliare e sostituito dallo spagnolo come lingua di cultura e di governo.\nLa citt\u00e0 si consolid\u00f2 come capitale del Regno e citt\u00e0 pi\u00f9 ricca e popolosa. In essa risiedeva il Vicer\u00e9, si adunavano le Cortes, il parlamento, si riuniva la Reale Udienza, la suprema magistratura giudicante. Oltre ad essere il principale per l'esportazione di merci sarde, il suo porto era tappa inevitabile nelle rotte dal mediterraneo centro-orientale verso la penisola iberica. Venne dotata di un imponente sistema difensivo di bastioni che la trasformarono nella piazzaforte chiave per il controllo del mediterraneo occidentale. Nel 1535 ricevette la visita dell'Imperatore Carlo V che, proprio nella rada cittadina, aveva radunato un'imponente flotta diretta alla conquista di Tunisi.\nLa vita culturale era vivace, tutt'altro che provinciale, perfettamente inserita nell'atmosfera culturale dell'Europa Asburgica: vi nacquero o vissero personaggi di elevata levatura come:\nVi era attiva anche una rinomata scuola pittorica detta \"Stampacina\" dal nome del quartiere ove erano le botteghe, che ebbe i suoi maggiori rappresentanti in Pietro Cavaro, il figlio Michele, Pietro Raxis il vecchio e Antioco Mainas. Nel 1607 fu istituita l'Universit\u00e0 e fu creato il primo ospedale pubblico. Ma la decadenza che l'impero spagnolo conobbe nella seconda met\u00e0 del XVII secolo colpi anche la citt\u00e0 e la espose alla grave epidemia di peste del 1652, dalla quale ebbe origine la Sagra di Sant'Efisio, tutt'oggi la pi\u00f9 importante manifestazione religiosa dell'isola.\nIl 25 luglio del 1668 in Via Canelles a Castello venne assassinato per vendetta il vicer\u00e9 Camarassa reo di aver istigato l'omicidio di Agostino di Castelv\u00ec, marchese di Laconi. Madrid invi\u00f2 tempestivamente delle truppe per sedare quella che veniva percepita come una rivolta contro la Spagna.\nEpoca settecentesca e ottocentesca.\nCagliari sabauda.\nNel 1718, dopo un breve dominio degli Asburgo d'Austria e una breve rioccupazione da parte degli spagnoli (1717), il Regno di Sardegna pass\u00f2 ai Savoia, rimanendo tuttavia un'istituzione autonoma rispetto agli altri stati continentali della dinastia (questo fino alla fusione perfetta del 1847), che giurarono di rispettare le antiche usanze e i privilegi dello Stato sardo. Ma il XVIII secolo fu l'epoca delle monarchie assolute, e la nuova casa regnante cerc\u00f2 gradualmente di trasformare l'antico regno creato dai re medievali aragonesi in uno stato pi\u00f9 adatto ai tempi moderni. Per mezzo secolo circa lo spagnolo rimase ancora la lingua ufficiale dell'autorit\u00e0. La capitale formale era ancora Cagliari, ma ora tutte le decisioni erano prese a Torino, residenza dei monarchi sabaudi. Nonostante tutto, la citt\u00e0 nell'et\u00e0 dei Lumi crebbe lentamente con la riorganizzazione dell'universit\u00e0, il rafforzamento del sistema difensivo, la ristrutturazione del Palazzo Reale e l'accesso ai mercati del Nord Italia e del resto d'Europa.\nNel 1792-1793, durante le guerre rivoluzionarie francesi, la Francia cerc\u00f2 di conquistare Cagliari per via del suo ruolo strategico nel Mediterraneo occidentale. Un esercito francese sbarc\u00f2 nella spiaggia del Poetto e da l\u00ec si mosse in direzione di Cagliari, ma i francesi furono sconfitti dai sardi che decisero di difendersi dall'esercito rivoluzionario. I cagliaritani speravano di ricevere qualche concessione dai Savoia in cambio della difesa della citt\u00e0, gli aristocratici di Cagliari chiesero un rappresentante sardo nel parlamento del regno. Quando i Savoia rifiutato qualsiasi concessione, gli abitanti di Cagliari si sollevarono contro i Savoia ed espulsero tutti i piemontesi dalla citt\u00e0. Questa insurrezione \u00e8 celebrata a Cagliari durante la \"Sa die de sa Sardigna\" (Il giorno della Sardegna) l'ultima settimana di aprile. Tuttavia, i Savoia ripresero rapidamente il controllo della citt\u00e0 dopo un periodo di autogoverno.\nNel 1798, allorquando francesi, guidati dal generale Barth\u00e9lemy Joubert, conquistarono il Piemonte istituendo la Repubblica Piemontese, i Savoia, con tutta la corte, lasciarono Torino e si trasferirono nel palazzo regio di Cagliari che divenne \"de facto\" la capitale politica del Regno. La corte rester\u00e0 nell'isola fino alla definitiva restituzione degli Stati di terraferma nel 1814.\nEpoca contemporanea.\nDall'unit\u00e0 d'Italia alla seconda guerra mondiale.\nDal 1861, con l'Unit\u00e0 d'Italia, la citt\u00e0 conobbe un periodo di rapida crescita.\nDopo la cancellazione di Cagliari dall'elenco delle piazzeforti del Regno nel 1866, le antiche mura medievali e del XVI secolo furono smantellate e furono aperti ampi viali; in precedenza, nel 1858 era stato predisposto un nuovo piano urbanistico redatto dall'architetto cagliaritano Gaetano Cima ma non fu mai realizzato.\nMolti edifici importanti furono costruiti verso la fine del XIX secolo, durante l'amministrazione del sindaco Ottone Bacaredda. Diversi di questi edifici combinano influenze in stile Liberty ed eclettismo: ne sono esempio il Palazzo Civico in Via Roma e il Bastione di Saint Remy, sovrastato dalla terrazza panoramica Umberto I. Ottone Bacaredda \u00e8 famoso anche per la repressione violenta di uno dei primi scioperi dei lavoratori dell'inizio del XX secolo.\nNel 1807 furono installati le prime lanterne per l'illuminazione pubblica. Nel 1868 venne installata l'illuminazione a gas, mentre nel 1913 quella elettrica.\nNel 1867 fu costruita una diga in localit\u00e0 Corongiu sotto il monte Serpedd\u00ec, per dotare la citt\u00e0 di un servizio di fornitura di acqua; fino a quel momento la citt\u00e0 era ancora servita dall'acqua di pozzi e cisterne.\nNel 1871 fu inaugurato il primo tratto della ferrovia che collega Cagliari a Olbia (allora \"Terranova Pausania\") e Porto Torres. I lavori vennero completati nel 1881\nNel 1893 venne attivato il servizio di tram a vapore suburbani che collegavano il centro della citt\u00e0 con i paesi ormai conurbati di Monserrato, Selargius, Quartucciu e Quartu Sant'Elena. Nel 1913 un'altra linea del tram a vapore colleg\u00f2 il centro con la spiaggia del Poetto. Nel 1915 furono inaugurate le prime due linee di tram elettriche.\nIl 14 maggio 1906 scoppiarono a Cagliari degli scioperi contro il carovita, che causarono due morti e parecchi feriti: questo evento verr\u00e0 ricordato dall'allora sindaco Baccaredda nel libro \"L'Ottantanove cagliaritano\", titolo ironico che paragona questa rivolta a quella ben pi\u00f9 nota avvenuta nel 1789 in Francia.\nDurante il periodo fascista la citt\u00e0 conobbe una rapida crescita economica e demografica. Ancora oggi sopravvivono diversi esempi di architettura e urbanistica fascista, come ad esempio il Palazzo di Giustizia e il Palazzo del Comando legione carabinieri Sardegna. Grazie all'amministrazione di Enrico Endrich, a Cagliari non vengono realizzate opere pubbliche tali da stravolgere il tessuto cittadino originario come quelle che prevedevano la demolizione quasi completa (eccetto le chiese) del quartiere Stampace, per far posto alla Facolt\u00e0 di Ingegneria progettata da Cesare Valle nel 1940, o la realizzazione della sede della Banca d'Italia in Via Roma, dove ora sorge il Palazzo del Consiglio regionale della Sardegna, che vide la sola demolizione di un isolato all'interno del quartiere della Marina. L'8 giugno del 1935, Benito Mussolini in visita a Cagliari pronunci\u00f2 un discorso in Via Roma di fronte ai soldati della Sabauda, pronti ad imbarcarsi per l'Etiopia, nel quale rivendic\u00f2 il diritto dell'Italia ad attuare una propria politica coloniale.\nDal 1861 al 1936, la popolazione crebbe di circa 88.000 abitanti, con un incremento del 237%.\nDurante la seconda guerra mondiale, nel febbraio del 1943, Cagliari fu pesantemente bombardata dagli Alleati. I bombardamenti furono effettuati sia per distruggere la capacit\u00e0 militare delle potenze dell'Asse, sia per piegare il morale della popolazione civile. Cos\u00ec la guerra caus\u00f2 la distruzione o il danneggiamento grave del 80% delle abitazioni della citt\u00e0 con quasi 2000 vittime civili dovute per lo pi\u00f9 alle bombe a grappolo. Per sfuggire ai bombardamenti e alla morte, gran parte della popolazione di Cagliari sfoll\u00f2 in campagna o nei paesi, soprattutto del Campidano, finendo spesso per convivere con amici e parenti in case sovraffollate e misere.\nPer questo sacrificio la citt\u00e0 venne insignita della Medaglia d'oro al Valor Militare dal Presidente Einaudi.\nDopo l'armistizio di Cassibile del settembre del 1943, l'esercito tedesco prese il controllo di Cagliari e dell'isola, ma ben presto si ritir\u00f2 pacificamente, al fine di rafforzare le proprie posizioni nell'Italia continentale; l'esercito americano prese quindi possesso di Cagliari fino al termine delle ostilit\u00e0.\nDal secondo dopoguerra ad oggi.\nNel secondo dopoguerra Cagliari, in gran parte distrutta, si rianim\u00f2 presto e vi fu una rapida ripresa e ricostruzione, tuttavia le ferite della guerra sono ancora nella menmoria di tutti: alcune chiese medievali come quelle di San Domenico, SS. Giorgio e Caterina e Santa Lucia sono state demolite, la stessa sorte \u00e8 toccata a molti edifici del centro storico. Spesso, al loro posto sono ancora visibili le rovine e il vuoto lasciato nel tessuto urbano.\nCon la costituzione della Repubblica Italiana, nata dalle rovine della guerra voluta da Mussolini e avallata dalla monarchia Sabauda, ricostituita l'unit\u00e0 politica dell'isola, nel 1948 vi fu l'istituzione della Regione Autonoma della Sardegna con Cagliari capoluogo regionale. Gli uffici della Regione si sono concentrati in citt\u00e0 che a partire dagli anni cinquanta \u00e8 stata oggetto di una massiccia migrazione interna dal resto dell'isola. La popolazione di tutti i comuni dell'area metropolitana \u00e8 aumentata del 205% tra il 1951 (221.734) e il 2011 (453.728).\nOggi Cagliari \u00e8 il fulcro di una moderna area metropolitana di circa mezzo milione di abitanti con una vivace e differenziata economia e con un tenore di vita pari a quella di altri capoluoghi regionali e di provincia del centro e nord Italia. Oltre ad essere il centro amministrativo della Regione Sardegna e delle amministrazioni periferiche dello Stato italiano sull'Isola, la citt\u00e0, importante centro universitario e di ricerca, \u00e8 un polo culturale di rilievo, ricco di monumenti, musei, teatri, cinema e manifestazioni che attraggono un grande traffico turistico in costante aumento. Molto interessante \u00e8 l'aspetto paesaggistico, con la presenza di parchi e spiagge.\nPossiede un importante porto con un grande terminal per container, uno dei pi\u00f9 importanti aeroporti italiani, un sistema di trasporti pubblici capillare ed efficiente, uno sviluppato settore industriale (per esempio, con una delle pi\u00f9 grandi raffinerie di petrolio d'Europa o con il quartier generale di Tiscali), strutture sanitarie di alto livello, una vasta rete di attivit\u00e0 commerciali grandi e piccole."}
{"id": "3009788", "revid": "260676", "url": "https://it.wikipedia.org/wiki?curid=3009788", "title": "Mrs. Lovett", "text": "Mrs. Lovett \u00e8 uno dei personaggi principali del romanzo \"The String of Pearls\", e dei suoi vari adattamenti.\nIl nome proprio con cui viene generalmente chiamata \u00e8 Nellia, tuttavia in alcune produzioni assume i nomi di Margery, Maggie, Sarah, Shirley, Whilhemia o Claudetta.\nIl personaggio \u00e8 molto famoso per il suo ruolo nel musical \"\" di Stephen Sondheim.\nIl Personaggio.\nMrs. Lovett \u00e8 la partner del barbiere assassino Sweeney Todd, e si sbarazza dei corpi delle innocenti vittime usando la loro carne come ripieno per i suoi tortini salati che vende nel suo negozio in Fleet Street. In alcune edizioni cinematografiche della prima met\u00e0 del XX secolo viene mostrata come amante di Todd.\nIn diversi adattamenti, la signora Lovett \u00e8 una vedova senza figli. Prima di entrare in affari con Todd, viveva in condizioni di semi-povert\u00e0, usando scarafaggi ed altri insetti per farcire i suoi pasticci che lei stessa definisce \"The Worst Pies in London\" (i peggiori pasticci di Londra). La sua rivale in affari \u00e8 Mrs. Mooney, venditrice di pasticci, che farcisce le sue torte salate con carne di gatti randagi.\nLe varie interpretazioni.\nNonostante il carattere di Mrs. Lovett sia generalmente costante nelle varie produzioni della storia, ci sono alcuni particolari che cambiano.\nCirca l'aspetto fisico in talune produzioni appare come seducente e sensuale, mentre in altre \u00e8 paffuta ed ha un aspetto trasandato.\nAnche il suo rapporto con Todd varia: in alcune produzione ha con lui una relazione sentimentale (in alcuni casi platonica, in altri puramente sessuale), in altri sono solo soci.\nUn'ultima differenza \u00e8 la morte: in alcune versioni ella si suicida avvelenandosi quando i suoi crimini vengono scoperti, in altre viene uccisa dallo stesso Sweeney.\nNel Musical.\nNel di Stephen Sondheim (e nella relativa trasposizione cinematografica nel 2007 ad opera di Tim Burton: \"Sweeney Todd - Il diabolico barbiere di Fleet Street\") ella riconosce in Sweeney Todd il vecchio inquilino Benjamin Barker (per cui prova un amore segreto) di ritorno da un esilio durato quindici lunghi anni. Gli racconta dello stupro della moglie, da parte del Giudice Turpin, e del suo suicidio. \nInsieme con Todd forma un piano per sbarazzarsi delle vittime: usare le loro carni per i pasticci da vendere in negozio.\nAdotta un orfano, Tobias Ragg, ed ha il sogno ricorrente di sposarsi con Sweeney Todd, il quale \u00e8 completamente disinteressato a lei.\nNella sequenza finale (\u201cFinal Scene\u201d) , Todd scopre di aver ucciso erroneamente la moglie, diversamente da come gli aveva raccontato Mrs. Lovett, non si era tolta la vita quindici anni prima, bens\u00ec era diventata una senzatetto. \nCos\u00ec scopre che la vedova gli aveva mentito nella speranza di sposarlo.\nSweeney Todd, infuriato, finge di perdonarla, per poi scagliarla nel forno, dove muore tra urla strazianti.\nCanzoni del Musical.\nNel Musical Mrs. Lovett canta numerose canzoni:"}
{"id": "3009798", "revid": "1318658", "url": "https://it.wikipedia.org/wiki?curid=3009798", "title": "Peter Baumann", "text": "Dal 1971 al 1978 fu membro del gruppo musicale tedesco Tangerine Dream, formando assieme ad Edgar Froese e Christopher Franke la formazione pi\u00f9 prolifica della band. Nel 1976, mentre era in tour con la band, compose il suo primo album da solista, \"Romance '76\", per poi abbandonare la band due anni pi\u00f9 tardi. Dopo una breve carriera solista, nel 1984 fond\u00f2 la Private Music, che divenne poi una delle pi\u00f9 importanti label nell'ambito della musica new age.\nBiografia.\nPeter Baumann nacque il 29 gennaio 1953 a Berlino. La madre era un'attrice e il padre un compositore. A 14 anni entr\u00f2 nel suo primo gruppo, una cover band, esibendosi in vari club. Quattro anni pi\u00f9 tardi incontr\u00f2 Christopher Franke ed entr\u00f2 nei Tangerine Dream, in sostituzione dell'organista Steve Schroyder.\nDue anni pi\u00f9 tardi la band firm\u00f2 con la Virgin Records e pubblic\u00f2 \"Phaedra\", che ebbe un grande successo, entrando nella top ten di Melody Maker. Baumann lasci\u00f2 la band in tre occasioni: la prima nel 1973, tornando per\u00f2 in tempo per lavorare all'album \"Green Desert\" (che sar\u00e0 per\u00f2 pubblicato solo nel 1986), e successivamente nel 1975, lasciando Michael Honing come sostituto durante un tour in Australia. Nel 1976 pubblic\u00f2 il primo album da solista, \"Romance '76\", dalle sonorit\u00e0 non molto distanti da quelle che caratterizzavano la musica del gruppo. Due anni pi\u00f9 tardi abbandon\u00f2 definitivamente la band. Un anno dopo pubblic\u00f2 il secondo album solista, \"Trans Harmonic Nights\", caratterizzato da un sound pi\u00f9 accessibile. Nel 1981 tent\u00f2 di sfruttare il successo della new wave pubblicando \"Repeat Repeat\", terzo lavoro solista, caratterizzato appunto da un'improvvisa virata verso sonorit\u00e0 pop oltre, per la prima volta, all'uso della voce da parte di Baumann; l'album per\u00f2 non ottenne il successo sperato. Due anni pi\u00f9 tardi ritent\u00f2 la stessa strada con \"Strangers in the Night\", ad oggi suo ultimo album, chiamando questa volta a s\u00e9 vari collaboratori per le parti vocali, ma anche questa volta con scarso successo.\nNel 1984 abbandon\u00f2 la carriera di musicista e fond\u00f2 la Private Music, casa discografica specializzata nella produzione di album di musica new age, che divenne poi una delle principali label del genere. Tra gli artisti che firmarono per la Private vi furono Yanni, Patrick O'Hearn, Jerry Goodman e Suzanne Ciani. Gli stessi Tangerine Dream, dediti anch'essi dagli anni novanta in poi alla produzione di musica new age, pubblicarono tre album per la label. L'etichetta chiuse i battenti nel 1996, acquisita dalla Windam Hill e Baumann abbandon\u00f2 il mondo della musica. Da allora si \u00e8 dedicato allo studio delle tradizioni spirituali, religiose e filosofiche occidentali ed orientali. Nel 2009 ha fondato il \"Baumann Institute\" e sviluppato una teoria filosofica basata sulla liberazione dalla sofferenza umana, chiamata \"Natural Enlightenment\"."}
{"id": "3009800", "revid": "1632387", "url": "https://it.wikipedia.org/wiki?curid=3009800", "title": "Joel Peter Witkin", "text": " \u00c8 sposato con Cynthia Witkin, vive e lavora ad Albuquerque nel Nuovo Messico.\nBiografia.\nNato da padre ebreo e madre cattolica, \u00e8 fratello gemello del pittore Jerome Witkin. Ha frequentato la scuola di Saint Cecilia di Brooklyn, ed ha continuato poi nella Grover Cleveland High School.\nTra il 1961 e 1964 lavor\u00f2 come fotografo di guerra durante la Guerra del Vietnam. Nel 1967 decise di lavorare come fotografo libero professionista, e divenne fotografo ufficiale presso la City Walls Inc.\nSuccessivamente decise di proseguire gli studi alla Cooper Union di New York specializzandosi in scultura. Infine la Columbia University gli ha concesso una borsa di studio che gli ha permesso di concludere gli studi presso l'Universit\u00e0 del Nuovo Messico di Albuquerque.\nInfluenze e temi.\nWitkin ha sostenuto in pi\u00f9 interviste che le sue visioni, le sue ricerca di significato e bellezza siano state causate da un episodio a cui ha assistito quando era ancora bambino: un incidente d'auto avvenuto di fronte a casa sua in cui una bambina \u00e8 stata decapitata.\n\"Successe di Domenica quando mia madre, io e mio fratello gemello stavamo scendendo le scale del palazzo in cui abitavamo. Stavamo andando in chiesa. Mentre camminavamo lungo il corridoio verso l'ingresso del palazzo, abbiamo sentito uno schianto incredibile insieme ad urla e grida in cerca di aiuto. L'incidente ha coinvolto tre vetture, tutte e tre con famiglie complete dentro. In qualche modo, nella confusione, non stavo pi\u00f9 tenendo la mano di mia madre. Nel punto in cui mi trovavo sul marciapiede, ho potuto vedere qualcosa che rotolava da una delle auto rovesciate. Si ferm\u00f2 sul marciapiede dove mi trovavo. Era la testa di una bambina. Mi chinai a toccare il viso, per parlargli - ma prima che potessi toccare qualcuno mi ha portato via\".\nHanno probabilmente influito le opere dei grandi artisti pittori del passato, come dimostra \"Gods of Earth and Heaven\" rappresentante la Nascita di Venere del Botticelli vista e distorta dal suo punto di vista, lo stesso vale per \"Queer saint\", che ricorda molto il martirio di San Sebastiano.\nNumerose fotografie rappresentano santi, crocifissi, martiri appartenenti al cristianesimo.\nIl tema persistente \u00e8 quello della morte, con l'utilizzo di figure distorte e deformi, a volte con la presenza di protesi o in simbiosi con macchine.\nI soggetti fotografati sono quasi sempre i cosiddetti \"freak\", burattini, e spesso sono veri e propri cadaveri, o parti di essi, manipolati e sistemati nel set fotografico dallo stesso artista. Il pi\u00f9 famoso esempio \u00e8 forse Glassman.\nTecniche e stile.\nWitkin prepara da solo la scena dello scatto, e ne studia meticolosamente i dettagli e la disposizione di essi preparando bozzetti e schizzi prescatto.\nIl marchio di Witkin \u00e8 senza dubbio l'utilizzo del bianco/nero con l'inserimento successivo di graffi e macchie sui negativi.\nCuriosit\u00e0.\nIn un autoritratto Joel-Peter appare con un crocifisso tra gli occhi, \u00e8 presente come autore la moglie Cynthia Witkin, poich\u00e9 \u00e8 stata lei a scattare la foto, ci\u00f2 \u00e8 stato probabilmente per dare ulteriore significato all'opera."}
{"id": "3009802", "revid": "287204", "url": "https://it.wikipedia.org/wiki?curid=3009802", "title": "Jay Berger", "text": "Nel corso della sua carriera nell'ATP Tour ha vinto 3 tornei nel singolo ed uno nel doppio, ottenendo il proprio best ranking (7\u00ba al mondo) il 16 aprile 1990.\nCarriera.\nDivenuto tennista professionista nel 1985 ottenne il suo primo titolo nell'ATP Tour nel 1986 a Buenos Aires. Nel 1988 ottenne sia il titolo di singolo che di doppio al torneo di San Paolo. Da ricordare soprattutto le sue vittorie nel 1989 su Boris Becker a Indian Wells (6-1, 6-1), su Mats Wilander a Roma (6-3, 6-4) e su Stefan Edberg a Indianapolis (6-4, 6-2). Vinse il suo ultimo torneo ATP di singolo a Charleston. Si ritir\u00f2 dal tennis professionistico nel 1991 a causa di problemi al ginocchio destro. Successivamente intraprese la carriera di allenatore."}
{"id": "3009805", "revid": "484362", "url": "https://it.wikipedia.org/wiki?curid=3009805", "title": "Dialetto amegliese", "text": ""}
{"id": "3009806", "revid": "149466", "url": "https://it.wikipedia.org/wiki?curid=3009806", "title": "San Floriano", "text": ""}
{"id": "3009808", "revid": "486946", "url": "https://it.wikipedia.org/wiki?curid=3009808", "title": "Sz\u00e1szsebes", "text": ""}
{"id": "3009809", "revid": "1516566", "url": "https://it.wikipedia.org/wiki?curid=3009809", "title": "San Fiorenzo", "text": ""}
{"id": "3009812", "revid": "767487", "url": "https://it.wikipedia.org/wiki?curid=3009812", "title": "Silla Scaranzin", "text": "Carriera.\nDopo un anno in serie B con la Pallacanestro Trapani, approda direttamente in A1 con l'Indesit Caserta di Bogdan Tanjevi\u0107 ed Oscar Schmidt. Gioca ancora un anno in serie A a Brescia, allenato da Fabio Fossati. Poi scende in B1 a Roseto, dove sotto la guida tecnica di Domenico Sorgentone disputa i due migliori campionati della sua carriera (1988-89 e 1989-90)."}
{"id": "3009815", "revid": "466539", "url": "https://it.wikipedia.org/wiki?curid=3009815", "title": "Storie di sant'Orsola (Treviso)", "text": "Le Storie di sant'Orsola sono un ciclo di affreschi conservati nella chiesa di Santa Caterina a Treviso, sede dei Musei civici cittadini, e considerati una delle migliori opere di Tommaso da Modena.\nStoria.\nIl capolavoro trecentesco di Tomaso da Modena risale al 1355-1358 circa. Le \"Storie di sant'Orsola\" erano un tema ricorrente nell'arte pittorica medievale. Fu scoperto nel 1882-83 dall'abate Luigi Bailo in una cappella della chiesa di Santa Margherita degli Eremitani, a Treviso. Si trattava di una chiesa gi\u00e0 sconsacrata, adibita a stalla e maneggio militare dall'esercito francese, di cui era in parte iniziata la demolizione.\nLuigi Bailo, fra l'incomprensione generale, incalzato e intralciato dai demolitori, col solo aiuto dei giovani trevigiani Antonio Carlini e Girolamo Botter, con pochissimi mezzi e attuando empiricamente la tecnica dello stacco, riusc\u00ec a salvare pressoch\u00e9 integralmente il \"ciclo di Storie\".\nTrasferendo l'intonaco dipinto su telai lignei mobili, riusc\u00ec a portare le \"Storie\" della santa in museo, assieme ad altre pitture provenienti da Santa Margherita. Risulta salvato, in questa eccezionale azione di recupero, un totale di 120\u00a0m\u00b2 di affreschi. La chiesa, oggi sconsacrata, ospita anche altri affreschi tre e quattrocenteschi restaurati \"in situ\".\nDescrizione.\nNella cappella originaria, in Santa Margherita, i riquadri affrescati si disponevano sulle tre pareti: le due laterali maggiori e quella di fondo, sopra l'altare.\nUndici riquadri narrativi erano disposti, a coppie, sulle pareti laterali, su tre registri sovrapposti, mentre l'ultima scena del \"Martirio\", da sola, occupava uno spazio doppio nella parte inferiore della parete destra. Alla sommit\u00e0 dei due raggruppamenti, assecondando il soffitto a volta, erano due scomparti in forma di lunette ogivali raffiguranti la \"Madonna annunziata\" e l\"'Angelo annunziante\", dei quali si conserva solo il primo. Sulla parete sopra l'altare, stretta tra due alte finestre a lancia, era il riquadro con \"Sant'Orsola e le compagne in gloria\".\nLe scene si basano sulla \"Legenda Aurea\" di Jacopo da Varazze. Narrano la vicenda di Orsola, figlia cristiana del re di Bretagna, che porta a conversione il suo futuro marito, il figlio pagano del re d'Inghilterra; il pellegrinaggio intrapreso verso Roma da Orsola, seguita da 11.000 vergini (pellegrinaggio cui si unisce anche il Papa), la conduce a Colonia, dove \u00e8 compito della santa convertire gli Unni. A Colonia, narra la leggenda, Orsola fu martirizzata assieme alle compagne e al Papa, poich\u00e9 si era negata al principe unno.\nStile.\nLa storia \u00e8 sceneggiata dal pittore con abilissima regia, proponendo un racconto partecipato, descritto con minuzia e compiacimento nei profili femminili, nelle pose, nei particolari dell'abbigliamento e dell'ambientazione. Fornisce un modello esemplare di raffinatezza ed eleganza gotici e rivela i vari protagonisti nei loro risvolti psicologici, attraverso la mimica facciale e delle mani, con un'efficacia narrativa assolutamente inedita e moderna."}
{"id": "3009828", "revid": "17204", "url": "https://it.wikipedia.org/wiki?curid=3009828", "title": "Galactic civilizations 2 - Dread Lords", "text": ""}
{"id": "3009829", "revid": "1494169", "url": "https://it.wikipedia.org/wiki?curid=3009829", "title": "Muhlbach", "text": ""}
{"id": "3009830", "revid": "24443", "url": "https://it.wikipedia.org/wiki?curid=3009830", "title": "Cordigliera Reale", "text": ""}
{"id": "3009831", "revid": "767487", "url": "https://it.wikipedia.org/wiki?curid=3009831", "title": "Her Secret", "text": "Her Secret \u00e8 un film muto del 1917 diretto da Perry N. Vekroff e interpretato da Alice Joyce. Prodotto dalla Vitagraph Company of America, il film usc\u00ec nelle sale il 30 aprile 1917.\nTrama.\nClara Weston accetta un lavoro di segretaria in un'altra citt\u00e0. Durante il viaggio, deve pernottare in un albergo ma, nella notte, viene stuprata da uno dei clienti che l'ha scambiata per una ragazza facile. La mattina, Clara riparte. Rex Fenton, il suo nuovo datore di lavoro, si innamora della ragazza, venendone ricambiato. Clara, incinta del suo violentatore, per\u00f2 non si rende conto che si tratta proprio di Rex, il quale nel frattempo, si \u00e8 tagliato la barba, rendendosi cos\u00ec irriconoscibile ai suoi occhi. I due si sposano e Rex adotta il bambino. Ma quando scopre il passato della moglie, che non gli ha mai raccontato dello stupro, la lascia. Quando per\u00f2 viene a sapere di essere lui il responsabile dell'accaduto, torna da Clara e dal figlio, pentito, chiedendo perdono.\nProduzione.\nProdotto dalla Vitagraph Company of America con il titolo di lavorazione \"The Third Party\".\nDistribuzione.\nUscito nelle sale statunitensi il 30 aprile 1917, il film fu distribuito dalla Greater Vitagraph (V-L-S-E).\nViene considerato un film perduto."}
{"id": "3009838", "revid": "280255", "url": "https://it.wikipedia.org/wiki?curid=3009838", "title": "Monte Abate", "text": ""}
{"id": "3009841", "revid": "7969", "url": "https://it.wikipedia.org/wiki?curid=3009841", "title": "CNE Stadium", "text": ""}
{"id": "3009842", "revid": "7969", "url": "https://it.wikipedia.org/wiki?curid=3009842", "title": "Canadian National Exhibition Stadium", "text": ""}
{"id": "3009843", "revid": "339392", "url": "https://it.wikipedia.org/wiki?curid=3009843", "title": "Altenhain", "text": ""}
{"id": "3009846", "revid": "7969", "url": "https://it.wikipedia.org/wiki?curid=3009846", "title": "The Omni", "text": ""}
{"id": "3009847", "revid": "11959", "url": "https://it.wikipedia.org/wiki?curid=3009847", "title": "Jat (popolo)", "text": "Il popolo J\u0101\u1e6d (Hindi: \u091c\u093e\u091f J\u0101\u1e6d, Punjabi: \u0a1c\u0a71\u0a1f Ja\u1e6d\u1e6d) \u00e8 uno storico gruppo tribale indo-ario, originario della regione del Punjab.\nErano noti agli Arabi, che li chiamavano Zo\u1e6d\u1e6d.\nI J\u0101\u1e6d diventano importanti dopo il 1699 con la rivolta contro il governo Moghul, e dal momento in cui iniziano a governare alcuni stati principeschi fino al XVIII secolo.\nNel periodo dell'Raj britannico, i J\u0101\u1e6d prestarono servizio nell'Esercito Indiano, categorizzati come \"razza marziale\", e specificatamente come Reggimento J\u0101\u1e6d, Reggimento del Punjab e Reggimento Sikh.\nOggi formano un gruppo sociale, sia in India sia in Pakistan, organizzato in numerosi clan, con una popolazione stimata intorno ai 33 milioni."}
{"id": "3009848", "revid": "287204", "url": "https://it.wikipedia.org/wiki?curid=3009848", "title": "Arkansas RimRockers 2006-2007", "text": "La stagione 2006-07 degli Arkansas RimRockers fu la 2\u00aa e ultima nella NBA D-League per la franchigia.\nGli Arkansas RimRockers arrivarono sesti nella \"Eastern Division\" con un record di 16-34, non qualificandosi per i play-off."}
{"id": "3009849", "revid": "767487", "url": "https://it.wikipedia.org/wiki?curid=3009849", "title": "Mauro Rabitti", "text": "Carriera.\nAla, ha giocato in Serie B con le maglie di e , totalizzando 67 presenze e 12 gol.\nDopo il ritiro intraprende la carriera di allenatore di societ\u00e0 giovanili professionistiche e dilettantistiche, ricoprendo talvolta il ruolo di dirigente nei vari settori giovanili."}
{"id": "3009854", "revid": "339392", "url": "https://it.wikipedia.org/wiki?curid=3009854", "title": "Langenstriegis", "text": ""}
{"id": "3009855", "revid": "339392", "url": "https://it.wikipedia.org/wiki?curid=3009855", "title": "M\u00fchlbach/Hausdorf", "text": ""}
{"id": "3009858", "revid": "339392", "url": "https://it.wikipedia.org/wiki?curid=3009858", "title": "Sachsenb./Irbersd.", "text": ""}
{"id": "3009859", "revid": "219355", "url": "https://it.wikipedia.org/wiki?curid=3009859", "title": "F&amp;EI", "text": ""}
{"id": "3009860", "revid": "32981089", "url": "https://it.wikipedia.org/wiki?curid=3009860", "title": "Royal Court's Jerwood Theatre Upstairs", "text": ""}
{"id": "3009861", "revid": "767487", "url": "https://it.wikipedia.org/wiki?curid=3009861", "title": "The Fettered Woman", "text": "The Fettered Woman \u00e8 un film muto del 1917 diretto da Tom Terriss e interpretato da Alice Joyce. Prodotto dalla Vitagraph Company of America, il film - tratto dal romanzo \"Anne's Bridge\" di Robert W. Chambers, pubblicato a New York nel 1914 - usc\u00ec nelle sale il 5 novembre 1917.\nTrama.\nIl dottor Allende si suicida dopo aver perduto tutto il suo denaro (e quello di sua figlia Angelina) in un investimento sbagliato che lo ha portato alla rovina. Angelina viene minacciata da alcuni proprietari terrieri che cercano di rubarle la terra: dopo un attacco, uno degli assalitori resta ucciso e Angelina viene condannata a tre anni di carcere. Quando esce di galera, la ragazza torna ad Anne's Bridge, ma nessuno vuole venire a lavorare per lei. L'unico che risponde ai suoi avvisi, \u00e8 James, un giovane di New York, che finisce per innamorarsi di lei. Ma Angelina rifiuta il suo amore, nascondendogli il suo passato di carcerata. James, a New York, viene a sapere del passato della ragazza, scoprendo che Angelina \u00e8 innocente. Ritornato ad Anne's Bridge, James pu\u00f2 finalmente conquistare la sua bella.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film usc\u00ec nelle sale statunitensi il 5 novembre 1917."}
{"id": "3009863", "revid": "287204", "url": "https://it.wikipedia.org/wiki?curid=3009863", "title": "Tourist Trophy 1950", "text": "Il Tourist Trophy corso dal 5 al 9 giugno 1950 sul Circuito del Mountain, \u00e8 la prima gara del motomondiale 1950, e rappresenta il 32\u00ba Tourist Trophy.\nLe classi in gara sono solo tre: 250, 350 e 500.\nI record sul giro vengono battuti in tutte e tre le categorie grazie anche, a partire da questa edizione, all'utilizzo di benzine di qualit\u00e0 migliore.\nLe qualifiche sono segnate dall'incidente del pilota ufficiale AJS Bill Doran che sar\u00e0 costretto lontano dal \"Circus\" per tutta la stagione. L'edizione 1950 \u00e8 segnata anche dalla morte di Alan Westfield e John White durante la gara Clubmans Senior.\nLa prova delle \"quarto di litro\" (Lightweight TT) viene vinta da Dario Ambrosini (Benelli). Si tratta della seconda vittoria italiana al TT dopo il trionfo di Omobono Tenni nel 1937 su una Moto Guzzi 250. Assolutamente minimo il vantaggio di Ambrosini sugli avversari: dopo 425\u00a0km, solo 0,2\" separano infatti il vincitore dal secondo classificato, l'inglese Maurice Cann (Moto Guzzi).\nNon si presentano al via della Lightweight del 1950 le squadre ufficiali Gilera e Guzzi.\nNella 350 e nella 500, la Norton conquista tutti e tre i gradini del podio. Nella Junior TT trionfa l'irlandese Artie Bell, davanti a Geoff Duke e Harold Daniell. Posizioni invertite al Senior TT, dove \u00e8 la giovane promessa inglese Duke a precedere Artie Bell. Chiude il podio Johnny Lockett davanti al campione del mondo in carica Leslie Graham (su AJS).\nClasse 500 (Senior TT).\n75 piloti alla partenza, 52 al traguardo.\nClasse 350 (Junior TT).\n100 piloti alla partenza, 64 al traguardo.\nClasse 250 (Lightweight TT).\n25 piloti alla partenza, 12 al traguardo.\nAltre categorie.\nAnche questa edizione vede lo svolgersi di alcune gare nazionali riservate a moto di serie\nDi seguito i vincitori:"}
{"id": "3009864", "revid": "339392", "url": "https://it.wikipedia.org/wiki?curid=3009864", "title": "Sachsenburg/Irbersdorf", "text": ""}
{"id": "3009865", "revid": "280255", "url": "https://it.wikipedia.org/wiki?curid=3009865", "title": "Monte Acellica", "text": ""}
{"id": "3009866", "revid": "599013", "url": "https://it.wikipedia.org/wiki?curid=3009866", "title": "Romance '76", "text": "Romance '76 \u00e8 l'album di debutto da solista di Peter Baumann, pubblicato nel 1976 dalla Virgin.\nIl disco.\nBaumann compose i brani dell'album mentre era in tour con i Tangerine Dream. Pertanto le sonorit\u00e0 non si discostano particolarmente da quelle che caratterizzavano il gruppo in quello stesso periodo. Il brano pi\u00f9 famoso \u00e8 probabilmente la suite \"Meadow of Infinity\", divisa in due parti ed eseguita con l'ausilio dell'Orchestra Filarmonica di Monaco. Il brano \u00e8 infatti una sorta di breve sinfonia per orchestra e voci sintetiche, dal carattere sperimentale (sia la musica che le voci risultano spesso atonali).\nDell'album esiste una sola edizione in CD, edita nel 1990 e ritirata poco dopo dal mercato. Per questo e poich\u00e9 l'album non \u00e8 mai stato rimasterizzato, \u00e8 oggi estremamente difficile trovarlo se non nell'edizione in vinile."}
{"id": "3009867", "revid": "481349", "url": "https://it.wikipedia.org/wiki?curid=3009867", "title": "John Lynch (personaggio)", "text": "John Randall \"Jack\" Lynch, nell'esercito noto come Topkick, \u00e8 un personaggio della serie a fumetti Wildstorm \"Gen\u00b9\u00b3\", scritta da Jim Lee e Brandon Choi e disegnata da J. Scott Capbell.\nPersonalit\u00e0.\nLynch \u00e8 fondamentalmente un militare che privilegia l'azione rapida e pensa sempre a lasciarsi alle spalle il minor numero possibile di prove del suo operato. Abituato fin dalla giovinezza a pensare sempre ad ogni sua azione e alle sue conseguenze, questo lo fa spesso apparire come non umano agli occhi degli altri personaggi: \u00e8 spesso visto come un uomo freddo e senza scrupoli che non si degna di contare le sue vittime e non ha riguardi per chi si frappone tra lui ed il suo scopo. Per questo ai tempi del Team 7 lo soprannominarono Topkick (che tra le tante possibili traduzioni significa \"Calcio ai piani alti\"), le abilit\u00e0 di Lynch rendono infatti qualunque suo bersaglio tutto meno che irraggiungibile, al di l\u00e0 della posizione politica e sociale che esso ricopre.\nDietro all'immagine del freddo militare tuttavia Lynch nasconde l'animo di un patriota, innamorato del suo paese fino al punto che si sacrificherebbe per salvarlo e fedele alla giustizia, fino a desiderare che la verit\u00e0 venga a galla sempre e comunque; per questo i piani alti lo considerano una spina nel fianco.\nCome veterano di guerra, Lynch porta sepolto dentro di s\u00e9 il dolore scaturito dall'essere stato pi\u00f9 volte usato come arma di distruzione e le fredde cicatrici interiori dovute all'aver visto la morte in faccia in pi\u00f9 di un'occasione, cose che lo portano ad essere un uomo molto saggio, profondo e misterioso.\nLynch \u00e8 anche un uomo pieno di premure e col tempo tutti i Gen\u00b9\u00b3 se ne renderanno conto fino a considerarlo una figura quasi paterna, al di l\u00e0 di tutte le sue ambigue sfumature. Nonostante le divergenze che spesso ha col gruppo, a causa soprattutto della differenza d'et\u00e0 e di pensiero, i ragazzi lo stimano profondamente e lo considerano a tutti gli effetti il loro mentore ed un caro amico.\nNonostante ci\u00f2 il suo rapporto con il figlio Bobby resta sempre parecchio teso e difficile.\nBiografia del personaggio.\nPassato.\nIl passato dell'uomo che in seguito sarebbe stato noto come Topkick \u00e8 completamente avvolto dal mistero, non si sa nulla di lui se non che il padre era nell'esercito a sua volta e che per compiacerlo divenne un militare in et\u00e0 giovanissima (presumibilmente appena maggiorenne), ma non prima di essere stato un avventuriero per un certo periodo.\nLynch si distinse immediatamente per i suoi nervi saldi e per le impressionanti capacit\u00e0 tattiche, tanto che in qualunque gruppo lo mettessero questo in breve diventava una squadra di dispensatori di morte inarrestabile, considerato l'arma perfetta dal governo Lynch sub\u00ec non poche pressioni dai suoi superiori intenzionati ad inculcargli il rispetto per il governo e l'assoluta obbedienza incondizionata agli ordini (cose assenti nel giovane, ed unica pecca agli occhi dei piani alti).\nTopkick divenne tenente in brevissimo tempo e fu subito messo a disposizione delle Operazioni Internazionali che visto il (voluto) miglioramento disciplinare lo promossero presto direttore del Team 7.\nTeam 7.\nSvolte diverse missioni col gruppo Lynch inizier\u00e0 a maturare il dubbio che il governo si stia servendo di loro ai fini di prepararli per qualcosa di pi\u00f9 grande, tuttavia divenuto un esperto a mascherare i suoi reali pensieri ai superiori non li lascer\u00e0 accorgersi di questi suoi pensieri, nemmeno quando ne metter\u00e0 al corrente i compagni.\nL'intero gruppo di l\u00ec a poco verr\u00e0 esposto a sostanze radioattive (il Fattore-Gen) durante una missione, avvenimento che le Operazioni Internazionali faranno passare per una trappola nemica. I sopravvissuti manifesteranno da allora sorprendenti poteri metafisici e superumani, tra di essi John Lynch, che sar\u00e0 dotato di un'immensa capacit\u00e0 telecinetica in crescita costante.\nL'uomo indagher\u00e0 di nascosto e scoprir\u00e0 che l'incidente, come gi\u00e0 sospettava, \u00e8 stato orchestrato dal governo che in questi anni aveva progettato il siero e riunito nel Team 7 i migliori membri di marina, CIA, esercito, FBI ...ecc, al fine di trasformarli in supersoldati.\nMessi al corrente i compagni dei piani del governo li aiuter\u00e0 a far perdere le loro tracce, simulare le loro morti e far s\u00ec che possano vivere un'esistenza normale, inoltre distrugger\u00e0 tutte le documentazioni sul Fattore-Gen di modo che il governo non possa tentare nuovamente l'esperimento. Il tutto verr\u00e0 eseguito dall'allora tenente con una maestria tale che non solo nessuno si accorger\u00e0 mai del suo coinvolgimento ma riuscir\u00e0 anche ad ottenere un successo totale, tanto da riuscire a restare nell'esercito per monitorare gli ex compagni d'armi assicurandosi di perpetuare la loro pace e nel contempo ottenere sempre pi\u00f9 potere fino a divenire maggiore.\nPi\u00f9 o meno in questo periodo si sposer\u00e0 con una donna di cui non ci \u00e8 concesso sapere ne il volto ne il nome, ma che a giudicare da come Lynch ne parla, am\u00f2 davvero ma trascur\u00f2 in quanto incapace di dimostrarglielo.\nNel 1970, durante una missione segreta in Russia Lynch fu costretto a fare i conti con la risposta sovietica al supersoldato americano: dei mostri mutanti che tuttavia furono sconfitti facilmente dall'ancora relativamente giovane Topkick, il quale appur\u00f2 che la sua abilit\u00e0 era ormai giunta ad un livello talmente terrificante da sfuggire al suo completo controllo, e quando durante la battaglia cerc\u00f2 di sedarla per non ferire i suoi uomini la reazione del suo cervello fu tanto violenta da fargli schizzare l'occhio sinistro fuori del cranio.\nFerito durante lo svolgimento di una missione Lynch fu decorato al valore e promosso di grado, il colonnello Lynch comunque, dopo essersi trapiantato un occhio cibernetico decise di non usare mai pi\u00f9 il suo potere e, spaventato dalla sua natura divenne sempre pi\u00f9 freddo, al punto che la moglie lo lasci\u00f2 portandosi via il figlio Bobby, nato da poco.\nGen\u00b9\u00b3.\nAnni dopo scopri che una fazione delle Operazioni Internazionali aveva fondato il progetto Genesis, a causa dello sviluppo inaspettato derivante dalla scoperta di mutazioni genetiche avvenute nei figli dei soldati esposti al Fattore-Gen (la tredicesima generazione americana).\nSviluppo inaspettato da tutti meno che da Lynch, il quale muovendosi col vantaggio di sapere dove si trovino gli ex membri del Team 7 riusc\u00ec a sottrarre un gruppo di cinque ragazzi alle premure del governo fondando cos\u00ec Gen\u00b9\u00b3.\nL'uomo ospiter\u00e0 il nascente supergruppo nella sua casa sul mare a La Jolla in California e diverr\u00e0 il loro mentore aiutandoli in diverse missioni e ritrovando suo figlio, membro del gruppo a insaputa di Lynch. Con il quale, dopo le iniziali divergenze riuscir\u00e0 a far pace pur mantenendo un rapporto per certi versi teso ed enigmatico.\nQuando le Operazioni Internazionali scopriranno la base del gruppo a La Jolla e la distruggeranno tuttavia, Lynch diverr\u00e0 sempre pi\u00f9 paranoico, fino al punto che Fairchild lo accuser\u00e0 di essere un cinico come i nemici da loro affrontati.\nL'uomo sentendo il peso di tali parole lascer\u00e0 il gruppo nelle mani dell'amico Alex Fairchild (anch'egli ex membro del Team 7 nonch\u00e9 padre di Caitlin e Roxy) e lo abbandona poich\u00e9 spaventato all'idea di rovinare questa sua nuova famiglia come aveva fatto con la vecchia.\nDopo la morte di Alex, tuttavia, quando il gruppo si trover\u00e0 in pericolo egli ritorner\u00e0 in loro soccorso, con somma gioia dei suoi membri che lo riaccoglieranno a braccia aperte, soprattutto Caitlin, mortificata da quanto dettogli, correggendosi che in realt\u00e0 sa bene che tutto ci\u00f2 che ha fatto \u00e8 stato per loro e definendolo un brav uomo.\nLe nuove Operazioni Internazionali.\nLynch verr\u00e0 rapito e lobotomizzato dal supercriminale Tao, che gli canceller\u00e0 gran parte dei suoi ricordi facendolo rifugiare in una personalit\u00e0 alternativa di nome Earl, creata appositamente per occasioni simili dall'uomo.\nRecuperata la memoria il suo desiderio di farla pagare a TAO diviene tanto grande da far maturare a Lynch l'idea di tornare nelle Operazioni Internazionali e ristrutturarle a suo vantaggio.\nGrazie all'aiuto dell'ex compagno d'armi del Team 7 Cole Cash (alias \"Grifter\") ed ovviamente dei suoi pupilli inizier\u00e0 una macchinosa operazione volta a sradicare quanto di marcio \u00e8 presente nelle Operazioni Internazionali, a partire dallo storico direttore Craven. Dopo un primo tentativo, realizzatosi a met\u00e0 e finito nel 2002 con un breve coma per Lynch, riprover\u00e0 ed avr\u00e0 successo a un anno di distanza, dunque il governo lo metter\u00e0 a capo delle nuove, incorruttibili e stavolta oneste Operazioni Internazionali, portando cos\u00ec a segno il colpo che libera Gen\u00b9\u00b3 dal suo pi\u00f9 grande nemico (sebbene in effetti alcuni ex membri continuino a menar grane al gruppo in un movimento clandestino).\nIl gruppo mantiene tuttavia stretti contatti con il suo ex mentore, che li aiuta in pi\u00f9 di un'occasione.\nPoteri e abilit\u00e0.\nLynch \u00e8 fisicamente un soldato perfetto dotato di una capacit\u00e0 combattiva fuori dall'ordinario e di riflessi incredibili. La sua abilit\u00e0 nel combattimento lo rende di per s\u00e9 un avversario imbattibile per chiunque e per questo l'esercito lo considera la sua arma migliore, inoltre possiede un'abilit\u00e0 innata nell'usare le armi, di qualunque tipo, ovvero da taglio, da fuoco e perfino gli esplosivi, nonch\u00e9 armi inusuali o costruite sul momento sfruttando il terreno circostante. In un'occasione un suo superiore commenter\u00e0 questa sua capacit\u00e0 dicendo:\nProbabilmente a causa di uno sproporzionato quoziente inetellettivo, Lynch si dimostra essere un genio tattico e strategico di livelli astronomici, Lynch \u00e8 capace di prevedere le variabili di ogni situazione fin anche alla pi\u00f9 piccola ed insignificante e creare un piano alternativo di conseguenza prevedendo a sua volta altre variabili e migliaia di modi per raggiungere il suo obbiettivo. Il tutto prima ancora di iniziare a muovere le sue pedine. Per quanto la situazione si presenti assurda e insostenibile Lynch ha sempre un asso nella manica per scongiurarne il pericolo ed uscirne ed anche qualora un suo piano fallisca \u00e8 capace di elaborarne uno migliore in pochissimi secondi. La sua capacit\u00e0 di riflessione supera fortemente quella di un supercomputer. Inoltre ha una capacit\u00e0 d'esecuzione tattica che lascia a bocca aperta qualsiasi avversario, molti nel governo sono convinti che non si possa sconfiggere Topkick.\nTutto questo prima che venisse trasformato in un individuo Gen-attivo. Il suo fattore Gen gli ha donato ulteriori capacit\u00e0 mentali, sviluppatesi in poteri telepatici e telecinetici sproporzioati, La sua telecinesi \u00e8 la pi\u00f9 forte all'interno del Team 7 e viene potenziata dalla presenza degli altri membri, facendo s\u00ec che nessuno dei suoi compagni possa sconfiggerlo in combattimento, in quanto la sua vicinanza aumenterebbe i poteri di Topkick. Anche da sola la telecinesi di Lynch ha poteri di dimensioni impressionanti, tanto da sradicare palazzi e zolle di terra senza il minimo sforzo (sebbene l'utilizzo del potere faccia pulsare il sangue tanto velocemente che le vene di Lynch si gonfiano immediatamente), a pieno potere Lynch \u00e8 in grado di sollevare isole intere e pareggiare la capacit\u00e0 devastante di dieci uragani contemporaneamente. Ci\u00f2 che rende il suo potere spaventoso \u00e8 il fatto che egli stesso ne abbia perso il pieno controllo gi\u00e0 nel 1970, quando cercare di recuperarlo gli caus\u00f2 la perdita di un occhio. Tuttavia \u00e8 Lynch a decidere se usarlo o meno e dunque le difficolt\u00e0 di controllo emergono solo quando \u00e8 in funzione.\nViene pi\u00f9 volte detto che le abilit\u00e0 di Lynch sono in continua espansione, siccome per\u00f2 dal 1970 ha usato raramente i suoi poteri \u00e8 impossibile stabilire che livello abbiano raggiunto col passare degli anni, approssimativamente ogni membro del Team 7 vicino a lui raddoppia le dimensioni del suo potere.\nPi\u00f9 facile da controllare per Lynch \u00e8 invece la sua telepatia, che gli d\u00e0 assoluto controllo sulla volont\u00e0 delle persone e la capacit\u00e0 di manipolare la memoria altrui o addirittura cancellarla, nonch\u00e9 di entrare nel subconscio delle persone addormentate e manipolare i loro sogni. Inoltre pu\u00f2 proteggere se stesso e gli altri dagli attacchi telepatici esterni, A differenza della telecinesi tuttavia, questo potere lo debilita facilmente ed usarlo anche per poco gli provoca forti emicranee e indebolimenti.\nQuando usa i suoi poteri i suoi occhi diventano verdi.\nLynch dimostra anche di poter accumulare le proprie energie psichiche e di poterle rilasciare sotto forma di raggi d'energia; tale potere \u00e8 manifestato per la prima volta nel momento in cui perde l'occhio cercando di sopprimere il suo potere ormai fuori controllo, Lynch accumula le sue energie psichiche nel cranio per tentare di fermare la propria telecinesi e come risultato queste si placano eruttando fuori dal suo occhio sotto forma di scarica energetica. La manifestazione di tale potere \u00e8 talmente potente da ridurre l'avversario affrontato in quel momento in un cumulo di polvere. Nonostante la potenza questa abilit\u00e0 \u00e8 forse la pi\u00f9 rischiosa per la salute dell'uomo e quindi ne fa un uso ancor pi\u00f9 limitato che di tutte le altre capacit\u00e0 soprannaturali.\nOltre a tutto ci\u00f2 il suo occhio artificiale gli consente una visione pi\u00f9 ampia e potenziata. Non \u00e8 chiaro quale sia il campo visivo fornito dall'occhio cibernetico all'uomo ma \u00e8 comunque una cifra stimabile intorno ai 360\u00b0, dato che grazie ad esso Lynch \u00e8 in grado di vedersi alle spalle e prevenire un attacco da dietro di s\u00e9; oltretutto all'interno dell'occhio \u00e8 presente una sorta di piccolo computer che raccoglie informazioni e le passa direttamente al cervello. La capacit\u00e0 visiva dell'occhio artificiale di Lynch \u00e8 tale da far sembrare alla mente dell'uomo che i suoi avversari si muovano a rallentatore, il che unito ai riflessi fenomenali dell'uomo gli consente di essere quasi se non del tutto impossibile da sorprendere in un corpo a corpo."}
{"id": "3009868", "revid": "1690183", "url": "https://it.wikipedia.org/wiki?curid=3009868", "title": "Kshatriya", "text": "Gli kshatriya (devanagari: \u0915\u094d\u0937\u0924\u094d\u0930\u093f\u092f, \"k\u1e63atriya\") sono la seconda casta nel sistema delle caste induiste, sotto ai bramini e sopra a vaishya, shudra.\nCon tale sostantivo maschile sanscrito si indica la casta dei guerrieri, dei militari, quindi di coloro che hanno il potere, il dominio, cio\u00e8 i regnanti.\nSecondo l'Induismo sono stati creati dalle braccia del dio Brahm\u0101.\nNella cultura religiosa vedica.\nCollocati subito dopo i bramini, gli kshatriya rappresentano nei Veda la casta guerriera al cui interno sono scelti i \"r\u0101jan\" (i \"re\"; cfr. il latino \"rex\"), quindi coloro che, si occupano di condurre la guerra, coadiuvati dai capi \"orda\" (\"gr\u0101ma\"), i \"gr\u0101ma\u1e47i\", quando allocano su uno specifico territorio, o dai capi \"esercito\" (\"s\u00e9n\u0101\"), i \"s\u00e9n\u0101n\u012b\", quando guidano un esercito che prescinde da uno specifico territorio.\nGli kshatriya sono quindi quei \"giovani\", i \"mortali\", pronti alla \"morte\" (\"m\u1e5btyu\"), quindi \"marya\" (cfr. il nome latino \"Marius\", l'iranico \"mairya\", o il mitannico \"maryannu\" indicante i combattenti sul carro), detti anche \"v\u1e5bka\" (\"squartatori di lupi\"; cfr. l'iranico \"v\u0259hrha\"), caratterizzati dai lunghi capelli intrecciati e dal \"furor\" bellico (divinizzato in \"Manyu\")."}
{"id": "3009869", "revid": "24443", "url": "https://it.wikipedia.org/wiki?curid=3009869", "title": "Ferrata delle trincee", "text": ""}
{"id": "3009870", "revid": "287204", "url": "https://it.wikipedia.org/wiki?curid=3009870", "title": "Locomotiva DR 56", "text": "Le locomotive DR 5620 sono state un numeroso gruppo di locomotive a vapore con tender, a vapore surriscaldato e con motore a 2 cilindri, delle Deutsche Reichsbahn e in seguito delle Deutsche Bundesbahn per servizi merci.\nStoria.\nIl progetto della locomotiva nasce in Germania, alla fine della prima guerra mondiale, per sopperire alle gravi carenze di locomotive per treni merci conseguenti alla cessione di un gran numero di locomotive, come pagamento dei danni di guerra, alla potenze vincitrici del conflitto. Venne sviluppata una locomotiva di impostazione \"prussiana\" che venne inquadrata nel gruppo G8, costruita in due versioni di prova a 3 cilindri e a 2 cilindri; successivamente alla buona riuscita dei collaudi le nuove DR ne proseguirono la costruzione fino al 1928 in numero di ben 851 unit\u00e0, mentre la versione a 3 cilindri fu prodotta fino a 85 unit\u00e0. Dopo la seconda guerra mondiale risultarono divise tra le due Germanie e 60 unit\u00e0 rimasero a far servizio fino agli anni settanta nelle Deutsche Reichsbahn, le ferrovie tedesche orientali. Nella rete Deutsche Bundesbahn ne rimasero varie centinaia in servizio fino agli anni sessanta.\nCaratteristiche tecniche.\nLa locomotiva era a vapore surriscaldato, con preriscaldatore Knorr e con alimentazione del forno a carbone; la caldaia era tarata a 14 bar e il motore era a 2 cilindri. Il rodiggio era il comune 1-4-0 con carrello di guida anteriore e 4 assi motori accoppiati; il tender era a tre assi con 20\u00a0m\u00b3 di acqua e 6\u00a0t di carbone. La massa per asse era piuttosto elevata, di 17 t, e ci\u00f2 le rendeva adatte alle linee principali.\nLe varie unit\u00e0 differivano per alcuni particolari, come il doppio duomo, e alcune caratteristiche meccaniche le rendevano atte alla velocit\u00e0 di 75\u00a0km/h, mentre tutto il gruppo era previsto per la circolazione a 65\u00a0km/h. Erano locomotive di prestazioni di buon livello in grado di trainare 720\u00a0t a 25\u00a0km/h su rampe del 10 per mille."}
{"id": "3009871", "revid": "247222", "url": "https://it.wikipedia.org/wiki?curid=3009871", "title": "Freedom in the groove", "text": ""}
{"id": "3009872", "revid": "729019", "url": "https://it.wikipedia.org/wiki?curid=3009872", "title": "Sid Going", "text": "Biografia.\nNato a Kawakawa, nella regione del Northland, Going \u00e8 cresciuto in una famiglia mormone dedita all'agricoltura; a 18 anni esord\u00ec nella formazione provinciale del (l'allora nome del Northland Rugby Union); dopo alcune fugaci apparizioni si rec\u00f2 in Canada per circa due anni per attivit\u00e0 di volontariato e missionariato a servizio della Chiesa di Ges\u00f9 Cristo dei santi degli ultimi giorni; tornato in Nuova Zelanda, rivest\u00ec la maglia del fino al suo ritiro dall'attivit\u00e0 agonistica, avvenuto nel 1979.\nNel 1966 fu provinato sia dalla Nazionale maggiore che dai ; con questi ultimi scese in campo contro i British Lions; il 19 agosto 1967, giorno del suo 24\u00ba compleanno, esord\u00ec con la maglia degli \"All Blacks\" in un \"test match\" contro l' a Wellington. Tra gli appuntamenti internazionali in cui Going si mise maggiormente in luce figurano il primo \"test\" europeo contro la a Colombes (prima meta internazionale per lui), il \"tour\" sudafricano del 1976 (quattro incontri in due mesi tra Durban, Bloemfontein, Citt\u00e0 del Capo e Johannesburg) e soprattutto i \"tour\" 1971 e del 1977 dei British Lions, contro i quali disput\u00f2 complessivamente 6 incontri.\nDopo la fine della sua attivit\u00e0 internazionale nel 1977 disput\u00f2 ancora una stagione nel Northland Rugby Union. Tra le sue ultime apparizioni da giocatore figurano anche un incontro in Italia, a Montebelluna contro i Dogi, come capitano dei Cantabrians, di fatto una Nazionale neozelandese non ufficiale.\nRitenuto tra i migliori mediani di mischia nella storia del rugby internazionale, si mise in luce per uno stile non ortodosso: spesso criticato per il suo modo talora impreciso di aprire la palla per i tre quarti, si distingueva tuttavia per la sua capacit\u00e0 di fare da cerniera tra questi ultimi e gli avanti, e per la sua imprevedibilit\u00e0 di soluzioni, spesso decisive e spettacolari.\nNel 1978, per il suo contributo al rugby, ricevette anche l'onorificenza di Membro dell'Ordine dell'Impero Britannico (MBE).\nTerminata l'attivit\u00e0 agonistica si dedic\u00f2 all'azienda agricola di famiglia e fu anche allenatore delle selezioni scolastiche della Northland Rugby Union, della cui prima squadra divenne poi tecnico dal 1993 al 1996. Attualmente ha lasciato la conduzione dell'impresa familiare ai suoi due figli, dai quali ha avuto sette nipoti; per i suoi meriti sportivi \u00e8 anche membro a vita della Northland Rugby Union."}
{"id": "3009874", "revid": "124808", "url": "https://it.wikipedia.org/wiki?curid=3009874", "title": "Unit\u00e0 d'abitazione", "text": ""}
{"id": "3009878", "revid": "767487", "url": "https://it.wikipedia.org/wiki?curid=3009878", "title": "Anno zero - Guerra nello spazio", "text": "Anno zero - Guerra nello spazio \u00e8 un film del 1977, diretto da Alfonso Brescia. \u00c8 una storia di genere fantascientifico che fa parte di una serie di pellicole a basso costo girate da Brescia con lo pseudonimo di Al Bradley.\n\u00c8 da alcuni considerato un remake di \"Terrore nello spazio\" del 1965 di Mario Bava.\nTrama.\nIn un futuro remoto, un'astronave terrestre atterra su un pianeta sconosciuto, dopo avere ricevuto dei misteriosi segnali radio. Il pianeta sembra desolato ma ben presto l'equipaggio scopre i resti di un'antica citt\u00e0. I membri della spedizione scoprono gli ultimi sopravvissuti di un popolo che un tempo aveva abitato il pianeta: essi sono oppressi da una malvagia entit\u00e0 che infesta il mondo. Si tratta di una grande macchina, una sorta di robot sofisticato. \u00c8 costui il responsabile dei misteriosi messaggi captati sulla Terra, usati come espediente per attirare in trappola i visitatori da altri pianeti e renderli schiavi.\nGli abitatori del pianeta per sfuggire a questa minaccia vivono in gallerie. Il gruppo di terrestri riuscir\u00e0 a liberarli dalla schiavit\u00f9 distruggendo il robot, ma lo spirito malvagio della macchina riuscir\u00e0 a trasferire la propria energia e possedere uno dei membri dell'equipaggio per essere portato sulla Terra.\nProduzione.\nIl film fa parte di un gruppo di cinque pellicole a basso costo realizzate da Alfonso Brescia tra il 1977 e il 1978, riutilizzando quasi per intero gli stessi set e il medesimo cast.\nLe scene ambientate sul suolo del pianeta vennero girate all'interno delle grotte di Collepardo.\nDistribuzione.\nLa pellicola \u00e8 entrata nel pubblico dominio negli Stati Uniti (non in Italia).\nCuriosit\u00e0.\nIl regista Alfonso Brescia ha dedicato al tema dello spazio tre pellicole:"}
{"id": "3009879", "revid": "287204", "url": "https://it.wikipedia.org/wiki?curid=3009879", "title": "Fort Worth Flyers 2006-2007", "text": "La stagione 2006-07 dei Fort Worth Flyers fu la 2\u00aa e ultima nella NBA D-League per la franchigia.\nI Fort Worth Flyers arrivarono terzi nella \"Eastern Division\" con un record di 29-21. Nei play-off persero il primo turno contro i Sioux Falls Skyforce (0-1)."}
{"id": "3009880", "revid": "247222", "url": "https://it.wikipedia.org/wiki?curid=3009880", "title": "Mood swing", "text": ""}
{"id": "3009884", "revid": "339392", "url": "https://it.wikipedia.org/wiki?curid=3009884", "title": "Spirit of the moment live at Village Vanguard", "text": ""}
{"id": "3009885", "revid": "266224", "url": "https://it.wikipedia.org/wiki?curid=3009885", "title": "Stemma della provincia di Rieti", "text": "Lo stemma della provincia di Rieti \u00e8 costituito da uno scudo sannitico di color rosso con una banda dello stesso colore delimitata da due filetti di color oro riportante la sigla S.P.Q.S. (Senatus Populusque Sabinus) alternata a gruppi di anelli intrecciati anch'essi d'oro, lo scudo \u00e8 timbrato da una corona da provincia.\nBlasonatura.\nLo stemma, concesso con R.D. del 12 maggio 1928, ha la seguente blasonatura:\nLa descrizione del primo gonfalone, concesso con lo stesso decreto dello stemma, \u00e8 la seguente:\nIn seguito questo vessillo \u00e8 stato sostituito con un nuovo stendardo concesso con D.P.R. del 5 giugno 2001:\nStoria.\nLa prima citazione di quello che \u00e8, all'epoca, lo stemma della regione Sabina si trova nell'opera del Piazza \"Gerarchia ecclesiastica\":\nL'anello riportato come \"di terra\" \u00e8 in realt\u00e0 da tradursi (a causa di un errore del Piazza nel riportare il termine latino \"luteus\") come \"dorato\". Comunque questa spiegazione, abbastanza arbitraria, fu in seguito ripresa dal Moroni e dal Guattani. Un gruppo di tre anelli intrecciati \u00e8 visibile anche sulla facciata del Palazzo Comunale di Rieti, in corrispondenza del campanile. Altre possibili spiegazioni del significato degli anelli sono che essi vogliano richiamare le nove trib\u00f9 che componevano il popolo sabino oppure che ricordino che i \u00abSabini avevano, come i Romani, il diritto di suffragio\u00bb; il colore verde alluderebbe alla terra essendo questo popolo, all'epoca di creazione dell'arme, eminentemente agricolo. La fascia dello scudo, il cui colore non \u00e8 presente nell'opera del Piazza, \u00e8 probabilmente color argento cos\u00ec come la troviamo in una mappa di fine XVII - inizio XVIII secolo (una mappa molto simile \u00e8 presente nell'opera del 1790 \"Sabina sagra e profana, antica e moderna\" di Francesco Paolo Sperandio); lo scudo presente nella mappa e di colore verde e si presenta di forma barocca con a lato due festoni di frutta e fiori, rispettivamente; anche in questo caso gli anelli si presentano di colori differenti.\nNel 1808 \u00e8 il papa Pio VII, con un \"motu proprio\" del 20 dicembre, riconferm\u00f2 alla provincia sabina i suoi antichi privilegi, e diede tra l'altro facolt\u00e0 ai \"patrizi\" della provincia di alzare lo stemma della stessa che veniva cos\u00ec descritto:\nC'\u00e8 anche da dire che secondo altri autori il campo dello scudo si presentava di colore rosso o di colore rosso e oro (colori forse ripresi da quelli degli anelli) e fu la prima versione quella prescelta dalla provincia di Rieti al momento di scegliersi il proprio blasone, nonostante il Palmegiani, consultato in merito dal Preside della provincia, consigliasse il verde; per il resto furono comunque seguite le sue indicazioni.\nIl motto \"\", presente al di sotto dello scudo, vuole indicare la concordia presente tra i popoli della provincia quasi ad essere essi una sola citt\u00e0."}
{"id": "3009886", "revid": "599013", "url": "https://it.wikipedia.org/wiki?curid=3009886", "title": "Maurizio Biondi", "text": "Carriera.\nFormatosi nella Pallacanestro Piombino, ha il suo esordio in serie A1 con la Cidneo Brescia."}
{"id": "3009887", "revid": "280255", "url": "https://it.wikipedia.org/wiki?curid=3009887", "title": "Monte Aia de Diavoli", "text": ""}
{"id": "3009899", "revid": "110157", "url": "https://it.wikipedia.org/wiki?curid=3009899", "title": "JOELib", "text": "JOELib \u00e8 un software libero, un sistema esperto chimico usato principalmente per convertire il formato di file chimici. Data la sua forte relazione con l'informatica, questo programma appartiene pi\u00f9 alla categoria della chemioinformatica che della modellistica molecolare. \u00c8 disponibile per Windows, Unix e altri sistemi che supportano Java. JOELib e OpenBabel derivano dalla libreria di chemioinformatica OELib.\nIl logo del progetto \u00e8 rappresentato proprio dalla parola JOELib nel sistema di scrittura Tengwar di Tolkien."}
{"id": "3009903", "revid": "124317949", "url": "https://it.wikipedia.org/wiki?curid=3009903", "title": "Episodi di The Office (quarta stagione)", "text": "La quarta stagione del telefilm The Office \u00e8 andata in onda negli Stati Uniti d'America dal 27 settembre 2007 al 15 maggio 2008 sul canale statunitense NBC.\nIn Italia \u00e8 stata trasmessa dal 19 ottobre al 21 dicembre 2012 su Joi.\nUna vita da salvare.\nTrama.\nSono passati due mesi dal colloquio per il posto di lavoro di Jan, assegnato poi a Ryan: Jim ha rotto la propria relazione con Karen, che ha abbandonato il posto di lavoro il giorno successivo, ed ha cominciato a frequentare Pam, anche se entrambi si dichiarano single, nonostante i sospetti di alcuni colleghi, come Kevin; Jan \u00e8 disoccupata, ed attualmente convive con Michael; Ryan e Kelly hanno rotto, dopo che il primo ha ottenuto il ruolo di rappresentante dell'area del nord-est della Dunder Mifflin.\nGli eventi cominciano a precipitare quando, in una normale giornata d'ufficio, diversi lavoratori subiscono dei colpi di sfortuna: un virus costringe Pam a formattare il proprio computer, mentre Michael investe accidentalmente Meredith, costringendola al ricovero ospedaliero, ed infine Sprinkles, uno dei gatti di Angela la cui supervisione era stata affidata a Dwight, muore. Ci\u00f2 porta Michael a credere che l'ufficio sia maledetto, e ne scaturisce una riflessione sull'esistenza di Dio.\nIncuriositi dallo strano evolversi del rapporto tra Jim e Pam, anche i cameraman decidono di indagare, e li sorprendono in tenere effusioni. I due ammettono di avere una relazione, ma di non volerla rendere pubblica.\nMeredith, ancora in ospedale, non intende perdonare Michael per quanto accaduto, e da alcuni esami clinici la donna risulta positiva alla rabbia. Michael, Dwight, Jim e Pam decidono pertanto di organizzare una maratona di 5 chilometri in favore della ricerca contro la rabbia, contribuendo con un fondo di 340 dollari. Nel frattempo, Angela si rende conto che Sprinkles non \u00e8 deceduto di morte naturale, e sospetta che Dwight l'abbia uccisa.\nTutti i lavoratori della Dunder Mifflin partecipano alla maratona di beneficenza, ma molti di loro trovano degli espedienti per evitare la fatica. Jim e Pam approfittano della corsa per trascorrere del tempo assieme, mentre Angela e Dwight si confrontano sulla morte di Sprinkles, e la donna scoprir\u00e0 che Dwight ha soppresso il gatto ormai morente, pertanto decide di prenderne le distanze. Michael, invece, affronta la gara con la massima seriet\u00e0, ma un'indigestione di fettuccine gli ostacola il raggiungimento del traguardo.\nIl giovane Ryan.\nTrama.\nIn ufficio, Michael \u00e8 ansioso di accogliere il suo vecchio \"prot\u00e9g\u00e9e\" Ryan, nel frattempo divenuto suo supervisore. Al suo arrivo, per\u00f2, tutti notano un forte cambiamento: l'ex-collega \u00e8 diventato un vero e proprio business man dalle larghe vedute, ed esige rispetto da Michael e dai suoi dipendenti, dimostrandosi molto pi\u00f9 ligio e severo rispetto a Jan. Dopo i vari convenevoli, il nuovo supervisore indice una conferenza di presentazione dei nuovi progetti della Dunder Mifflin, basati su un rinnovamento burocratico e metodologico, tecnologizzando progressivamente ogni aspetto dell'azienda, ragion per cui ad ogni impiegato viene fornito un palmare. Michael \u00e8 tuttavia spaventato da questa nuova direzione di sviluppo, e teme che Ryan voglia rimpiazzarlo per un ringiovanimento del personale. Cos\u00ec, il manager organizza un incontro sull'importanza della vecchiaia, convocando peraltro uno dei fondatori dell'azienda, il signor Robert Dunder.\nMichael \u00e8 convinto che il contatto umano tra venditore e cliente possa fare molta pi\u00f9 differenza rispetto alla modernizzazione tecnologica, e decide di dimostrare a Ryan che un cesto di cibo in dono possa stimolare molto di pi\u00f9 un ex-cliente a ritornare sotto l'ala dell'azienda piuttosto che un efficiente sito web. Supportato da Dwight, Michael decide cos\u00ec di recarsi da alcuni ex-clienti, portando in dono un abbondante cesto di alimenti. Il manager constata tuttavia, in due casi su due, che le persone risultano pi\u00f9 interessate alla disponibilit\u00e0 tecnologica dell'azienda, ed alla possibilit\u00e0 di ricorrere ad un sito web che offra informazioni in modo ordinato. Deluso dal rendimento dell'esperimento, Michael rientra in ufficio dichiarando tuttavia l'inaffidabilit\u00e0 della tecnologia, dopo che il navigatore satellitare lo ha indotto a sterzare con la propria auto dentro il Lago Scranton.\nIn ufficio, intanto, molti dipendenti devono affrontare le proprie vicende personali: Angela, scioccata per la morte di Sprinkles, decide di chiudere la propria relazione con Dwight; Jim e Pam sono costretti da Toby (visibilmente infatuato di Pam) a rivelare pubblicamente la loro relazione; Ryan deve invece gestire Kelly, decisa pi\u00f9 che mai a riconquistare l'ex-compagno.\nParty Online.\nTrama.\nIl sito web del progetto \"Dunder Mifflin Infinity\" sta per essere lanciato ufficialmente, e Ryan ha programmato un evento in streaming per la serata stessa, con lo scopo di pubblicizzare la nuova rotta intrapresa dall'azienda, sostenendo che sar\u00e0 proprio il sito della Dunder Mifflin a diventare il top \"salesman\" dell'azienda. Di fronte a queste parole, Dwight decide di dare dimostrazione di come egli, con la tecnica tradizionale, possa da solo realizzare pi\u00f9 vendite del sito stesso, e ne approfitta per fare colpo su Angela, ancora adirata per la morte di Sprinkles. Dinanzi ad un Dwight esaltato dai suoi successi nelle vendite, Jim propone a Pam di fingersi l'intelligenza artificiale dietro il sito web, e di comunicare con il collega in modo criptico; nel frattempo, lo stesso Jim si ritrova ad accompagnare Michael alla serata evento organizzata da Ryan, salvo poi scoprire a viaggio in corso che l'evento si sarebbe tenuto online, fatto che manda su tutte le furie Michael.\nNel frattempo, in ufficio Angela \u00e8 impegnata nell'organizzazione del party evento, ma deve far fronte alle negligenze di Phyllis ed ai continui tentativi di Dwight di riallacciare i rapporti. La situazione precipita quando Michael le chiede di cambiare completamente il piano organizzativo, e bench\u00e9 la donna sia sull'orlo di una crisi di nervi, costei si ritrova di mezzo anche Andy, deciso pi\u00f9 che mai a rimediare un appuntamento con lei.\nL'esasperazione generale non risparmia nemmeno Michael, che si accanisce sul giovane fattorino di una pizzeria dopo che questi ha rifiutato di accettare un coupon sconto di Michael, dichiarandolo non valido. Sentendosi mancare di rispetto, Michael decide di tenerlo in ufficio come ostaggio, senza riuscire per\u00f2 ad ottenere l'agognato sconto sulla pizza. L'evento in streaming si rivela un fiasco, bench\u00e9 Ryan ne sia pi\u00f9 che entusiasta, e presto Michael si accorge della gravit\u00e0 delle sue azioni sul ragazzino, che verr\u00e0 lasciato andare. Intanto, Andy fa di tutto per aiutare Angela, che ne \u00e8 sempre pi\u00f9 convinta, fino a che il collega non si esibisce in una versione serenata di \"Take a Chance on Me\", che pur non dando l'esito sperato lascia una buona impressione ad Angela.\nSoldi soldi soldi....\nTrama.\nMichael sta affrontando un periodo nero a livello economico, essendosi indebitato a causa di spese inutili da parte sua (in trucchi di magia e attrezzatura da pesca) e di Jan, che lo hanno costretto a trovare un secondo impiego come venditore presso un call center, il che gli sottrae preziose ore di riposo. Ryan, accortosi della situazione, minaccia di licenziare Michael qualora non cominci a dedicarsi unicamente all'incarico di \"regional manager\". Oscar si offre di aiutare il suo superiore, proponendogli tagli di spese e soprattutto un confronto con Jan: la compagna, tuttavia, gli addossa tutte le responsabilit\u00e0, definendolo un incosciente, cos\u00ec Michael fugge nel tentativo di salire a bordo di un convoglio ferroviario in partenza. Raggiunto da Jan, i due discutono, e la donna gli dichiara di voler rimanere al suo fianco anche nei momenti difficili.\nIntanto, Dwight ha avviato un'attivit\u00e0 alberghiera presso la propria residenza, aiutato dal cugino Mose (Michael Schur): Jim e Pam, dopo averlo scoperto, decidono di prenotare una camera per due per una notte, ritrovandosi a passare con Dwight e Mose la loro prima \"vacanza\". La notte stessa, la coppia scopre della sofferenza che attanaglia Dwight a causa della rottura con Angela, che, nel frattempo, ha acconsentito ad un appuntamento con Andy. I due decidono cos\u00ec di consolare Dwight con una recensione positiva della sua attivit\u00e0 su TripAdvisor: Jim, inoltre, gli rivela (confessandolo per la prima volta alle telecamere) il vissuto emotivo che dovette sopportare di fronte al passato rifiuto di Pam di lasciare Roy per Jim.\nPubblicit\u00e0 interna.\nTrama.\nLa sede di Scranton della Dunder Mifflin viene incaricata della realizzazione di uno spot commerciale per pubblicizzare l'azienda, e Michael accetta la sfida con entusiasmo, per poi scoprire che la dirigenza ha inviato due professionisti per coordinare il progetto con le proprie idee. Offeso, nonch\u00e9 dubbioso della qualit\u00e0 del loro spot, Michael chiede a Ryan ed al CFO Wallace di poter filmare lo spot con le proprie idee, incaricando nel frattempo Pam della realizzazione di un logo animato della compagnia. Dieci giorni dopo, lo spot di Michael viene rifiutato in favore di quello realizzato dai professionisti, che viene pertanto mandato in onda.\nNel frattempo, Jim nota che Dwight, ancora sofferente a causa di Angela, cerca di alienarsi dalla realt\u00e0 attraverso il gioco \"Second Life\", cos\u00ec decide di monitorarlo creando anch'egli un avatar di s\u00e9 sulla piattaforma. Dwight si ritrova peraltro costretto ad aiutare il collega Andy nella conquista della sua ex-compagna, rincuorandosi per\u00f2 del fatto che la donna pensa ancora a lui.\nLa guerra delle filiali.\nTrama.\nStanley informa Michael di aver accettato un trasferimento alla filiale di Utica, New York, avendo Karen Filippelli, ora \"regional manager\" della sede, offertogli un salario migliore. Michael ne resta scioccato, e dopo vari tentativi di trattenere l'impiegato, decide di viaggiare fino a Utica per un'azione di sabotaggio, portando con s\u00e9 Dwight e Jim, il quale teme per\u00f2 di dover rivedere la sua ex-compagna. I tre non tardano a farsi scoprire da Karen, che si dice decisa ad assumere Stanley. La donna e Jim hanno poi un confronto privato, e Karen scopre che il ragazzo \u00e8 ora fidanzato con Pam.\nIn ufficio, intanto, Toby, Oscar e Pam organizzano il consueto incontro del \"Finer Things Club\", dove poter parlare di arte, musica e letteratura in tranquillit\u00e0, e cui Andy spera di farsi invitare, invano. L'appuntamento viene per\u00f2 mandato a monte dalle intromissioni dei vari colleghi d'ufficio.\nIl sopravvissuto.\nTrama.\nDopo non essere stato invitato da Ryan ad un camping aziendale, venendo infatti rimpiazzato da Toby, Michael decide di prendersi due giorni di ferie dall'ufficio, e di sperimentare la vita nella natura selvaggia, ispirato dal docu-reality \"Survivor Man\". Viene cos\u00ec portato da Dwight nelle foreste della Pennsylvania, e lasciato solo a se stesso, anche se Dwight e le telecamere decidono di sorvegliarlo e riprenderlo: qui, Michael dimostra la sua inadeguatezza alla vita all'aria aperta, dando terribili dimostrazioni delle sue dubbie abilit\u00e0 di sopravvivenza, al punto da tentare di mangiare dei funghi selvatici.\nJim, intanto, \u00e8 stato incaricato da Michael di assumere momentaneamente il controllo amministrativo della filiale, ed \u00e8 alle prese con l'organizzazione della festa di compleanno di Creed. Dovendo far fronte anche agli imminenti compleanni di Meredith e Oscar, Jim decide di unire i festeggiamenti in un'unica volta, trovando per\u00f2 varie difficolt\u00e0 nel far quadrare le preferenze di ciascun festeggiato. Dopo che Phyllis lo ha chiamato per errore Michael, Jim organizza un party per il solo Creed.\nLa deposizione.\nTrama.\nMichael e Jan si stanno recando alla sede centrale della Dunder Mifflin, a New York, dove si svolger\u00e0 il processo riguardante il licenziamento di Jan dalla compagnia, che la donna dichiara essere stato motivato da un pregiudizio relativo al suo recente intervento di mastoplastica additiva. Il processo, tuttavia, non va come previsto, dal momento in cui Michael scopre che Jan ha portato come prova il diario personale del compagno, senza il permesso di quest'ultimo. La faccenda si complica dopo che Michael scopre i pessimi giudizi di Jan riguardanti le \"performance review\" del manager, risalenti al periodo in cui i due gi\u00e0 si frequentavano. Bench\u00e9 emerga anche la scorrettezza attuata nei confronti di Michael da parte del CFO David Wallace, Michael stesso decide infine di dar ragione alla compagnia, facendo di fatto perdere la causa a Jan.\nIn ufficio, Pam decide di mettere sotto allenamento Jim, che di recente si \u00e8 spesso trovato a sfidare Darryl a ping pong, con pessimi risultati: ne \u00e8 conseguito, infatti, che Kelly, che nel frattempo ha cominciato a frequentare il magazziniere, ha assunto un atteggiamento di superiorit\u00e0 nei confronti di Pam. Alla sfida decisiva, Jim, allenato da Dwight, riesce a tenere testa a Darryl: infine, tuttavia, a disputare la partita saranno Pam e Kelly, a causa della reiterate tensioni. Entrambe dimostreranno tuttavia di essere negate per tale sport.\nA cena da Michael.\nTrama.\nDopo numerosi tentativi, Michael riesce finalmente ad incastrare Jim e Pam a cena a casa sua, e per l'occasione decide di invitare anche Andy e Angela, che fanno ormai coppia fissa. A casa del manager, tuttavia, la serata si fa subito imbarazzante, dopo che Jim e Pam constatano gli strani equilibri regnanti tra Michael e Jan, che ha a disposizione ben due stanze ad uso personale esclusivo, nonch\u00e9 un letto matrimoniale, a discapito del compagno, costretto a dormire in un minuscolo giaciglio. Jim e Pam tentano invano di abbandonare la festa, e l'atmosfera si appesantisce a causa delle sempre pi\u00f9 evidenti tensioni tra Michael e Jan.\nIl tutto precipita quando, alla porta, si presenta Dwight, accompagnato dalla sua ex babysitter, scatenando una discussione tra Michael e Jan. A cena, le tensioni scoppiano, e Jan, in preda alla rabbia, scaglia contro il piccolo televisore di Michael un \"Dundie\", spaccandolo. Le tre coppie ospitate riescono infine a disertare la serata, sfruttando l'intervento di una pattuglia di polizia, che esorta Michael a passare la notte altrove.\nLa ragazza ideale.\nTrama.\nMichael ha rotto con Jan, ed \u00e8 desideroso di trovare una nuova partner, dopo aver visto la foto di una modella di cui si \u00e8 infatuato. Il manager ordina cos\u00ec allo staff dell'ufficio di trovargli qualcuno da incontrare ad un appuntamento, mentre Dwight decide di informarsi sull'identit\u00e0 della modella, che scopre essere deceduta. Pam propone a Michael un'uscita al buio con Margaret, la locatrice del suo appartamento, ed il manager accetta, per poi disilludersi una volta scoperto che la donna non \u00e8 giovane n\u00e9 affascinante quanto la modella vista in fotografia. Dwight propone cos\u00ec al capo di far visita alla tomba della modella, per poterle dire addio.\nIntanto, Kevin e Andy fanno fronte ad un grosso problema, ovvero l'inagibilit\u00e0 del parcheggio della filiale a causa della presenza di veicoli per la costruzione di un edificio confinante di un'altra compagnia. Nonostante il mancato sostegno di Michael, i due riescono a riottenere il parcheggio dai capi delle principali aziende di Scranton.\nNel mentre, Pam e Jim discutono della possibilit\u00e0 di convivere, e Pam spiega al compagno di non voler convivere con nessuno fino ad una proposta di matrimonio. Jim, allora, le promette scherzosamente che, quando meno se lo aspetter\u00e0, le far\u00e0 la fatidica proposta, per poi rivelare alle telecamere di aver acquistato l'anello di fidanzamento una settimana dopo il loro primo appuntamento.\nNotte brava.\nTrama.\nRyan fa visita alla filiale di Scranton, per illustrare il progetto \"Dundler Mifflin Infinity 2.0\", dopo il fallimento del primo sito web dell'azienda, a causa dello scarso utilizzo da parte della clientela e dall'apparente invasione di pedofili nel social network integrato. Michael, ancora alla ricerca di una donna con cui uscire, decide cos\u00ec di recarsi con Dwight a New York, affascinato dai racconti di Ryan, ed i due lo raggiungono ad un club, trovandolo in compagnia di uno strano individuo. Ryan, in preda alla sovreccitazione, fa sorgere alle telecamere il sospetto che egli faccia abuso di cocaina, ma n\u00e9 Michael n\u00e9 Dwight se ne rendono conto: il gruppo si trasferisce poi in un altro club, ma finiscono per farsi cacciare a causa di Ryan.\nIntanto, a Scranton Jim propone ai colleghi di restare in ufficio fino a tardi, per evitare di dover tornare al lavoro l'indomani, come previsto invece da calendario. L'impiegato si dimentica tuttavia di avvertire il portiere, che li chiude dentro il perimetro dell'edificio. In attesa che arrivi qualcuno a liberarli, Toby cerca di flirtare con Pam, nell'inevitabile imbarazzo generale.\nDipendente ribelle.\nTrama.\nDurante una riunione d'ufficio, Stanley risponde in malo modo a Michael, lasciando sbigottito l'intero staff. Il manager, tuttavia, non vuole ammettere a se stesso che un dipendente gli abbia mancato di rispetto, per poi rendersi conto di dover prendere una posizione. Dopo aver finto di licenziare Stanley, provocando un suo ulteriore comportamento indisciplinato, Michael alza i toni, e dopo una discussione i due si chiariscono: Stanley, pur avendo il posto di lavoro salvo, comincer\u00e0 cos\u00ec ad adottare un adeguato comportamento verso Michael, pur ammettendo di non rispettarlo.\nNel frattempo, Ryan, in visita all'ufficio di Scranton, comunica a Jim che il suo operato sta venendo tenuto sott'occhio, e dalle riprese sorge il sospetto che dietro tale decisione ci sia la gelosia di Toby, ancora infatuato di Pam. Dwight, invece, comincia ad attuare un piano di vendetta contro Andy per la sua relazione con Angela.\nTirocinanti cercasi.\nTrama.\nPer decisione di Ryan, Jim \u00e8 ufficialmente sotto periodo di prova, e decide di tentare la sorte con uno dei pi\u00f9 grossi ex-clienti della Dunder Mifflin, il signor Maguire (Phil Reeves). Il ragazzo, con il supporto di Andy e Kevin, lo invita a disputare una partita di golf, durante la quale tenta a pi\u00f9 riprese di proporgli di rientrare sotto l'ala della Dunder Mifflin, fallendo costantemente. Con insistenza invadente, tuttavia, Jim riesce infine a ritornare ad essere il fornitore di carta di Maguire.\nMichael, nel frattempo, \u00e8 alla ricerca di un tirocinante, e decide di allestire uno stand della Dunder Mifflin presso un \"open day\" liceale, accompagnato da Pam, Darryl e Oscar. Il loro stand, tuttavia, appare subito in ombra rispetto agli altri, e non riesce ad attirare l'attenzione di alcuno studente. Michael torna cos\u00ec in ufficio colmo di delusione, per poi cambiare umore alla vista di Pam e Jim contenti per la conclusione dell'affare con Maguire. Michael comincia cos\u00ec a vedere Jim sotto una nuova luce.\nAddio Toby.\nTrama.\nL'ufficio \u00e8 impegnato nei preparativi per la festa di addio di Toby, giunto al suo ultimo giorno di lavoro alla Dunder Mifflin di Scranton, fatto che manda su di giri Michael, al punto da chiedere al \"party planning committee\" di organizzare una festa in gran stile per celebrare l'avvenimento. Intanto, l'impiegato delle risorse umane accoglie in ufficio Holly Flax (Amy Ryan), la sua sostituta, e nonostante l'astio iniziale, Michael ben presto si infatua della donna, e finisce per chiedere consiglio a Jim su come tentare un approccio con lei. Intanto, in ufficio arriva la notizia dell'arresto di Ryan, accusato di frode in merito al fallimentare progetto \"Dunder Mifflin Infinity\": la sua rimozione dalla carica di supervisore libera cos\u00ec Jim dal periodo di prova. A ci\u00f2 si aggiunge l'ammissione di Pam al Pratt Institute di New York per un corso trimestrale di graphic design: Jim capisce che la situazione \u00e8 ottimale, e decide di dare una mano a Phyllis nell'organizzazione del party, durante il quale proporr\u00e0 a Pam di convolare a nozze.\nLa giornata si rivela un successo per tutti: Michael riesce ad approfondire la conoscenza con Holly, che di rimando mostra notevole interesse per il manager; Jim e Pam sono pi\u00f9 uniti che mai, e la segretaria, notando il comportamento teso del compagno, sospetta felicemente l'imminente proposta di matrimonio. Il tutto viene per\u00f2 stravolto da due accadimenti: Michael, recatosi al supermercato su richiesta di Kevin, incontra Jan, e scopre cos\u00ec che l'ex compagna \u00e8 incinta, anche se la stessa Jan ammetter\u00e0 che Michael non \u00e8 il padre, in quanto ha fatto affidamento ad una banca del seme; al party, invece, Jim non riesce a proporsi a Pam, in quanto Andy, a sorpresa, fa la sua proposta di matrimonio ad Angela che, con qualche esitazione, accetta.\nAlla fine della festa, Michael liquider\u00e0 con cortesia Holly, dimostrandosi ancora legato a Jan e volenteroso di aiutarla nella gravidanza; Pam, invece, rester\u00e0 delusa dalla mancata proposta di matrimonio; Phyllis, salendo in ufficio, sorprender\u00e0 invece Angela e Dwight in un amplesso."}
{"id": "3009908", "revid": "222571", "url": "https://it.wikipedia.org/wiki?curid=3009908", "title": "Cime di Ombretta", "text": "Le cime di Ombretta (\"zime de Ombreta\" in ladino) sono un massiccio montuoso delle Dolomiti di Fassa (gruppo della Marmolada), articolato nelle cime Occidentale (2998 ), di Mezzo (2983 m) e Orientale (3011 m). La prima \u00e8 interamente compresa nella provincia autonoma di Trento (comune di San Giovanni di Fassa), mentre lungo le altre corre il confine con la provincia di Belluno (comune di Rocca Pietore). Proprio per questi motivi le vette vennero interessate dagli eventi della prima guerra mondiale. \nSi collocano subito a sud del massiccio della Marmolada, dalla quale sono divise verso ovest dalla val Rosalia e verso est dalla val di Ombretta, che convergono nel passo di Ombretta (2702 m) ai piedi della cima di Mezzo.\nLa cime di Mezzo e Orientale possono essere raggiunte mediante la via ferrata Ombretta (segnavia 612) o salendo dal bivacco Dal Bianco, dedicato alla memoria di un forte alpinista vicentino."}
{"id": "3009910", "revid": "599013", "url": "https://it.wikipedia.org/wiki?curid=3009910", "title": "Trans Harmonic Nights", "text": "Trans Harmonic Nights \u00e8 il secondo album di Peter Baumann, pubblicato nel 1979 dalla Virgin.\nIl disco.\nSi tratta del primo lavoro di Baumann dopo la dipartita definitiva dai Tangerine Dream, avvenuta un anno prima della pubblicazione dell'album. \"Trans Harmonic Nights\" si distingue dal precedente \"Romance '76\" per un sound pi\u00f9 accessibile e pi\u00f9 distante dalle sonorit\u00e0 del gruppo, pi\u00f9 vicino ai canoni della futura musica new age. I brani sono quasi tutti pi\u00f9 brevi e melodici, pi\u00f9 vicini alla forma-canzone rispetto alle composizioni meno canoniche del lavoro precedente, bench\u00e9 vi siano anche qui brani che accennano a sperimentazioni (come \"Meridian Moorland\"). Inoltre, per la prima volta in un album di Baumann, vi \u00e8 l'ingresso della voce, qui per\u00f2 ancora filtrata attraverso vocoder ed utilizzata come una sorta di ulteriore strumento musicale. Questo passaggio a sonorit\u00e0 pi\u00f9 \"pop\" pu\u00f2 essere visto come preambolo alla virata new wave che caratterizzer\u00e0 il lavoro successivo, dove Baumann si cimenter\u00e0 anche come cantante.\nDell'album esiste una sola edizione in CD, edita nel 1990 e ritirata poco dopo dal mercato. Per questo e poich\u00e9 l'album non \u00e8 mai stato rimasterizzato, \u00e8 oggi estremamente difficile trovarlo se non nell'edizione in vinile."}
{"id": "3009916", "revid": "767487", "url": "https://it.wikipedia.org/wiki?curid=3009916", "title": "A noi piace Flint", "text": "A noi piace Flint (\"In Like Flint\") \u00e8 un film del 1967, diretto da Gordon Douglas; \u00e8 il sequel del film \"Il nostro agente Flint\" del 1966. \u00c8 l'ultimo film statunitense in girato CinemaScope.\nTrama.\nL'agente Derek Flint deve salvare il presidente degli Stati Uniti d'America, rapito da un'organizzazione comandata da tre donne molto ricche e potenti e sostituito da un attore shakespeariano alquanto gigione. Lo scopo del complotto \u00e8 il dominio femminile sul mondo, ma il fascino proverbiale del protagonista far\u00e0 ravvedere anche le stesse cospiratrici. Come nel film precedente vi \u00e8 un criminale che trama nell'ombra per interesse personale e che dovr\u00e0 essere eliminato, in una bizzarra colluttazione nello spazio. Premio finale due avvenenti cosmonaute sovietiche, sole in orbita da tempo in una capsula in cui egli trova rifugio.\nNella cultura di massa.\nNel film ', in una scena il personaggio principale Austin Powers accende il televisore e assiste ad una scena del film e commenta dicendo che \u00e8 il suo film preferito.&lt;br&gt;Nel video di una canzone di David Bowie appare un gruppo di donne scrutare con il rispettivo cannocchiale un razzo in partenza, come nel prologo del film. Le stesse indossano l'uniforme bianca delle hostess in '."}
{"id": "3009918", "revid": "92723", "url": "https://it.wikipedia.org/wiki?curid=3009918", "title": "Secret Warriors", "text": "I Secret Warriors sono un gruppo di supereroi dell'Universo Marvel. Inventato da Brian Bendis e Alex Maleev, il gruppo \u00e8 stato introdotto in \"Mighty Avengers\" n. 13 (luglio 2008) e ha debuttato ufficialmente in \"Secret Invasion\" n. 3 (agosto 2008).\nIl nuovo gruppo riceve poi una testata tutta sua, composta in totale da 28 numeri, riuniti in Italia in cinque volumetti in brossura, scritta da Jonathan Hickman, Brian Bendis (solo il primo arco narrativo come collaboratore) e disegnata da Stefano Caselli, Alessandro Vitti, Gianluca Gugliotta e Mirko Colak.\nStoria del gruppo.\nVolume primo (1-6).\nEstromesso dal suo ruolo di Comandante dello S.H.I.E.L.D. a causa degli eventi narrati in \"Guerra segreta\", Nick Fury decise di proseguire la sua missione anche in ambito non ufficiale.\nVenuto a conoscenza dell'invasione Skrull, poich\u00e9 uno di essi aveva assunto le sembianze della sua donna, l'italiana Contessa Valentina Allegra de la Fontaine, Fury riprese in mano i suoi vecchi dossier e insieme a Daisy Johnson, sua fidata pupilla potenziata geneticamente, va alla ricerca di alcuni eroi molto particolari, per contrastare l'invasione.\nI suddetti eroi sono speciali per due motivi: il primo \u00e8 che nessuno sa chi siano, n\u00e9 il governo, n\u00e9 lo S.H.I.E.L.D., n\u00e9 la stessa comunit\u00e0 supereroistica e neanche gli Skrull, solo Fury ne \u00e8 al corrente; il secondo motivo \u00e8 che sono tutti figli di supereroi o supercriminali da cui hanno ereditato i loro personali poteri:\nUlteriore membro della squadra sarebbe dovuta essere Layla Miller, ma lei rifiut\u00f2 educatamente, affermando che avrebbero avuto successo solo senza di lei.\nAiutarono gli altri eroi durante l'attacco a New York, per scomparire subito dopo, nello stupore generale.\nFury e i suoi giovani eroi tornarono in azione alcuni mesi dopo l'invasione, quando Fury scopr\u00ec alcuni dati segretissimi in una base segreta dello S.H.I.E.L.D. a Chicago, che testimoniavano che l'organizzazione paramilitare era stata manovrata per tutti quegli anni dall'Hydra, l'organizzazione filo-nazista principale avversaria dell'agenzia.\nContemporaneamente il Barone Strucker, comandante in capo dell'Hydra, decide di riunire tutti i capi supremi dell'organizzazione (in alcuni casi personaggi introdotti per l'occasione).\nRaggiunta ed espugnata una fortezza dell'\"Alba della Luce Bianca\" (culto mutante della morte) riescono a far risorgere dalle sue ceneri il mutante giapponese Tomi Shishido, meglio conosciuto come Gorgon. Ora tutti sono riuniti:\nMentre Nick si trova ad un \"pranzo di lavoro\" con la Contessa Valentina Allegra, Daisy e i suoi si recano presso la base segreta \"Red Worm\" per recuperare un gruppo di agenti psichici, entrati nel mirino del nemico, ma arrivano troppo tardi, Kraken e Gorgon sono gi\u00e0 sul posto.\nDecisi ad intervenire, anche per evitare che i due comandanti della Bestia uccidano gli agenti ritenuti da loro inutilizzabili, i S. W. si ritrovano per\u00f2 ad affrontare da soli Gorgon, rimanendo spiazzati.\nSuperando incredibilmente i superiflessi e la velocit\u00e0 di Yo-yo, Gorgon trancia le braccia alla portoricana riducendola in fin di vita; grazie ad un colpo sismico di Daisy, il gruppo riesce per\u00f2 a recuperarla in tempo. Phobos in preda all'ira cerca di sottomettere Gorgon con il suo potere ma anch'esso fallisce: \u00abSono morto e rinato. Non ho paura di niente!\u00bb (Gorgon)\nPortata Yo-yo in salvo presso una base segreta della costa ovest, Fury affida una missione di reclutamento a Daisy e a Sebastian in Australia; intanto Nick stesso si mette in contatto con una sua vecchia conoscenza, Dum Dum Dugan.\nGiunti in Australia in modo abbastanza rocambolesco, Quake e il Druido incontrano il loro nuovo compagno di squadra, Eden Fesi, che si dimostra essere un ragazzo cordiale e schietto. Col permesso del suo maestro Gateway si unisce ai Warriors.\nA Juba, in Sudan, Nick Fury ritrova i suoi vecchi commilitoni scoprendo che il vecchio Dum Dum ha rimesso in sesto la storica milizia degli Howling Commando, glorioso squadrone d'assalto della Seconda Guerra Mondiale capeggiato al secolo dallo stesso Fury, ora gruppo di mercenari a contratto: Fury gli offre di lavorare per lui e loro accettano.\nNel frattempo in entrambe le barricate avvengono le pi\u00f9 differenti scoperte e prese le pi\u00f9 definitive decisioni: a Gehenna i sei leader assoluti dell'Hydra decidono all'unanimit\u00e0 di dichiarare una nuova guerra al mondo intero per piegarlo al proprio volere, mentre alla base \"Inside Straight\", J.T. e Alex scoprono gli L.M.D. (Life Model Decoy, in altre parole robot sostitutivi con le sembianze del soggetto da sostituire) segreti di Fury mentre setacciavano la sua camera privata.\nAlcuni giorni dopo sia i Commando sia l'Hydra attaccano la base militare \"Dock\" protetta dagli uomini dell'H.A.M.M.E.R., per ottenere un pieno rifornimento di armi ed eliveivoli. Il caos imperversa sul campo di battaglia e sembra che la situazione volga al peggio, quando dal nulla compaiono attraverso un portale i sei membri dei S.W. che riequilibrano lo scontro.\nUna ritirata strategica di Strucker lascia il campo libero alle truppe di Fury che ottengono la resa delle truppe governative e il passaggio di molti di loro tra le proprie file. Gli Howling Commando possono \"ululare\" vittoria.\nVolume secondo (7-10).\nDopo i fatti del \"Dock\" ritroviamo Fury e i suoi in Svizzera a Zurigo per svaligiare una banca gestita in segreto dalle organizzazioni sussidiarie dell'Hydra. Il bottino \u00e8 enorme, ammontante addirittura ad un miliardo e duecento milioni di dollari, che per\u00f2 \u00e8 destinato a finanziare le operazioni degli Howling Commando, gestiti da Dum Dum Dugan.\nCi\u00f2 provoca alcuni contrasti tra Nick e i suoi fidi, soprattutto J.T., che pretendono almeno una piccola parte.\nCome spinto da \"un impulso di generosit\u00e0\" Fury concede venti dollari a ciascuno di loro come premio bonus per il loro buon operato. Finita la discussione, Alexander \"Phobos\" informa Nick che il momento che stava aspettando era giunto. Fury allora ordina a Daisy di non far uscire nessuno dalla base, \"Inside Straight\", fino a nuovo ordine e che lui rester\u00e0 non contattabile per un paio di giorni.\nIntanto Wolfgang Strucker, infastidito dalla operativit\u00e0 di Fury, contatta Norman Osborn per chiedergli di eliminare per lui l'ex direttore dello S.H.I.E.L.D. Il barone \u00e8 infatti ben a conoscenza del genere di missioni che vengono effettuate all'interno del mandato Osborn, e si giustifica agli occhi del direttore per mancanza di tempo a sua disposizione.\nDopo uno scambio di frecciatine velenose, tra cui l'affermazione da parte di Strucker sulla follia di Osborn e l'ammissione da parte di questi riguardo all'omicidio dei figli del primo, Norman Osborn accetta la missione e l'affida all'ultima incarnazione dei suoi Thunderbolts e agli Oscuri Vendicatori.\nMentre Nick Fury si mette in contatto con una sua vecchia conoscenza, la spia John Garrett, alla base alberga un'aria di indolenza finch\u00e9 un messaggio segreto della Vedova Nera non spinge J.T. e Alex a entrare in azione.\nNatasha Romanoff si trova in compagnia dell'ex Thunderbolt Songbird, in fuga dagli sgherri di Osborn che le vuole entrambe morte. Nascoste nella base \"Homerun\" non sanno che fare non avendo idea di quando giungeranno i rinforzi quando all'improvviso compare Nick Fury pronto a portarle via.\nMentre si apprestano a lasciare la base, i Thunderbolts al gran completo e gli Oscuri Vendicatori sfondano un muro e bloccano loro la fuga.\nI Thunder si occupano di portar via le ragazze mentre Ares, Osborn e il neo-Occhio di falco, impegnato a massacrare di pugni il volto di Nick Fury, restano con l'ex direttore dello S.H.I.E.L.D..\nDopo un discorso quasi filosofico riguardo alle attuali condizioni in cui vertono gli States, Osborn spara in testa a Fury.\nAres si infuria con lui perch\u00e9 quello che ha appena assassinato era l'unico uomo che sapesse che fine ha fatto suo figlio. Mentre Osborn cerca di calmare Ares, il cadavere di Fury si apre rivelando la sua natura di L.M.D., al cui interno si celava nient'altri se non Alexander \"Phobos\".\nScoperta la vera identit\u00e0 del finto colonnello, Norman cerca di far \"cantare\" Alexander corrompendolo, ma il ragazzo rifiuta, arrivando ad usare i suoi poteri sull'uomo e stordendolo. Nel frattempo arrivano anche J.T. e Eden che soccorrono Alex, permettendogli di fuggire.\nOcchio di falco cerca di intervenire ma viene bloccato da Ares che vuole dare ai fuggitivi qualche minuto di vantaggio in modo da rendere le cose pi\u00f9 interessanti.\nGiunti sul tetto i tre S.W. si ritrovano alcune divisioni armate dell'H.A.M.M.E.R. ad attenderli e Eden ha giusto il tempo di aprire un varco spazio-temporale prima che Ares si avventi su di loro.\nUna volta all'interno del flusso l'australiano rassicura i suoi compagni: il \"passaggio\" che lui apre non \u00e8 magico, ma \u00e8 tutta una questione di matematica e geometria; in altre parole anche se il varco sembra aperto, tra loro e i loro inseguitori \u00e8 come se ci fossero migliaia di miglia.\nIncredibilmente a smentire la spiegazione di Eden, il dio della guerra conficca la sua ascia nella piega spazio-temporale e la riapre con la sola forza bruta, stupendo i tre eroi\n\u00abJ.T.: E questo come lo spieghi?\nAlex: Pap\u00e0 non \u00e8 cos\u00ec bravo in matematica.\nEden: Ugh!\u00bb\ne aprendo la via alle truppe governative.\nIntanto alla base, i restanti membri del gruppo si sono riuniti per accertarsi delle condizioni di salute di Yo-yo che sembra essersi ripresa e non aspetta altro di tornare in azione.\nAll'improvviso scattano gli allarmi di invasione della base. I quattro vedono i loro compagni inseguiti dai governativi e decidono di intervenire. Contemporaneamente i computer di Fury fanno scattare il processo di autodistruzione dell'edificio.\nDurante lo scorrere dei minuti restanti prima dell'esplosione, lo scontro degenera in una lotta senza quartiere che costringe alla fuga sia i S.W. tramite uno dei passaggi di Eden, sia Norman Osborn che decide di salvare solo Occhio di falco, lasciando gli altri indietro.\nAres decide di rimanere di sua scelta per cercare di ritrovare il figlio, che non ascolta le sue parole e fugge con il resto del gruppo.\nLa base esplode.\nRitroviamo poi tutti i fidi di Fury nella base segreta \"Cocoon\", un po' malconci ma vivi, nell'intento di leccarsi le ferite. Eden d\u00e0 le sue condoglianze ad Alex per la morte del padre, ma il ragazzo per tutta risposta sorride; gli spiega che in qualunque posto suo padre sia stato non c'\u00e8 mai arrivato e non se n'\u00e8 mai andato in maniera tranquilla, e che sente che lo rincontrer\u00e0 a breve.\nPassati alcuni giorni Ares, sopravvissuto senza troppi problemi all'esplosione, incontra suo figlio e Nick Fury, di ritorno dalla sua missione, in una delle basi segrete del colonnello per chiarire i fatti una volta per tutte. Rievocando gli infausti eventi della \"Guerra dei Cieli\" in cui Alexander era stato coinvolto suo malgrado, Ares spiega che la posizione di suo figlio all'interno del Pantheon \u00e8 tutt'altro che sicura, in quanto nato inizialmente mortale e poi diventato un dio.\nIn parole povere non ci sono altre possibilit\u00e0, Alex deve presentarsi di fronte all'assemblea dei Pantheon e venir giudicato adatto di ricoprire il suo ruolo di dio della paura. Incoraggiato da Fury, Alex decide di partire.\nGiunti cos\u00ec presso la sede, Ares gli consegna la mitica spada Tagliaerba, e gli dice che qualunque sar\u00e0 la decisione del consiglio, sar\u00e0 sempre orgoglioso di lui. Una volta entrato nel salone il ragazzo si dirige verso i suoi esaminatori, l'asgardiano Balder, l'olimpica Hera e il dio-serpente Quetzalcoatl.\nI tre, dopo averlo osservato e ascoltato, senza indugio lo accettano come loro pari e gli confermano il suo titolo, nel clamore generale.\nDurante i festeggiamenti seguenti, Ares confida al figlio che ora gli manca un'ultima fase per essere davvero uno di loro: deve morire, per poi ritornare in vita un giorno.\nVolume terzo (11-16).\nTempo dopo gli scontri con l'H.A.M.M.E.R. di Osborn, i membri della task force di Fury si stanno riprendendo in attesa di nuovi ordini dal loro leader che nel frattempo si \u00e8 diretto in Francia con Daisy presso il distaccamento europeo della loro organizzazione, \"HotSpot\", per ricevere informazioni. Jerry e Yo-yo infece fanno visita presso i loro famigliari, la madre della ragazza a San Juan a Portorico e il padre del ragazzo in carcere in Florida, Carl \"Crusher\" Creel.\nL'Hydra sta continuando nella sua opera di potenziamento bellico, soprattutto il cantiere navale \"Nemesis\" dove risiedono momentaneamente Viper e Gorgon. Entrambe le squadre ignorano che in Giappone un gruppo di misteriosi uomini ha attaccato il Clan Yashida per recuperare la scatola che Silver Samurai aveva ceduto come riscatto all'Hydra, e sono pi\u00f9 che decisi ad impossessarsene. In Francia intanto Daisy viene a conoscenza che oltre alla sua ci sono altre due squadre dei Caterpillar Files, capeggiate da Alexander Pierce e dal figlio di Fury, Mikel.\nI due la mettono al corrente di un'organizzazione terroristica concorrente a quello di von Strucker, il Leviathan, ideologicamente opposta, difatti di origine sovietica, per\u00f2 ugualmente letale. Da un decennio era scomparsa per motivi ignoti ma sfruttando l'attuale instabilit\u00e0 politica e delle due organizzazioni spionistiche, vuole imporsi e coronare il suo disegno di dominio.\nFury e Daisy fanno immediato ritorno alla base \"Cocoon\" per mobilitare la squadra, imponendo un trasferimento alla base \"Providence\".\nIntanto \"Nemesis\" viene posta sotto assalto dalle truppe del Leviathan, venendo annientate dalla potenza di Tomi Shishido, che purtroppo non riesce a impedire che rapiscano Viper, condotta alla Base russa \"Lungo Inverno\". Il consiglio supremo dell'Hydra comprende che tra loro c'\u00e8 un traditore e Kraken decide di sottoporre ognuno di loro a un controllo mentale per scoprire chi possa essere. Madame Hydra per\u00f2 prende una sua iniziativa partendo da Gehenna per liberare Viper da sola.\nAl momento dell'incontro per consegnare la scatola tanto agognata, la donna cambia barricata rivelando di essere sempre stata una spia del Leviatano, e di essere in realt\u00e0 la Contessa Valentina Allegra de Fontaine; la donna fredda Viper con tre colpi di pistola al petto.\nA \"Providence\" intanto vi sono dei forti contrasti con Fury: la spia ha infatti congedato Sebastian con un messaggio scritto durante il trasferimento, definendolo un peso per la squadra, a causa di numerose gaffe compiute in missione. Daisy e l'intero gruppo ne contestano la decisione il pi\u00f9 possibile ma sembra che essa sia irrevocabile.\nI quattro generali dell'Hydra decidono di attaccare la base di \"Lungo Inverno\", ma scoprono soltanto il cadavere di Viper e un messaggio registrato che rivela il ritorno di Victor Uvarov, il capo supremo dell'organizzazione sovietica Leviathan, conosciuto col nome di Orion. Il russo propone a Strucker un incontro, per decidere un compromesso che sia di ottimo profitto per entrambi. Non appena la comunicazione si interrompe, un urlo attira l'attenzione di Strucker, Gorgon e Kraken: uno dei parassiti di Hive si era fuso con il corpo privo di vita di Viper, che ritorna alla vita, dicendo di non essere pi\u00f9 quella che era, ma di essere tornata Madame Hydra.\nDall'altra parte del mondo Fury ha scoperto la vera posizione all'interno dell'attuale scacchiera spionistica della Contessa e sgomento, sia per la delusione sia per la rabbia, fa ritorno a \"Providence\", dove Daisy cerca ancora una volta di riportarlo sui suoi passi per quanto riguardava Sebastian: il team aveva votato e tutti erano concordi nel volerlo indietro, ad eccezione di Alexander \"Phobos\", che esprime semplicemente l'impossibilit\u00e0 della cosa. Fury arrabbiato zittisce la ragazza dicendole che deve crescere e non aspettarsi che tutto vada come lei vuole solo perch\u00e9 lo desidera. L'uomo poi la lascia andandosene.\nAmareggiata per il modo in cui Fury le si \u00e8 rivolto, sentendo nella sua voce la delusione e l'insoddisfazione verso lei, Daisy va da J.T. e afferratolo per le spalle gli dice che spera che quello che le aveva detto fosse ci\u00f2 che pensava veramente, baciandolo con foga; tempo prima infatti J.T., durante una uscita da soli le aveva confessato che lei era l'unico motivo per cui era ancora in quella squadra, per cui sopportava Fury e i suoi modi, perch\u00e9 l'amava come un uomo pu\u00f2 amare davvero una donna.\nL'incontro tra Hydra e Leviathan avviene ma si risolve in uno scontro violentissimo che scatena una nuova guerra tra le due organizzazioni; l'organizzazione di Fury lo viene a sapere e decide di sfruttare al meglio il momento di debolezza di entrambi i suoi nemici. I Secret Warriors non sanno per\u00f2 che anche tra le loro file c'\u00e8 un traditore del Barone Strucker, pronto a passare al nazista tutte le informazioni necessarie: J.T.\nIl nemico aveva infatti scoperto che si era impossessato di parte dei soldi che Fury aveva rubato da un conto segreto svizzero dell'Hydra, e il suo unico modo per potersi salvare era di fare il doppio-gioco.\nVolume quarto (17-22).\nIn Sudan, presso la base segreta di Fury \"The Sandbox\", avviene una festa tra i membri degli storici Howling Commandos. Vi sono Timothy Dugan, Gabe Jones, Eric Koening, John Garrett, Isadore Cohen, il senatore Robert Ralston con il nipote Ryan; partecipano anche Jasper Sitwell, Steve Rogers e Sharon Carter. Oltre a tutti loro \u00e8 presente Nick Fury.\nSi sono riuniti per commemorare il loro gruppo e la memoria dei loro compagni caduti come Clay Quatermain, Dino Manelli, Percival Pinkerton e Jonathan Juniper. Ma anche per ricordare vecchi aneddoti di guerra come quelli che hanno vissuto al fianco di Capitan America durante la Seconda guerra mondiale.\nAlla fine della festa Steve parla con Fury dicendogli di aver intuito durante la serata che il colonnello \u00e8 alle prese con qualcosa di grosso. Nick gli risponde sibillino e Steve gli dice che non \u00e8 sua intenzione giudicare un uomo come lui, che ha dedicato la sua vita a combattere il male qualunque fosse il prezzo. Il Capitano conclude dicendogli di contattarlo nel caso gli servisse il suo aiuto.\nLe parole di Capitan America si rivelano veritiere: infatti a mezza settimana di distanza da quella riunione Dugan, Sitwell, Jones e Koening alla guida di due elivelivoli e della Squadra Nera di Fury danno l'assalto alla base Hydra \"Hell's Haven\" in Cina. I Commandos riescono nell'impresa, ma, dopo aver distrutto la base ed essersi separati dalla squadra di Alexander Pierce, sulla via del ritorno vengono attaccati da uno squadrone aereo dell'Hydra guidato dallo stesso Gorgon. Lo scontro termina con lo sterminio degli Howling Commandos, compresi Jones e Koening. Solo Sitwell e Dugan riescono a salvarsi, per venire poi catturati dai militari cinesi e messi sotto custodia.\nDopo due settimane i due uomini di Fury si trovano di fronte al Consiglio di Sicurezza delle Nazioni Unite composto dai soli membri permanenti. Gli ambasciatori vogliono sapere da loro che cosa \u00e8 accaduto esattamente in Cina. Dall'interrogatorio i due uomini comprendono che durante quelle due settimane la guerra tra Hydra e Leviathan si \u00e8 intensificata e che i cinque commissari vogliono sapere se Fury \u00e8 intenzionato ad intervenire, a collaborare con loro. Dugan risponde che Fury non \u00e8 un politico ne un diplomatico ma un uomo pragmatico e consiglia loro di elevarsi se vogliono davvero risolvere la situazione, poich\u00e9 \u00e8 in corso una guerra tra organizzazioni che non hanno bandiere o territori, che non seguono altro che le proprie regole, le cui basi si trovano per\u00f2 sparse in tutto il mondo, in molte nazione sovrane del mondo. Il Consiglio si aggiorna e si decide di tenere i due uomini in un centro di detenzione, in una specie di limbo legale.\nDall'attacco alla base Hydra su territorio cinese, passano lunghi mesi in cui la guerra \u00e8 proseguita in una continua escalation, Fury ha perso il suo centro di comando europeo \"Hotspot\" a Parigi mentre a Londra \u00e8 stata soggetta ad un attacco biologico che ha mietuto dodicimila vittime e distrutto la Columbia Station. Le forze operative di Fury sono state cos\u00ec compromesse, mentre Hydra e Leviathan hanno continuato a colpirsi, provocandosi a vicenda ingenti danni. Dopo cinque mesi si era riusciti a raggiungere una tregua, ma l'assassinio di Magadan ad opera dell'Hydra ha riacceso il conflitto che ha portato un mese pi\u00f9 tardi alla distruzione del centro di reclutamento Hydra \"Ravenous II\" a Seattle provocando ingenti danni.\nOra, dopo l'attacco di Seattle, Fury decide di agire per porre fine alla guerra, attaccando simultaneamente sia l'Hydra sia Leviathan. Nel frattempo J.T. riesce ad uscire dalla base e ad avvertire il suo contatto Hydra sui piani di Fury, in cambio della sicurezza che Daisy abbia salva la vita.\nDue giorni dopo la Squadra Bianca e Fury vanno nello spazio presso la stazione orbitale \"Hell's Heaven\" geosincronizzata sopra la Nuova Zelanda dove si trova Gehenna. Le basi Leviathan verranno attaccate in simultanea dalle Squadre Grigia e Nera, mentre loro si occuperanno dell'inattaccabile base Hydra: il piano prevede che Eden li teleporti nella base, una volta giunti piazzeranno uno \"spaccamontagne\" e sempre grazie ai poteri di Eden lasceranno il posto per fare ritorno alla stazione orbitale. Essendo i due luoghi in sincronia l'australiano non ha problemi nel compiere ci\u00f2 che Fury gli richiede.\nLa missione ha inizio: il team invade Gehenna e nasce subito uno scontro con le forze Hydra sul posto. Daisy e i suoi riescono a contenerle e Fury attiva lo spaccamontagne, ma quando giunge il momento di partire Eden viene atterrato e sul posto si presentano i tre capi dell'Hydra: Von Strucker, Gorgon e Madame Hydra.\nNick e suoi sono circondati e Viper chiede al Barone di fare supplicare il loro nemico.\nVon Strucker sa bene che non lo farebbe mai, forse solo per salvare la vita ai suoi protetti. Di fronte a quella possibilit\u00e0, Fury chiede se lo farebbe davvero e il Barone gli risponde che li lascerebbe vivere. A quella risposta Nick Fury reagisce estraendo la pistola e sparando contro il criminale dicendogli \u00abMi arrendo\u00bb.\nNessuno dei tre proiettili riesce per\u00f2 a colpire Von Strucker, poich\u00e9 Gorgon li recide al volo con la sua lama. E proprio lui dall'ordine alle truppe di ucciderli tutti.\nRiusciti a disimpegnarsi dallo scontro, il gruppo recupera lo svenuto Eden e seguendo le indicazioni di Phobos allontana dallo scontro, venendo per\u00f2 inseguiti dai soldati dell'Hydra.\nNella fuga riescono a raggiungere un ponte di roccia che viene distrutto allo scoppio della prima carica dello spaccamontagne. L'intera squadra \u00e8 passata oltre il dirupo e solo Fury e Phobos sono rimasti indietro. Il Colonnello riesce a ricollegare le due sponde tramite un rampino, ma il suo giovane agente respinge il suo aiuto decidendo di restare a combattere; spinge via Fury e taglia la sua unica via di fuga dicendo \u00ab\u00c8 cos\u00ec che deve essere\u00bb.\nSotto gli sguardi confusi e preoccupati della sua squadra, Alex affronta i suoi nemici fino all'arrivo di colui che aspettava: Tomi Shishido, possessore della spada Deicida.\nGorgon intima a chiunque di stare indietro e lo scontro ha inizio. I due contendenti si scambiano colpi potenti utilizzando, senza successo, i loro stessi poteri naturali, fino a quando le spade non si infrangono. Nonostante il suo avversario sia stato privato della sua lama, Gorgon riesce a colpire Alex con un attacco al petto, atterrandolo. Con ci\u00f2 che gli rimane della spada Deicida il giapponese trafigge Alex al suolo e reclamando per s\u00e9 la sua spada rossa, Tagliaerba.\nDaisy disperata per la morte del ragazzo scatena i suoi poteri e provoca un terremoto che scuote ulteriormente la base di Gehenna. Tutti si danno alla fuga. Gorgon e Viper invitano il Barone ad abbandonare ci\u00f2 che resta della base ma lui rifiuta.\nFury e i suoi grazie ai poteri di Yo-yo riescono a trovare la via giusta per uscire dalla base ma Fury decide di mandare avanti i suoi agenti con un segnale gps, un aereo \u00e8 infatti predisposto per il loro prelievo, e di restare a coprire loro la fuga, quel tanto che basta per non aver le forze Hydra addosso al momento dell'arrivo dell'aereo. Allontanandosi, Daisy vede Fury in difficolt\u00e0 e sta per tornare indietro, ma J.T. la ferma dicendole che andr\u00e0 lui ad aiutarlo.\nFury e James resistono fino allo scoppio della seconda ed ultima carica dello spaccamontagne che provoca una voragine. J.T. \u00e8 sul punto di precipitare ma viene afferrato per un braccio da Fury. In quel momento la superspia scopre le sue carte: sapeva del suo doppiogioco per l'Hydra.\nJ.T. gli dice che i terroristi lo aveva incastrato attraverso i soldi che aveva preso dai fondi rubati in Svizzera mesi prima e non era pi\u00f9 riuscito a sganciarsi da loro. Non avrebbe mai voluto che accadesse niente del genere. Fury gli domanda perch\u00e9 non gli abbia chiesto aiuto e lui gli risponde che non si fidava di lui e che l'unica cosa che gli importava era proteggere Daisy.\nA quell'uscita Nick gli chiede se la ama, poich\u00e9 sa dei sentimenti di lei, ma vuole essere certo dei suoi. J.T. gli risponde che la ama pi\u00f9 di qualsiasi altra cosa al mondo. Fury allora gli dice che per lui Daisy \u00e8 come una figlia, \u00e8 speciale per lui, significa qualcosa. Vuole essere sincero con lui e gli dice che crede alle sue parole e sa benissimo che se Daisy fosse l\u00ec con loro vorrebbe che lui vivesse. Ma il colonnello gli pone un'ultima domanda \u00abTi sembro forse lei?\u00bb\nFury lascia cadere J.T. nel baratro e osservandolo precipitare afferma che quella era la sua punizione per la morte di Alex. Raggiunge poi l'aereo dove lo attende la sua squadra.\nDaisy gli chiede dove sia J.T. e lui le risponde che non ce l'ha fatta. Disperata la ragazza si aggrappa all'amica Yo-yo e l'aereo parte allontanandosi da Gehenna.\nDopo questi accadimenti Strucker si ritrova solo in quel che resta della sua base e la sua assistente, miss Fisher, lo informa che la flotta che inseguiva Fury \u00e8 scomparsa e che Madame Hydra e Gorgon se ne sono andati con quattro legioni. In quel momento giunge Kraken che lo informa di aver distrutto la base siberiana di Leviathan. Ora l'organizzazione di Orion pu\u00f2 contare su una sola roccaforte. Il Barone nonostante la rabbia per ci\u00f2 che \u00e8 accaduto si risolleva di fronte a quella notizia ma il super agente Hydra non \u00e8 del suo stesso umore.\nKraken gli rammenta infatti del patto che loro due avevano stretto sei anni prima. Gli dice che lui aveva fatto la sua parte, al suo contrario e che per tal motivo deve essere sostituito.\nPrima che possa reagire Wolfgang von Strucker viene atterrato dal Kraken, che afferma che \u00e8 arrivato per lui il tempo di rendere conto dei suoi peccati.\nNel frattempo nell'Elysium, Alex rincontra suo padre Ares, dicendogli di aver dato tutto s\u00e9 stesso in battaglia. A quell'affermazione, Ares gli risponde che nessun padre pu\u00f2 chiedere di pi\u00f9 al proprio figlio.\nVolume quinto (23-28).\nLa fuga da Gehenna \u00e8 resa possibile alla squadra Bianca di Fury grazie ad un aereo contattato dal colonnello. Esso \u00e8 guidato da John Garrett e, con grande sorpresa degli agenti, da Sebastian Druid. Il Druido appare ai vecchi compagni in ottima forma e nel pieno possesso dei suoi poteri tanto da distruggere da solo la flotta che l'Hydra aveva mosso contro di loro.\nLo straordinario cambiamento del giovane ha avuto inizio quando sei mesi prima venne congedato da Fury e rimandato a casa alle Hawaii. Qui a sorpresa incontra Garrett che era stato incaricato appositamente da Fury per rimettere in forma Sebastian facendogli da mentore ed istruttore. Una volta completato l'addestramento iniziarono le missioni sul campo. John e Sebastian infatti sono i responsabili di numerosi retroscena della guerra che era in atto tra Hydra, Leviathan e le forze di Fury: fu grazie a loro se i resti degli elivelivoli abbattuti in Cina vennero fatti sparire agli agenti del governo cinese, furono loro a togliere di mezzo Magadan dando la colpa all'Hydra e altro ancora.\nTornati alla base \"Excalibur\" Fury informa Daisy del tradimento di J.T. e scioglie la squadra Bianca.\nMa le missioni non sono finite cos\u00ec Fury decide di affidarsi alla Squadra Grigia guidata da suo figlio Mikel. Questa squadra aveva preso forma quando un anno prima dell'attacco a Gehenna, Fury si era presentato a Mikel in Moldavia, dicendogli di avere bisogno di lui per le squadre che stava mettendo insieme per i suoi piani. Mikel accetta e nell'arco di qualche settimana trova e arruola i membri della sua squadra.\nDopo i fatti di Gehenna la Squadra Grigia viene inviata a distruggere l'ultima roccaforte rimasta alla fazione Hydra di Gorgon, che si trova nelle profondit\u00e0 dell'Oceano Indiano e che \u00e8 presieduta da Hive. Non faranno ritorno. Per Fury magro \u00e8 il sapere che la base \u00e8 stata fatta esplodere da Mikel prima di morire.\nPassano cinque giorni e Fury viene catturato in un giorno di pioggia dal Kraken mentre fa visita alle tombe di sui figlio e dei suoi compagni.\nLe due superspie sono legate da un particolare evento accaduto molto tempo prima: nel 1961 sono stati convocati presso la base sotterranea di Pieta in Italia insieme ad altre nove spie degli schieramenti pi\u00f9 vari:\nGli undici agenti si ritrovano a sedere presso una tavola rotonda su cui sono rappresentati i simboli dei Segni Zodiacali; essi, spiega l'uomo che li ha portati l\u00ec, saranno ci\u00f2 che li identificher\u00e0. che li rappresenter\u00e0, mantenendoli cos\u00ec anonimi, nonostante \u00e8 assai probabile che alcuni di loro siano gi\u00e0 a conoscenza di chi li circonda, se decideranno di prendere parte al suo piano. L'uomo, caratterizzato da una lunga e folta barba bionda e da abiti desueti, si presenta loro come Ariete e spiega che tutti loro sono rappresentanti delle fazioni che hanno le maggiori possibilit\u00e0 di dominare il mondo. Ma non \u00e8 questo il motivo per cui si \u00e8 interessato a loro, in quanto dice di aver visto sorgere e cadere pi\u00f9 di una nazione, e che \u00e8 certo che ci\u00f2 accadr\u00e0 anche in futuro.\nIl vero motivo \u00e8 che apprezza la loro metodologia, il loro agire nell'ombra e nel fatto che siano consci di quanto sia importante mantenere i segreti. Ariete vuole qualcosa che loro possono procurargli: in cambio dar\u00e0 loro quel che serve affinch\u00e9 possano vincere le guerre silenziose che stanno conducendo. Guerre di cui non gli importa l'esito: \u00e8 solo una questione di opportunit\u00e0.\nTutti alla fine accettano la proposta del loro misterioso anfitrione. Soma, Garret, Dassiev e Daniel Whitehall (ossia l'uomo dietro la maschera del Kraken) devono recarsi a Giza in Egitto per recuperare un antico manufatto alieno appartenente alla Covata; i fratelli Fury e Davidson invece si recano a presso la Cappella di Chateau d'Amboise in Francia per recuperare un oggetto contenuto in una tomba; la destinazione di Dugan, Lunt, Uvarov e Strucker sono invece i monti Zargos dove, protette da automi meccanici, sono nascoste delle misteriose \"camere di stasi\".\nAffidate le camere presso una delle basi segrete russe, presso la base di Pieta i dodici dello Zodiaco si apprestano all'esperimento. Thomas Davidson ha sviluppato una macchina con i mezzi recuperati: le camere sono state progettate per mantenere una persona viva per secoli, grazie a dispositivi di potenziamento e ringiovanimento che si alimentano geotermicamente. Alimentate per\u00f2 dalla fonte di energia della Covata trovata a Giza, saranno in grado di sovraccaricare il soggetto in esse contenuto e avendo convogliato tutta l'energia in eccesso in una sola camera centralizzata, essa sar\u00e0 in grado di produrre effetti di pari o maggiore potenza di quelli ottenuti dal progetto del supersoldato americano.\nDato inoltre il quantitativo di energia, potrebbero ripetere il processo all'infinito.\nLa macchina inoltre si basa sul sistema che Davidson ha sviluppato per Pieta che si basa sui codici di autorizzazione personali (\"Cognome\"-\"Segno identificativo\"-\"Zodiaco\").\nPrima che l'esperimento abbia inizio i due sovietici tradiscono il \"Grande Cerchio\" e trafugano la macchina. Il sodalizio si rompe e nello scontro a fuoco scaturito dopo un iniziale tentativo di separazione pacifica, Nick Fury perde definitivamente l'occhio sinistro.\nUn mese dopo le forze congiunte di Hydra e della Mano fanno irruzione nella base di Uvarov e Dassiev facendo fallire il processo di potenziamento e ferendo a morte Uvarov che viene messo in una delle camere dal suo compagno. Soma sottrae loro la fonte di energia della Covata e cos\u00ec dovendo attingere energia per guarire Uvarov, la macchina attinge ai centomila agenti di Leviathan che si erano sottoposti al processo, i quali mutano in esseri mostruosi.\nOggi, rapito dal Kraken, Fury viene portato incappucciato in una stanza, presso un luogo segreto, dove ritrova di fronte a s\u00e9 il suo acerrimo nemico, il Barone Strucker. Il Kraken \u00e8 l\u00ec con loro e li informa che li aiuter\u00e0 a divenire ci\u00f2 che sono destinati ad essere.\nLasciati soli \"a fare la pace\", Strucker propone a Fury di collaborare per fuggire dato che non appena sar\u00e0 di ritorno li uccider\u00e0 entrambi. Ma Fury rifiuta dicendogli che gli va bene cos\u00ec.\nIl Barone allora gli risponde che di tutto ci\u00f2 che gli \u00e8 accaduto in vita sua, ci\u00f2 che gli ha dato pi\u00f9 piacere \u00e8 il fatto di averlo raggirato ed essere riuscito a trasformarlo in una sua pedina. Il suo solo rimpianto \u00e8 di non essere stato presente il giorno in cui lo ha scoperto per vedergli in volto la sua reazione. Il colonnello non gli d\u00e0 soddisfazione rispondendogli che si aveva vinto.\nKraken fa allora il suo ritorno nella stanza. Strucker, dopo aver risposto alla domanda se preferisse essere ucciso dopo Fury, gli domanda perch\u00e9 lo abbia tradito. E la superspia capisce che vuole sapere la verit\u00e0. Il Kraken allora gli rammenta di come anni prima Shoji Soma, Gran Maestro della Mano, avesse nascosto la fonte di energia della Covata nella scatola del clan Yashida, sulla quale gravava una cupa maledizione. Ma a Shoji non importava perch\u00e9 gi\u00e0 sapeva di essere morto. Infatti il giorno dopo il Gran Maestro venne ucciso da Magadan.\nL'aver affidato la fonte di energia agli Yashida permise di tenere fuori dai giochi Leviathan per molti anni fino al giorno in cui lui non lo avviso del nascondiglio. Il Barone \u00e8 sconvolto e non capisce come abbia potuto ridare potere ai loro nemici. Comprende in passato hanno avuto le loro divergenze, ma la loro ideologia era sempre stata la stessa, erano soci.\nIl Kraken gli risponde che non lo erano mai stati e nel dirlo libera fuori dalle corde che lo imprigionavano. Strucker \u00e8 allibito e gli chiede da quanto tempo. Lui gli risponde che lo era da abbastanza. In pi\u00f9 di un'occasione aveva rischiato in passato di essere scoperto, ma erano anche avvenute complicazioni impreviste come la distruzione di Ichor e il tradimento della Contessa de Fontaine.\nGli rivela per\u00f2 che il loro pi\u00f9 grosso errore era stato Gorgon, dato che ignoravano i suoi antichi legami con l'Hydra. A quel punto Strucker rimane davvero allibito, poich\u00e9 capisce che l'uomo che ha di fronte non \u00e8 nemmeno Daniel Whitehall. Il Kraken gli dice di essersi sbarazzato di lui anni prima e si rivela come Jake Fury, fratello di Nicholas, terrorista morto da tempo.\nA quel punto Jake si ritira dovendo fare dei controlli per un certo \"voto\" lasciando cos\u00ec nuovamente Fury e il Barone soli. Il colonnello spiega cos\u00ec al suo nemico che durante la missione per Ariete nel '61 lui, suo fratello e Davisdson trovarono il primo L.M.D., l'originale che produceva delle copie instabili. Jake era stato toccato da quella macchina.\nStrucker \u00e8 affascinato, avrebbe voluto vedere quella tecnologia di \"rinascita auto-replicante\". E Fury gli risponde che l'ha vista. L'Hydra era riuscita a controllare lo S.H.I.E.L.D. grazie a dei sistemi sviluppati da Thomas Davidson che aveva tradito l'organizzazione. In realt\u00e0 quello era un L.M.D. poich\u00e9 al pari di Jake anche Thomas era stato toccato dalla tecnologia replicante. Fury rivela che era riuscito a convincere quella copia, che come quella di suo fratello Jake era instabile, a cambiare bandiera sapendo che cosa avrebbe comportato tutto ci\u00f2, poich\u00e9 il Davidson originale lo aveva previsto.\nQuindi Nick Fury attraverso quei sistemi tutti intrecciati tra loro osservava il Barone mentre pensava di osservarli. Strucker rabbioso afferma di aver lavorato per Fury fin dall'inizio.\nNick Fury non pu\u00f2 fare a meno di sorridere. Jake ritorna dicendogli che \u00e8 tutto pronto.\nPrima di andare per\u00f2 la spia vuole risolvere l'ultima questione. Estrae una pistola da una valigetta e il Barone capisce che \u00e8 finita. Nick gli dice che suo figlio \u00e8 morto distruggendo la base di Hive. Strucker gli risponde che almeno \u00e8 riuscito a togliergli qualcosa. E che spera che non lui non riesca pi\u00f9 a prendere sonno ricordandosi la sua faccia. Fury implacabile gli dice che lui non gli ha tolto niente, poich\u00e9 \u00e8 solo sua la responsabilit\u00e0 di coloro che sono morti in quella guerra. E che dormir\u00e0 quando sar\u00e0 morto.\nGli domanda se ha un ultimo desiderio, ma nonostante la risposta sia affermativa gli spara alla testa uccidendolo.\nNello stesso tempo presso la base Perestroika di Leviathan, i soldati di Orion implodono senza alcuna spiegazione, privandolo cos\u00ec del suo esercito.\nIl Consiglio di Sicurezza dell'O.N.U. riesce a mettersi d'accordo con il senatore Ralston per l'avvio di un superfondo internazionale il cui obbiettivo \u00e8 il mantenimento della stabilit\u00e0 economica, politica e militare delle zone soggette ad attacchi terroristici in tutto il mondo, e che verr\u00e0 gestito per i primi quattro anni proprio dallo stesso Ralston per volere del Presidente americano (il quale come controparte ha varato una legge che possa coprire il 65% del fondo). Dopo la base Perestroika, a Berlino la Contessa Valentina si fa catturare dagli agenti dei servizi segreti tedeschi.\nDue giorni dopo alle Hawaii, Jake Fury consegna una lettera a Daisy Johnson; dopo averla letta, e dopo aver visto alla TV il varo del superfondo internazionale, Daisy decide di partire insieme a Sebastian per un \"piccolo viaggio\".\nA Berlino Nick Fury incontra la Contessa. Dopo un inizio vago, la loro chiacchierata si fa subito accesa: lei gli chiede che cosa ha fatto e lui gli risponde che ha vinto. Per Leviathan era iniziato un conto alla rovescia dall'istante in cui Magadan riattiv\u00f2 i protocolli Zodiaco risvegliando la sua armata e Orion; essendo i sistemi di Leviathan collegati a quelli di Fury fornirono loro pi\u00f9 energia di quanto ne necessitavano, affinch\u00e9 si consumassero dall'interno. L'unico problema erano i tempi di reazione. Orion non \u00e8 morto insieme agli altri perch\u00e9 pu\u00f2 contare sull'energia di centomila persone e il quantitativo di tempo \u00e8 molto maggiore, ma non \u00e8 questo il punto, poich\u00e9 ha eliminato l'intera organizzazione. Ora Orion \u00e8 solo un supercriminale in un mondo pieno di supereroi, che lo rende per forza di cose affare di qualcun altro.\nNick per\u00f2 \u00e8 curioso di sapere perch\u00e9 si \u00e8 di fatto costituita. E lei gli risponde che l'ha privata di tutto ci\u00f2 in cui credeva, e la cosa strana \u00e8 che in fondo non le importava. Gli spiega che a volte bisogna perdere ci\u00f2 che ti ossessiona per capire ci\u00f2 che in realt\u00e0 ti interessa. Si \u00e8 costituita per far s\u00ec che Nick sappia dove possa trovarla in futuro. Due giorni dopo Fury si occupa anche di far uscire di prigione Jasper Sitwell e Dum Dum.\nDaisy e Sebastian nel frattempo hanno concluso il loro viaggio andando a recuperare i loro vecchi compagni di squadra e dirigendosi alla nuova base dello S.H.I.E..L.D. ora finanziato dal superfondo dell'O.N.U. Nella lettera Nick si rammarica di come siano andate le cose per certi versi, ma le ricorda anche che ci deve essere qualcuno pronto a prendere decisioni impossibili, e ora che \u00e8 riuscito nel suo intento di formare un'organizzazione che si impegni nella loro causa, deve farsi da parte. Le scrive anche che lascia tutto nelle sue mani, in quelle della sua migliore allieva e le raccomanda di fare del suo meglio.\nDaisy si ritrova cos\u00ec ad essere la nuova Direttrice dello S.H.I.E.L.D. affiancata non solo dalla sua vecchia squadra, ma anche dai membri degli Howling Commandos, della Squadra Nera e dello stesso Ariete dello Zodiaco. E si sente come quando aveva cominciato con Fury.\nTempo dopo Fury incontra Steve Rogers ad Arlington, Capitan America lo informa che quello che ha fatto \u00e8 stato molto rischioso, troppo. Il Presidente vuole che resti segreto, ma Steve lo avverte che se dovesse riprovarci lo fermer\u00e0. Gli fa anche le sue condoglianze per Mikel e gli vuole ricordare anche di come lui sia stato importante per il loro mondo. Di come nel corso degli anni in cui \u00e8 stato assente, lui invece c'era. Fury lo ringrazia per quelle parole e al suo monito di star lontano dai guai, Fury gli risponde allontanandosi che prover\u00e0 a fare del suo meglio.\nSteve ha anche modo di parlare con Dugan, che aveva gi\u00e0 incontrato prima di vedere Fury, e gli chiede se ha idea di dove possa essere andato. Il vecchio agente gli risponde che assai probabile che stia andando a liberare la sua donna. Cosa che effettivamente Nicholas Fury fa."}
{"id": "3009927", "revid": "339392", "url": "https://it.wikipedia.org/wiki?curid=3009927", "title": "Baragan", "text": ""}
{"id": "3009929", "revid": "339392", "url": "https://it.wikipedia.org/wiki?curid=3009929", "title": "Baraggan", "text": ""}
{"id": "3009933", "revid": "1776051", "url": "https://it.wikipedia.org/wiki?curid=3009933", "title": "Medphyll", "text": "Medphyll \u00e8 un personaggio immaginario che compare nei fumetti della serie \"Green Lantern\" della DC Comics. \u00c8 un membro della forza di polizia intergalattica nota come il Corpo delle Lanterne Verdi. \u00c8 un membro rispettato ed \u00e8 una delle Lanterne Verdi pi\u00f9 esperte. Medphyll \u00e8 noto come membro del Corpo per essere comparso brevemente in altre serie a fumetti, come \"Swamp Thing\" e \"Starman\".\nBiografia del personaggio.\nMedphyll \u00e8 la Lanterna Verde del pianeta J586, un pianeta dove le piante sono la forma di vita dominante. Somiglia molto ad un albero, in quanto la sua pelle \u00e8 scura e sembra una corteccia, i suoi piedi sembrano delle radici e ha una folta coltre di germogli al posto dei capelli. \u00c8 la Lanterna Verde del settore 586 ed \u00e8 considerato una delle Lanterne Verdi pi\u00f9 abili del Corpo ed \u00e8 un fedele amico di Hal Jordan. Anche quando Hal fu posseduto da Parallax e uccise molti dei suoi colleghi, Medphyll lo considerava ancora uno dei pi\u00f9 grandi protettori dell'universo.\nSwamp Thing.\nMedphyll comparve in \"Swamp Thing\" n. 61 quando la forza vitale illimitata di Swamp Thing, in cerca di una pianta da abitare in tutta sicurezza, accidentalmente possedette l'intera popolazione di J586 e si fuse con loro in un orrendo mostro. Medphyll utilizz\u00f2 coraggiosamente una serie di luci ipnotiche per immobilizzare Swamp Thing senza ferire nessuno dei cittadini. Dopo di ci\u00f2, Medphyll permise a Swamp Thing di abitare il corpo recentemente deceduto del suo predecessore e mentore, Jothra, e lo mise sulla giusta via verso la Terra.\nDarkstar.\nDopo che Parallax distrusse il Corpo delle Lanterne Verdi, molte ex-Lanterne, inclusi Medphyll e John Stewart, cominciarono a fare parte di un'altra forza di pacificatori dell'universo noti come Darkstars. Nonostante i vari rapporti sulla sua morte da parte di Guy Gardner durante e poco dopo la \"Crisi infinita\", Medphyll rimase vivo e combatt\u00e9 al fianco dei suoi nuovi colleghi. Quando i Controllori tolsero i poteri ai Darkstars e lasciarono le loro tute depotenziate, Medphyll, come molti altri Darkstars, cadde nell'oscurit\u00e0.\nStarman.\nNella storia \"Stars My Destination\" della serie \"Starman\", Medphyll era membro di un gruppo di ribelli che aiutarono Jack Knight a rimettere il Principe Gavyn sul trono dell'impero della Corona Imperiale. Alla fine della storia, si scopr\u00ec che Medphyll trad\u00ec il suo passato di Lanterna Verde, quando trad\u00ec Jack e i ribelli, e quasi uccidendo Jack nel farlo. Jack riusc\u00ec a convocare a s\u00e9 la sua asta cosmica appena in tempo per salvarsi e fu lui ad \"uccidere\" Medphyll.\nIl ritorno di Medphyll.\n\"Green Lantern: Sinestro Corps Secret Files and Origins\" forn\u00ec una biografia breve e concisa di Medphyll, in cui venne inclusa la sua abilit\u00e0 di trasferire la sua coscienza nelle altre piante e che era il responsabile del settore 586. Non furono menzionati i suoi incontri con Starman e Swamp Thing e la sua appartenenza al Corpo dei Darkstars.\nGiuramento.\nTutte le Lanterne Verdi posseggono un loro giuramento personale. Quello di Medphyll \u00e8 il seguente:\n\"In forest dark or glade beferned,\"&lt;br&gt;\n\"No blade of grass shall go unturned.\"&lt;br&gt;\n\"Let those that have the daylight spurned,\"&lt;br&gt;\n\"Tread not where this green lamp has burned\".\n\"Nell'oscura foresta o nella radura selvaggia,\"&lt;br&gt;\n\"Nessun filo d'erba verr\u00e0 ignorato.\"&lt;br&gt;\n\"Coloro che hanno rinunciato alla luce diurna,\"&lt;br&gt;\n\"Non minaccino dove questa lampada verde ha bruciato\"."}
{"id": "3009934", "revid": "287204", "url": "https://it.wikipedia.org/wiki?curid=3009934", "title": "Nozze di Bacco e Arianna", "text": "Le Nozze di Bacco e Arianna \u00e8 un dipinto a olio su tavola (28x69 cm) di Cima da Conegliano, databile al 1505 conservato presso la Museo Poldi Pezzoli a Milano.\nLa tavola \u00e8 un frammento centrale del fronte di un cassone, o della testata di un letto, attualmente diviso in quattro parti: le altre due, che completavano la composizione con la raffigurazione di Baccante e di Sileno ubriaco sul dorso di un asino si trovano al Philadelphia Museum of Art. Una quarta si trova in collezione privata in Francia.\nDescrizione.\nLa tavola raffigura Bacco, vestito d'un'armatura, in atto di incoronare Arianna che si genuflette di fronte a lui. \nI due sono portati in trionfo su un carro dorato trainato da pantere, e sono accompagnati da una menade e da un satiro che recano il tirso (il ramo ornato di pampini ed edera); una figura satiresca, umana ma dalle orecchie caprine, porta sulle spalle una cesta colma di uva. \nLa fonte della scena \u00e8 Ovidio, che nell'Ars Amatoria e nelLe metamorfosi narra come Dioniso, di ritorno dalla vittoriosa spedizione in India, avesse incontrato sull'isola di Nasso Arianna, l\u00e0 abbandonata da Teseo, e ne avesse fatto la sua sposa."}
{"id": "3009941", "revid": "122950205", "url": "https://it.wikipedia.org/wiki?curid=3009941", "title": "Punto e basta", "text": "Punto e basta era un programma televisivo di variet\u00e0 trasmesso nel 1975; andava in onda il sabato sul programma nazionale ed era condotto da Gino Bramieri e Sylvie Vartan.\nGli autori erano Italo Terzoli ed Enrico Vaime, la regia era di Romolo Siena, l'orchestra era diretta da Pino Calvi. La particolarit\u00e0 del programma era nella collocazione del pubblico, che era piazzato attorno a tavolini come in un locale di cabaret. lo spettacolo verteva sulle esibizioni musicali di Sylvie Vartan e sulla comicit\u00e0 di Bramieri.\nNumerosi gli ospiti intervenuti nel corso delle puntate: le Gemelle Kessler, The Rubettes, Raffaella Carr\u00e0, Eumir Deodato, Johnny Hallyday, Adriano Celentano e Claudia Mori, Bertice Reading e Loretta Goggi.\nCuriosit\u00e0.\nA conclusione di ogni puntata, Gino Bramieri enumerava il proprio repertorio di barzellette, fino ad introdurne una su un uomo di colore, il quale cammina svestito sotto la pioggia. La storiella - o presunta tale - veniva interrotta puntualmente dal titolo \"Punto e basta\". Il finale non fu mai svelato, lasciando il pubblico definitivamente all'oscuro."}
{"id": "3009943", "revid": "767487", "url": "https://it.wikipedia.org/wiki?curid=3009943", "title": "The Woman Between Friends", "text": "The Woman Between Friends \u00e8 un film muto del 1918 diretto da Tom Terriss.Tratto dal romanzo \"Between Friends\" di Robert W. Chambers pubblicato a New York nel 1914, il film, prodotto dalla Vitagraph Company of America, usc\u00ec nelle sale l'11 febbraio 1918.Nel 1924 ne venne rifatto, sempre dalla Vitagraph, un remake interpretato da Anna Q. Nilsson, \"Scadenza tragica\" (\"Between Friends\").\nIl film viene considerato perduto.\nTrama.\nQuando John Drena si sposa, dichiara eterna amicizia a Jack Graylock. Conoscendolo da una vita, non sospetta che possa esserci una relazione tra lui e sua moglie. I due partono per Nizza dove vivranno per alcuni mesi.La donna, per\u00f2, durante i festeggiamenti per il Carnevale, muore in seguito alle bruciature che subisce dopo che il suo vestito ha preso fuoco.Drena torna triste a Parigi insieme a Jack che, nel frattempo, si \u00e8 innamorata di Cecilia, una fioraia di grande bellezza. La ragazza, quando viene a Parigi, rivela inavvertitamente a Drena che Jack \u00e8 stato l'amante di sua moglie.Per vendicarsi, John decide di prendersi Cecilia ma senza sposarla. Informa delle sue intenzioni Jack: costui, per salvare la ragazza, promette di suicidarsi per espiare la sua colpa.Drena gli giura che sposer\u00e0 Cecilia, ma solo dopo la sua morte. Cecilia fa innamorare di s\u00e9 anche John e questi si pente del giuramento che ha fatto fare a Jack: ma il vecchio amico si \u00e8 sparato, senza per\u00f2 restare ucciso.Cos\u00ec, dopo essersi assicurata che Jack potr\u00e0 guarire, Cecilia accetta l'amore di John e i due si sposano.\nProduzione.\nIl film fu prodotto dalla Vitagraph Company of America\nDistribuzione.\nDistribuito dalla Greater Vitagraph (V-L-S-E), il film usc\u00ec in sala negli Stati Uniti l'11 febbraio 1918."}
{"id": "3009952", "revid": "1318658", "url": "https://it.wikipedia.org/wiki?curid=3009952", "title": "Formula due", "text": "Formula due era un programma televisivo di variet\u00e0 trasmesso dal 24 novembre 1973 al 12 gennaio 1974 per otto puntate, il sabato sul Programma Nazionale (l'odierna Rai 1), condotto da Alighiero Noschese e Loretta Goggi.\nIl programma.\nLo spettacolo, che andava a sostituire per la prima volta il pi\u00f9 celebre \"Canzonissima\" e trasmesso per 15 anni consecutivi nella prima serata del sabato, era basato sulle imitazioni di Noschese e della Goggi ed era completato da canzoni, balletti ed ospiti famosi tra cui Adriano Celentano, Claudio Villa, Iva Zanicchi, Massimo Ranieri, Milva, Katyna Ranieri, Ornella Vanoni.\nGli autori della trasmissione erano Antonio Amurri e Dino Verde, le coreografie di Don Lurio, i costumi di Corrado Colabucci, l'orchestra era diretta da Enrico Simonetti (che in ogni puntata interagiva con il cantante ospite della settimana), la scenografia di Tullio Zitkowsky e la regia affidata ad Eros Macchi. La sigla di testa della trasmissione era \"Molla tutto\" cantata e ballata da Loretta Goggi, che presenta nel corso della trasmissione i brani tratti dal suo secondo album \"Formula 2\", mentre quella di coda era \"Per dirti ciao\", un tema musicale eseguito al pianoforte da Enrico Simonetti.\nUna peculiarit\u00e0 del variet\u00e0, molto innovativa per la TV italiana dell'epoca, era che, in via sperimentale, veniva ripreso a colori, anche se all'epoca i telespettatori lo videro in bianco e nero poich\u00e9 anche i programmi originati a colori venivano filtrati. \"Formula due\" quindi rappresenta uno dei primi variet\u00e0 televisivi \"colorati\" della Rai in un periodo in cui tali trasmissioni erano ancora, in Italia, solamente sperimentali (inizieranno ufficialmente solo quattro anni dopo, il 1\u00ba febbraio 1977).\nUn'altra particolarit\u00e0 del programma \u00e8 che fu l'ultimo programma in assoluto della Rai ad essere trasmesso alle ore 21:00: mentre le puntate del 24 novembre e del 1\u00ba dicembre 1973 andarono in onda regolarmente alle ore 21 (orario di prima serata che persisteva fin dal 1957), le restanti sei puntate andarono in onda alle ore 20:30 a causa del programma di austerity, entrato in vigore il 2 dicembre 1973, sancito dal Governo e che obbligava la Rai ad anticipare la chiusura delle trasmissioni e l'inizio della prima serata alle ore 20:30, anticipando di conseguenza l'orario del Telegiornale alle ore 20, orario tutt'oggi in vigore.\nIl programma veniva registrato nello studio 1 del Centro di produzione Rai di Via Teulada a Roma.\nAscolti.\nGrazie alla sua pregevole qualit\u00e0, \"Formula due\" ebbe una media di 21,8 milioni di telespettatori, risultando cos\u00ec il programma televisivo italiano pi\u00f9 seguito del 1973."}
{"id": "3009953", "revid": "446353", "url": "https://it.wikipedia.org/wiki?curid=3009953", "title": "HMS Martin (G44)", "text": "L'HMS \"Martin\" (Pennant number G44), dodicesima nave da guerra britannica a portare questo nome, \u00e8 stato un cacciatorpediniere classe M della Royal Navy. Costruito nei cantieri Vickers-Armstrongs di Newcastle, venne impostato il 23 ottobre 1939, varato il 12 dicembre 1940 ed entr\u00f2 in servizio il 4 aprile 1942.\nServizio.\nAl momento dell'ingresso in servizio l'unit\u00e0 venne assegnata alla 17 Flottiglia cacciatorpediniere della \"Home Fleet\" con base a Scapa Flow. Dal 28 aprile partecip\u00f2 alla scorta a distanza per il convoglio PQ15, diretto in Unione Sovietica e per il precedente convoglio di ritorno da Murmansk. Il 7 maggio, con l'arrivo del convoglio a Reykjav\u00edk venne assegnata al controllo delle acque nordoccidentali del Regno Unito, sulla rotta d'arrivo dei convogli dagli Stati Uniti. Il 23 maggio venne assegnata alla scorta ravvicinata ad un nuovo convoglio artico, il PQ16, insieme ai cacciatorpediniere \"Achates\", \"Ashanti\", \"Volunteer\" e al polacco ORP \"Garland\". Dal 26 maggio il convoglio venne sottoposto a ripetuti attacchi aerei e subacquei, durante i quali la \"Martin\" rimase danneggiata da bombe esplose nei pressi dello scafo. All'arrivo del convoglio nelle acque della penisola di Kola, quattro giorni dopo, l'unit\u00e0 venne distaccata per tornare in patria da sola ed essere sottoposta a riparazioni, che iniziarono il 6 giugno.\nTornata in servizio venne assegnata alla scorta a distanza al convoglio artico PQ17. In seguito ad una serie di violenti attacchi l'Ammiragliato, avendo ricevuto informazioni secondo cui unit\u00e0 di superficie tedesche stessero per intercettare il convoglio, ordin\u00f2 alle navi di disperdersi, rendendo cos\u00ec pi\u00f9 vulnerabili i mercantili agli attacchi aerei e sottomarini. Dal 4 luglio, la \"Martin\" scort\u00f2 quindi il convoglio di ritorno QP13, giungendo in Islanda tre giorni dopo. Il 20 luglio venne inviata a Murmansk insieme ai cacciatorpediniere \"Marne\", \"Middleton\" e \"Blankney\" con munizioni e rifornimenti per le navi di scorta del convoglio PQ17 che erano in attesa di effettuare la traversata di ritorno. Giunta a destinazione quattro giorni dopo, torn\u00f2 in patria indipendentemente riprendendo i compiti di pattuglia nelle acque nordoccidentali. Il 13 agosto venne inviata insieme al cacciatorpediniere \"Marne\" ad incontrare le unit\u00e0 della US Navy USS \"Tuscaloosa\", \"Rodman\" e USS \"Emmons\" impegnati nel trasporto di medicinali e di personale della Royal Air Force ad Arcangelo per scortarle durante la navigazione. Tornata in patria alla fine del mese, venne impiegata dal 9 settembre nella scorta al convoglio artico PQ18 e assegnata alla protezione dell'incrociatore \"Scylla\". Dal 17 settembre scort\u00f2 il convoglio di ritorno tornando quindi alla base.\nIn ottobre venne deciso il trasferimento dell'unit\u00e0 nel Mediterraneo, presso la forza H di base a Gibilterra, in appoggio ai previsti sbarchi in nordafrica (Operazione Torch). Giunta a destinazione il 1\u00ba novembre, venne schierata insieme alle navi da battaglia \"Duke of York\", \"Nelson\" e \"Rodney\", all'incrociatore da battaglia \"Renown\" e alle portaerei \"Victorious\", \"Avenger\", \"Biter\" e \"Dasher\". Dal 6 novembre venne schierata a protezione della task force orientale, con compiti anche di bombardamento di obiettivi a terra. Fu presente durante lo sbarco ad Algeri, fornendo protezione alle unit\u00e0 schierate. Il 10 novembre, durante la scorta ad un convoglio militare coinvolto nell'operazione, venne colpita da tre siluri lanciati dall'U-431, affondando poco dopo circa 85 miglia a nord di Algeri. Solo 63 uomini dell'equipaggio sopravvissero."}
{"id": "3009957", "revid": "838137", "url": "https://it.wikipedia.org/wiki?curid=3009957", "title": "La Politica pu\u00f2 essere Diversa", "text": "La Politica pu\u00f2 essere Diversa - Partito Verde d'Ungheria (in ungherese: Lehet M\u00e1s a Politika - Magyarorsz\u00e1g Z\u00f6ld P\u00e1rtja, abbreviato \"LMP\") \u00e8 un partito politico ecologista, ecoliberale e socioliberale attivo in Ungheria dal 2009.\nIdeologia.\nDi matrice centrista, la sua ideologia \u00e8 quella del liberalismo verde.\nIn sede europea aderisce al Partito Verde Europeo. L'unico eurodeputato eletto, in seguito alle elezioni europee del 2014, ha aderito al gruppo Verdi/ALE per la durata della legislatura.\nStoria.\nIl nome del partito (\"Lehet M\u00e1s a Politika\", ossia \"La politica pu\u00f2 essere diversa\") deriva dallo slogan del festival \u00d6kofeszt, incentrato sul tema dell'ecosostenibilit\u00e0 e svoltosi a Budapest nel 2005.\nI temi principali attorno a cui ruota il programma di LMP sono la protezione dell'ambiente, lo sviluppo sostenibile e la lotta alla corruzione dell'attuale classe politica ungherese.\nAlle elezioni europee del 2009 ottiene il 2,61% senza per\u00f2 riuscire ad avere alcun eletto.\nNelle elezioni parlamentari del 2010 entra per la prima volta in parlamento attestandosi al 7,47% (superando quindi la soglia di sbarramento del 5%) e conquistando 16 seggi.\nIl partito subisce per\u00f2 una flessione nelle elezioni parlamentari del 2014 attestandosi al 5,26%, superando la soglia di sbarramento ma ottenendo soltanto 5 seggi.\nAlle elezioni europee del 2014 ottiene per la prima volta un seggio al parlamento europeo. Il deputato eletto, Tam\u00e1s Meszerics, aderisce al gruppo Verdi/ALE. Alle elezioni del 2019 il partito perde l'unico seggio.\nAlle elezioni parlamentari del 2018 il partito conquista 3 seggi in pi\u00f9, classificandosi con un totale di 8 seggi su 199 come quarta lista per numero di voti complessivi (404.429) e quinto partito per numero di seggi in Assemblea nazionale.\nNel 2020 il partito ha cambiato il proprio nome in \"LMP \u2013\" \"Magyarorsz\u00e1g Z\u00f6ld P\u00e1rtja\", esplicitando la dicitura \"Partito Verde d'Ungheria\"."}
{"id": "3009959", "revid": "297745", "url": "https://it.wikipedia.org/wiki?curid=3009959", "title": "Leonardo Giustinian (politico)", "text": ""}
{"id": "3009964", "revid": "124039845", "url": "https://it.wikipedia.org/wiki?curid=3009964", "title": "Sai che ti dico?", "text": "Sai che ti dico? era un programma televisivo di variet\u00e0 trasmesso in sette puntate dall'8 gennaio al 19 febbraio 1972; andava in onda il sabato sul Programma Nazionale ed era condotto da Raimondo Vianello, Sandra Mondaini, Iva Zanicchi e Minnie Minoprio. Gli autori erano Raimondo Vianello e Giulio Scarnicci; la regia era di Antonello Falqui, le musiche di Bruno Canfora. Ogni puntata dello spettacolo era dedicata ad un tema specifico (per es. l'ecologia), che veniva trattato in modo scherzoso. Il programma era basato su sketch comici, musiche e canzoni nonch\u00e9 balletti interpretati dalla Minoprio. Gilbert B\u00e9caud era ospite fisso della trasmissione e in ogni puntata cantava canzoni del suo repertorio.\nLa sigla di chiusura era Ma Che Amore! cantata da Iva Zanicchi."}
{"id": "3009966", "revid": "767487", "url": "https://it.wikipedia.org/wiki?curid=3009966", "title": "I ragazzi stanno bene", "text": "I ragazzi stanno bene (\"The Kids Are All Right\") \u00e8 un film del 2010 diretto da Lisa Cholodenko, autrice della sceneggiatura assieme a Stuart Blumberg.\nPer l'interpretazione del ruolo di Nic, Annette Bening ha vinto al Golden Globe 2011 il premio come migliore attrice in una commedia. Il film ha ottenuto inoltre 4 candidature agli Oscar 2011, al miglior film, alla miglior sceneggiatura originale e agli attori Annette Bening e Mark Ruffalo, rispettivamente come miglior attrice protagonista e miglior attore non protagonista.\nTrama.\nJules e Nic sono una coppia lesbica, madri di due ragazzi concepiti tramite inseminazione artificiale. Quando la figlia maggiore, Joni, compie diciotto anni, il fratello minore Laser, di quindici, la convince a contattare la banca del seme al fine di scoprire chi sia il loro padre biologico. I ragazzi scoprono che si tratta di Paul, un quarantenne ristoratore donnaiolo che vive alla periferia di Los Angeles. Quando Nic e Jules scoprono l'accaduto sono costrette loro malgrado ad introdurre Paul nel loro \"menage\" familiare.\nDistribuzione.\nDopo essere stato presentato in anteprima al Sundance Film Festival, dove ha riscosso un ottimo successo, il film \u00e8 stato premiato con il Teddy Award alla 60\u00aa Berlinale.\nNegli Stati Uniti il film \u00e8 stato acquistato dalla Focus Features, che lo ha distribuito nelle sale il 9 luglio 2010. In Italia, dopo la presentazione fuori concorso al Festival Internazionale del Film di Roma 2010 ed al Sicilia Queer Filmfest, il film \u00e8 stato distribuito dalla Lucky Red l'11 marzo 2011."}
{"id": "3009971", "revid": "57342", "url": "https://it.wikipedia.org/wiki?curid=3009971", "title": "Lisa Cholodenko", "text": "Biografia.\nNata e cresciuta a Los Angeles da una famiglia ebraica di origini ucraine, ha studiato presso la San Francisco State University, conseguendo successivamente un master presso la Columbia University School of the Arts, dove \u00e8 stata premiata per il cortometraggio \"Dinner Party\". Ha iniziato la sua carriera come assistente al montaggio per il film di Beeban Kidron \"La vedova americana\", e come assistente alla post-produzione di \"Boyz n the Hood - Strade violente\" di John Singleton. Debutta con il suo primo lungometraggio nel 1998 con il film \"High Art\", vincitore di numerosi premi. \nNegli anni successivi lavora per la televisione, dirigendo episodi di serie televisive come \"Homicide\", \"Six Feet Under\" e \"The L Word\". Nel 2004 ha fatto parte della giuria del Sundance Film Festival. Nel 2005 la dirige sua seconda opera \"Laurel Canyon - Dritto in fondo al cuore\", interpretata tra gli altri da Frances McDormand, Christian Bale, Kate Beckinsale, Natascha McElhone e Alessandro Nivola. \nNel 2010 dirige \"I ragazzi stanno bene\", con Annette Bening, Julianne Moore e Mark Ruffalo, film presentato con successo al Sundance Film Festival e premiato nel corso del 60\u00ba Festival di Berlino.\nNel 2011 conferma di essere in trattativa per dirigere la trasposizione del libro \"L'insegnante di astinenza sessuale\", la cui sceneggiatura \u00e8 stata scritta dall'autore del romanzo, Tom Perrotta.\nVita privata.\nLa regista \u00e8 apertamente lesbica, ha una relazione con la musicista Wendy Melvoin. La coppia ha un figlio, che la Cholodenko ha concepito tramite inseminazione artificiale. Questa esperienza ha ispirato la storia del film \"I ragazzi stanno bene\"."}
{"id": "3009972", "revid": "1926649", "url": "https://it.wikipedia.org/wiki?curid=3009972", "title": "Vincenzo Tavarilli", "text": "Carriera.\nComincia la carriera con il Castellana, nel campionato di Promozione pugliese, per passare al nell'estate del 1978. Con i galletti pugliesi debutta in Serie B e vi milita per tre stagioni, al termine delle quali passa prima al Brescia (13 presenze) e poi all'Atalanta (2 presenze), sempre tra i cadetti.\nSeguono numerosi trasferimenti, che lo vedono cambiare maglia per nove volte in dieci anni, militando, con esclusione di un biennio fra i cadetti col Taranto, in Serie C.\nIn carriera ha totalizzato complessivamente 122 presenze e 2 reti in Serie B.\nAllenatore.\nNel 1994 entra nello staff tecnico delle Giovanili del , dove allena tutte le formazioni sino al 2008, vincendo uno scudetto Allievi nel 2000 e un premio Maestrelli per il lavoro svolto con la Primavera nel 2007. \u00c8 stato, inoltre, il primo allenatore di Antonio Cassano nella societ\u00e0 biancorossa.\nDal 2008 al 2011 ricopre il ruolo di relatore degli osservatori per conto della prima squadra, mentre nella stagione 2011-2012 \u00e8 il secondo allenatore di Vincenzo Torrente.\nNel 2012-2013 ricopre il ruolo di direttore tecnico al in Serie D, assumendo la guida tecnica della squadra dopo le dimissioni di Nicola Ragno fino al termine del campionato.\nLa stagione successiva ricopre nuovamente il ruolo di allenatore in seconda di Torrente alla fino all'esonero di quest ultimo nel marzo 2014.\nDal dicembre 2015 \u00e8 selezionatore della rappresentativa Juniores Puglia."}
{"id": "3009975", "revid": "287204", "url": "https://it.wikipedia.org/wiki?curid=3009975", "title": "7110 Johnpearse", "text": "7110 Johnpearse \u00e8 un asteroide della fascia principale. Scoperto nel 1983, presenta un'orbita caratterizzata da un semiasse maggiore pari a 2,7955551\u00a0UA e da un'eccentricit\u00e0 di 0,2069634, inclinata di 7,66580\u00b0 rispetto all'eclittica.\nL'asteroide \u00e8 dedicato all'australiano John Marshall Pearse, impiegato come meccanico dal 1981 al 2006 presso l'osservatorio di Perth dove \u00e8 avvenuta la scoperta."}
{"id": "3009977", "revid": "1305772", "url": "https://it.wikipedia.org/wiki?curid=3009977", "title": "Locomotiva FS 830", "text": "Le locomotive FS 830 sono state un gruppo di locomotive-tender da manovra delle Ferrovie dello Stato (FS).\nLe prime 14 furono costruite per conto della Rete Mediterranea (RM) come RM 6807-6820. Imparentate con le locomotive RM 6801-6806, poi FS 829, furono le progenitrici dirette del gruppo 835 FS.\nI carri e i rodiggi di alcune 830 destinate alla demolizione furono utilizzati per la costruzione di locomotive dei gruppi FS 234 ed E.321 ed E.322.\nProgetto, costruzione e vicende storiche.\nIl progetto delle locomotive poi del gruppo 830 FS fu sviluppato dall'Ufficio d'Arte di Torino della Rete Mediterranea&lt;ref name=\"Cornol\u00f21998/467\"&gt;.&lt;/ref&gt;.\nBasato su quello delle precedenti RM 6801-6806, dette origine a una prima serie di 14 macchine, numerate RM 6807-6820, che furono consegnate all'esercizio nel 1903&lt;ref name=\"KallaBishop1986/82\"&gt;.&lt;/ref&gt;.\nLe Ferrovie dello Stato, subentrate alla RM nel 1905, ne fecero costruire altre 30 nel 1905-1906.\nTutte le unit\u00e0 costituirono il gruppo 830 FS, e vennero dapprima numerate 8301-8344. Dal 1918 assunsero la numerazione definitiva 830.001-044.\nVennero assegnate dapprima ai depositi locomotive di Torino, Alessandria e Novara e prevalentemente a compiti di manovra.\nAl 31 dicembre 1922 erano assegnate ai depositi di Torino Smistamento (26), Casale Monferrato (2), Novara (12), Bra (2) e Asti (2)&lt;ref name=\"NascimbeneRiccardi2005/40\"&gt;.&lt;/ref&gt;.\nLe radiazioni dal parco FS cominciarono negli anni trenta. Alcune macchine non vennero demolite ma cedute a varie aziende ferroviarie, enti pubblici e societ\u00e0 per espletare servizi di linea, di manovra e sui raccordi industriali&lt;ref name=\"Cornol\u00f21998/467-469\"&gt;.&lt;/ref&gt;.\nNel 1952 quattro di esse, le unit\u00e0 007, 010, 016 e 021, furono vendute dalle FS all'Impresa Lagorara (IL), che gestiva le manovre nel porto di Genova insieme all'Impresa Manovre &amp; Affini (IMA). Nel 1969, quando le FS assunsero in proprio quel servizio acquisendo anche gli eterogenei parchi di quelle aziende, le riebbero e le inserirono nel nuovo gruppo 830. Poich\u00e9 nel 1969 il primitivo gruppo 830 FS era gi\u00e0 scomparso, non sussistendo il rischio di sovrapposizioni delle matricole le FS rinumerarono consecutivamente tutte le macchine gi\u00e0 delle due aziende genovesi. Solo casualmente la primitiva FS 830.007, poi IL 7, assunse nel nuovo gruppo 830 FS la matricola 007&lt;ref name=\"KallaBishop1986/83\"&gt;.&lt;/ref&gt;&lt;ref name=\"Cornol\u00f21998/470-473\"&gt;.&lt;/ref&gt;. Secondo il Kalla-Bishop le macchine ex IL furono radiate definitivamente dal parco FS entro il 1971.\nL'Impresa Manovre &amp; Affini nello stesso 1952 acquist\u00f2 dalle FS altre cinque 830 che all'atto del subentro, nel 1969, le FS non ritennero di riprendere in carico.\nDelle altre macchine si sa che nel 1936 due unit\u00e0, fra cui l'830.001, furono vendute alla Cockitalia che le impieg\u00f2 sul raccordo del proprio impianto di Bragno&lt;ref name=\"Cornol\u00f21998/469\"&gt;.&lt;/ref&gt;, presso il quale erano in servizio anche le locomotive ex FS 422.009 e 422.022, dal 1980 conservate grazie al Museo Ferroviario Piemontese.\nAltre macchine furono cedute una alla Montecatini e una all'ILVA.\nUndici, dal 1939 al 1941, furono cedute al Ministero della Marina per il servizio sui raccordi degli Arsenali. Tra esse l'unit\u00e0 039, ancora in servizio a La Spezia nel 1969&lt;ref name=\"Cornol\u00f21998/468-469\"&gt;.&lt;/ref&gt;.\nInfine, tra il 1939 e il 1942 le unit\u00e0 021 e 042 furono cedute a noleggio alle Ferrovie Torino Nord che le utilizz\u00f2 anche per servizi di linea.\nL'830.006 era ancora in servizio nel gennaio 1987&lt;ref name=\"Castiglioni1992/82\"&gt;.&lt;/ref&gt;.\nProgettate pochi anni prima e, sotto le FS, costruite parallelamente alle prime 835, le 830 furono il modello per lo sviluppo del successivo e numeroso gruppo 835&lt;ref name=\"Mascherpa1995/16\"&gt;.&lt;/ref&gt;.\nI carri e i rodiggi di alcune 830 destinate alla demolizione furono utilizzati per la costruzione di locomotive dei gruppi FS 234, E.321 ed E.322.\nCaratteristiche tecniche.\nLe locomotive poi del gruppo FS 830 erano delle macchine a vapore saturo, a semplice espansione, con motore a cilindri gemelli.\nVengono distinte in due sottogruppi, numerati 830.001-014 e 015-044. Simili nell'aspetto generale e nei particolari costruttivi, il secondo si distingueva per la maggiore lunghezza del telaio, che permise di ampliare le casse contenenti il carbone, e per il camino, la cui maggiore sezione permise un miglioramento delle prestazioni della caldaia.\nLa caldaia, di dimensioni maggiori rispetto a quella del gruppo 829 perch\u00e9 dotata di un maggior numero di tubi bollitori, generava il 7 % di vapore in pi\u00f9 del gruppo predecessore..\nIn occasione delle grandi riparazioni essa fu sostituita con quella del gruppo 835 FS (sottogruppo 835.317-370, poi adottata su tutto il gruppo)&lt;ref name=\"Mascherpa1995/19\"&gt;.&lt;/ref&gt;.\nConservazione museale.\nSono conservate le seguenti unit\u00e0:\nCollegamenti esterni.\nLa locomotiva Breda 830 del 1906"}
{"id": "3009978", "revid": "827882", "url": "https://it.wikipedia.org/wiki?curid=3009978", "title": "Robert McLachlan", "text": "Fu il figlio di Hugh McLachlan, dal quale, dopo aver studiato a Ilford eredit\u00f2 una cospicua fortuna che gli permise di dedicare la sua vita ai viaggi e agli studi riguardanti la storia naturale. Inizialmente si dedic\u00f2 soprattutto alla botanica, salvo poi specializzarsi su ricerche sui Neurotteri. Fu il primo editore del periodico scientifico \"Entomologist's Monthly Magazine\". \nMcLachlan divenne un membro della \"Royal Entomological Society of London\" nel 1858, ne fu il segretario dal 1868 al 1872, il tesoriere nei periodi 1873-1875 e 1891-1904 e il presidente tra il 1885 e il 1886. Fu inoltre un membro della \"Linnean Society of London\" dal 1862, della \"Royal Society\" dal 1877, della Zoological Society of London dal 1881 e della \"Royal Horticultural Society\" dal 1888. \nTra le sue pubblicazioni troviamo:"}
{"id": "3009979", "revid": "950920", "url": "https://it.wikipedia.org/wiki?curid=3009979", "title": "Donato Di Monte", "text": "Carriera.\nL'esordio in A1 avviene con la Yoga Bologna. Diventa un girovago del basket per le sue alte qualit\u00e0 realizzative e venne chiamato \"lo zio d'America\" e anche \"il cecchino\" per le sue doti da tre metri e dalla media distanza.\nNel 1991-92 \u00e8 stato capocannoniere della Serie B d'Eccellenza con la maglia del Ragusa, totalizzando una media di 25,9 punti. Nel 1997-1998 \u00e8 il miglior marcatore della Serie B2 con 22,6 punti di media.\nDopo il ritiro da giocatore, dal 2011 fino al 2013 \u00e8 stato direttore sportivo della Cestistica San Severo.\n\u00c8 uno dei cestisti italiani ad aver superato quota 10.000 punti realizzati nei campionati FIP."}
{"id": "3009980", "revid": "116780532", "url": "https://it.wikipedia.org/wiki?curid=3009980", "title": "(di nuovo) Tante scuse", "text": "(di nuovo) Tante scuse \u00e8 stato un programma televisivo di variet\u00e0 condotto da Raimondo Vianello e Sandra Mondaini, per la regia di Romolo Siena, trasmesso il sabato sera sul Programma Nazionale (l'attuale Rai 1) in otto puntate dal 13 dicembre 1975 al 31 gennaio 1976. \nGli autori erano Italo Terzoli, Enrico Vaime e Raimondo Vianello, il direttore d'orchestra e compositore delle musiche era il maestro Marcello De Martino.\nIl programma.\nRicalcava il precedente \"show\" intitolato \"Tante scuse\", trasmesso con grande successo l'anno precedente, ed era basato sui duetti comici di Vianello e Mondaini, affiancati da Enzo Liberti, che interpretava il capoclaque del programma. Lo spettacolo era completato da balletti, musiche e canzoni. Nel \"cast\" figuravano nuovamente i Ricchi e Poveri, Tonino Micheluzzi, Massimo Giuliani e Attilio Corsini. \nLe sigle.\nLa sigla d'apertura, \"Piru pirul\u00ec\" (Vistarini-Terzoli-Vaime-De Martino), aveva per protagonista la coppia, che interagiva con le animazioni realizzate da Sandro Lodolo. Alla fine di ogni strofa, Raimondo Vianello interveniva pronunciando diverse volte la frase \u00abNoi... no!\u00bb\",\" che sar\u00e0 il titolo del loro successivo variet\u00e0.\nLa sigla finale divenne un cult della televisione italiana: i coniugi Vianello si notavano da lontano e si correvano incontro al ralenti sulle note del brano \"Coriandoli su di noi\" (C. Vistarini-Terzoli-Vaime-De Martino) dei Ricchi e Poveri. Raimondo in ogni puntata, inventava stratagemmi sempre pi\u00f9 drastici per evitare l'abbraccio con Sandra. Nell'ultima puntata Sandra riesce a raggiungerlo con un bambino in braccio e schiaffeggia un Raimondo incredulo di essere vittima, per una volta, di un'inaspettata trovata della moglie."}
{"id": "3009981", "revid": "287204", "url": "https://it.wikipedia.org/wiki?curid=3009981", "title": "Episodi de La strana coppia (serie televisiva 2007)", "text": "La prima stagione de \"La strana coppia\" \u00e8 andata in onda in prima visione su Italia 1 dal 17 aprile all'8 ottobre 2007.\nI primi 20 episodi sono stati trasmessi in prima serata dal 17 aprile al 22 giugno 2007, con doppio appuntamento, in coda al programma \"Buona la prima!\"; gli ultimi 10 sono andati invece in onda, sempre con doppio appuntamento, dal 10 settembre all'8 ottobre 2007, in seconda serata."}
{"id": "3009982", "revid": "1745361", "url": "https://it.wikipedia.org/wiki?curid=3009982", "title": "Corno Bianco (Dolomiti)", "text": "Il Corno Bianco (2.316 - \"Wei\u00dfhorn\" in tedesco) \u00e8 una montagna delle Dolomiti di Fiemme nelle Dolomiti.\nSi trova nella Bassa Atesina e nella Dorsale degli Oclini. Il monte \u00e8 collocato a nord del passo di Oclini.\nDalla sommit\u00e0 del Corno Bianco ha origine una incisione torrentizia, il Canyon del Bletterbach, di oltre 900 metri di dislivello tra la cima e il fondo della gola. \u00c8 una gola intagliata dall'omonimo torrente Bletterbach che nel corso dei millenni ha inciso profondamente la successione di rocce stratificate che stanno alla base del complesso dolomitico. \u00c8 uno dei luoghi dove si pu\u00f2 avere un'immediata rappresentazione visiva della storia geologica delle Dolomiti, fatta di successivi eventi di sedimentazione.\nAscensione.\nDa Passo Oclini \u00e8 possibile salire sulla cima del Corno Bianco in circa un'ora di cammino, in un itinerario molto frequentato nei mesi estivi."}
{"id": "3009985", "revid": "110157", "url": "https://it.wikipedia.org/wiki?curid=3009985", "title": "OpenBabel", "text": "OpenBabel \u00e8 un software libero, un sistema esperto chimico usato principalmente per la conversione di formati di file chimici. A causa della forte relazione con l'informatica questo programma appartiene pi\u00f9 alla categoria della chemioinformatica rispetto a quella della modellistica molecolare. \u00c8 scritto in C++ ed \u00e8 distribuito sotto licenza GNU GPL.\nLo scopo principale di OpenBabel \u00e8 quello di fornire uno strumento per la modellistica molecolare, la chimica e molte aree correlate, incluso l'interconversione di formati di file e dati. Tra le sue caratteristiche figurano l'uso di SMARTS (estensione di SMILES) per la ricerca di substrutture e l'adattamento per Python, Perl, Java, Ruby, C#/Mono.\nStoria.\nOpenBabel e JOELib derivano dalla libreria di chemioinformatica OELib. A sua volta, OELib era basato sui concetti del programma Babel e su una libreria chiamata OBabel."}
{"id": "3009987", "revid": "1573940", "url": "https://it.wikipedia.org/wiki?curid=3009987", "title": "Zirab", "text": "Z\u012br \u0100b (farsi \u0632\u06cc\u0631\u0622\u0628) \u00e8 il capoluogo dello shahrest\u0101n di Savadkuh, circoscrizione Centrale, nella provincia del Mazandaran in Iran. Aveva, nel 2006, una popolazione di 18.216 abitanti. La citt\u00e0 \u00e8 conosciuta per le sue miniere di carbone."}
{"id": "3009988", "revid": "767487", "url": "https://it.wikipedia.org/wiki?curid=3009988", "title": "Vagiz Chidijatullin", "text": "Caratteristiche tecniche.\nDifensore centrale, spesso non stava in linea con il resto del reparto, giocando spesso da libero. Era un calciatore non dotato di tecnica, un buon stopper.\nCarriera.\nClub.\nDurante la sua carriera ha giocato con numerose squadre di calcio sovietiche e francesi. \u00c8 uno dei primi calciatori sovietici ad ottenere dallo Stato sovietico di poter giocare al di fuori dall'URSS, trasferendosi a 29 anni al Tolosa, societ\u00e0 francese, giocando in modo discreto.\nNazionale.\nDopo aver vinto il Mondiale U-20 nel 1977, partecipa all'Olimpiade di Mosca 1980, a due Mondiali (1982 e 1990) e ad Euro 1988.\nCon la Nazionale sovietica ha segnato 6 reti in 58 partite giocate. Durante tutta la carriera \u00e8 uno dei pochi calciatori a giocare con Valeri Lobanovski senza far parte del suo \"blocco della \", avendo giocato buona parte della carriera a Mosca."}
{"id": "3009992", "revid": "554814", "url": "https://it.wikipedia.org/wiki?curid=3009992", "title": "Tante scuse", "text": "Tante scuse \u00e8 stato un programma televisivo italiano di variet\u00e0, condotto da Raimondo Vianello e Sandra Mondaini per la regia di Romolo Siena. Fu trasmesso in sette puntate dal 5 ottobre al 23 novembre 1974, il sabato sera sul Programma Nazionale. Gli autori erano Italo Terzoli, Enrico Vaime e Raimondo Vianello, il direttore d'orchestra e compositore delle musiche era il maestro Marcello De Martino.\nLe puntate vennero registrate in estate al Teatro delle Vittorie di Roma. Il programma non and\u00f2 in onda sabato 2 novembre 1974. Era allora consuetudine in Rai non trasmettere programmi leggeri nel giorno della commemorazione dei defunti, il venerd\u00ec e il sabato santo. Quella sera fu trasmessa la riduzione televisiva de \"Il mercante di Venezia\" di Shakespeare, con Laurence Olivier.\nIl programma.\nIl programma, che ebbe un successo inaspettato, era basato essenzialmente sui numeri comici del duo Vianello-Mondaini, spalleggiati da Enzo Liberti, che interpretava la parte del capoclaque sempre in disaccordo col \"sor Vianello\", come lo chiamava lui. Si trattava di scenette divertenti e sempre intelligenti, anche satiriche delle tendenze vecchie e nuove della societ\u00e0 italiana.\nNon era facile proporre uno spettacolo di variet\u00e0 con ingredienti nuovi rispetto al ventennio televisivo precedente. Si pens\u00f2 di costruire lo \"show\" su quello che avveniva dietro le quinte, prima, durante e dopo la registrazione, dando l'illusione della diretta. Le scuse del titolo erano quelle rivolte ai telespettatori per i (finti) imprevisti, nei quali rimanevano coinvolti i protagonisti.\nLo spettacolo era completato da un ospite canoro (sempre diverso), dalle canzoni dei Ricchi e Poveri - che facevano parte del \"cast\" della trasmissione e occasionalmente partecipavano agli \"sketch\" della coppia - e dal balletto di Sandra Mondaini.\nIl \"cast\" era completato da Massimo Giuliani, che impersonava la parte del barista di Via Teulada, sempre pronto a dare consigli che rimanevano costantemente inascoltati dallo \"scontroso\" Vianello; l'assistente di studio Attilio Corsini, attore di prosa; e Tonino Micheluzzi, nel ruolo dell'ex spalla di grandi attori, che aveva conosciuto il grande Ermete Zacconi e che qui si era ridotto a fare il suggeritore e il portaborse al \"tremendo\" Vianello. I due animavano una \"gag\" tormentone, in cui Vianello lo vessava in continuazione congedandolo col suo classico \u00abSmamma Ferruccio!\u00bb, il quale rispondeva comp\u00ecto e ossequioso: \u00abComandi, sior Vianello!\u00bb.\nLa finzione del dietro le quinte fece s\u00ec che anche il regista Romolo Siena, chiamato in causa da Sandra Mondaini e Raimondo Vianello ogni qualvolta avevano dei (finti) problemi in fase di realizzazione del programma, divenisse familiare a milioni di italiani.\nIl successo riscosso convinse la Rai a produrre una seconda edizione dello \"show\", dal titolo \"Di nuovo tante scuse\", in cui venne riconfermato l'intero \"cast\".\nLe sigle.\nLa sigla d'apertura si intitolava \"Tiritera\" ed era cantata da Sandra Mondaini: vedeva la coppia Mondaini-Vianello interagire con delle animazioni realizzate da Studio Bruno Bozzetto Film.\nLa sigla finale divenne un \"cult\" della televisione italiana: nelle prime sei puntate, ecco come eliminare un gruppo musicale, definito petulante e fastidioso dal \"cattivissimo\" Vianello, in maniera ogni volta differente. Sulle note di \"Non pensarci pi\u00f9\", i Ricchi e Poveri si prestavano spiritosamente al gioco, facendosi sopprimere nei modi pi\u00f9 disparati: spianati da uno schiacciasassi; stritolati da un enorme masso; bruciati dalle fiamme di una tanica di benzina incendiata; colpiti in fronte dalle pallottole di un archibugio; vittime di una palla di cannone; travolti dal tronco di un albero. Il tutto, con la macabra complicit\u00e0 della \"falsa ingenua\" Sandra che, nel finale della sigla e ad omicidio avvenuto, se ne andava saltellando per i campi come novella Genzianella insieme al marito, mentre gli uccellini cinguettavano allegramente, costruendo un'atmosfera di pace e appagamento. Ma nel finale dell'ultima puntata, si consuma l'inattesa vendetta: Sandra e Raimondo (gi\u00e0 pronto ad infierire sul quartetto con un nodoso bastone), vengono scoperti dai cantanti, ed ingenuamente cadono in un tranello, finendo intrappolati da una robusta rete da caccia."}
{"id": "3009994", "revid": "1494169", "url": "https://it.wikipedia.org/wiki?curid=3009994", "title": "Lachlan", "text": ""}
{"id": "3010002", "revid": "767487", "url": "https://it.wikipedia.org/wiki?curid=3010002", "title": "Pol-e Sefid", "text": "Pol-e Sef\u012bd (farsi \u0632\u06cc\u0631\u0622\u0628) \u00e8 una citt\u00e0 dello shahrest\u0101n di Savadkuh, circoscrizione Centrale, nella provincia del Mazandaran in Iran. Aveva, nel 2006, una popolazione di 8.473 abitanti. "}
{"id": "3010007", "revid": "1981574", "url": "https://it.wikipedia.org/wiki?curid=3010007", "title": "Crown Ground", "text": "Il Crown Ground, noto come Wham Stadium per motivi di sponsorizzazione fino alla scomparsa della compagnia What More UK Ltd. nel 2015 (e precedentemente noto come Frase Eagle Stadium e Interlink Express Stadium), \u00e8 lo stadio comunale di Accrington, Inghilterra; \u00e8 utilizzato soprattutto per le partite di calcio ed ospita le partite casalinghe dell'Accrington Stanley F.C.\nLo stadio ha 5450 posti ed \u00e8 stato costruito nel 1968."}
{"id": "3010019", "revid": "3115", "url": "https://it.wikipedia.org/wiki?curid=3010019", "title": "Alasht", "text": "\u0100l\u0101sht (farsi \u0622\u0644\u0627\u0634\u062a) \u00e8 una citt\u00e0 della provincia di Savadkuh, circoscrizione Centrale, nella regione del Mazandaran in Iran. Aveva, nel 2006, una popolazione di 976 abitanti. La piccola cittadina \u00e8 ricca di minerali, ha soprattutto riserve di antracite. \u00c8 famosa per aver dato i natali allo shah Reza Pahlavi."}
{"id": "3010020", "revid": "73843", "url": "https://it.wikipedia.org/wiki?curid=3010020", "title": "\u00c0neva", "text": ""}
{"id": "3010022", "revid": "309289", "url": "https://it.wikipedia.org/wiki?curid=3010022", "title": "Zir Ab", "text": ""}
{"id": "3010023", "revid": "767487", "url": "https://it.wikipedia.org/wiki?curid=3010023", "title": "Nicola Ulivieri", "text": "Biografia.\nDiplomatosi nel 1992 al Conservatorio di Bolzano sotto la guida di Vito Maria Brunetti, nel 1995 vince il concorso del Teatro Lirico Sperimentale di Spoleto e nel 1996 il Premio Musica Riva.\nNel 1997 partecipa alla trasmissione su Canale 5 \"Una volta al mese\" aggiudicandosi il premio del contest \u201cVincer\u00f2\u201d.\nNel 2006 ha ottenuto il Premio Abbiati, conferitogli per le sue interpretazioni mozartiane.\nHa cantato nei principali teatri italiani e del mondo, quali Teatro alla Scala, Teatro Comunale di Firenze, Teatro Massimo di Palermo, Gran Teatro La Fenice di Venezia, Teatro Comunale di Bologna, Teatro Carlo Felice di Genova, Teatro Lirico di Cagliari, Teatro San Carlo di Napoli, Teatro Regio di Torino, Teatro Verdi di Trieste, Teatro Comunale di Ferrara, Teatro Valli di Reggio Emilia, Teatro Filarmonico di Verona, Teatro Olimpico di Vicenza, Teatro Petruzzelli di Bari, Accademia di Santa Cecilia e Teatro dell\u2019Opera di Roma, Metropolitan Opera House di New York, Gran Teatre del Liceu di Barcellona, Palau de les Arts Reina Sof\u00eda di Valencia, Welsh National Opera, Philharmonie di Monaco di Baviera, Konzerthaus di Vienna, Theater an der Wien, Opera di Graz, Opera di Amburgo, Teatro Real di Madrid, Teatro S\u00e3o Carlos di Lisbona, Teatro Col\u00f3n di Buenos Aires, Opera di Pechino, Los Angeles Opera e Royal Opera House di Mascate.\nSi esibisce inoltre in importanti festival in tutto il mondo, tra cui Salzburger Festspiele, Edinburgh International Festival, Festival di Aix-en-Provence, Settimane Musicali di Stresa, Rossini Opera Festival, Macerata Opera Festival, Festival de Radio France et Montpellier e i festival di Strasburgo, Lugano, Dresda, Wexford e delle Isole Canarie.\n\u00c8 stato diretto da illustri direttori quali Zubin Mehta, Claudio Abbado, Jesus Lopez Cobos, Nikolaus Harnoncourt, Daniele Gatti, Daniel Harding, Donato Renzetti, Gianandrea Noseda, Ottavio Dantone, Jordi Savall, Fabio Luisi, James Conlon e Kent Nagano.\nHa al suo attivo registrazioni discografiche per Deutsche Grammophon (con Anna Netrebko), Gramophone, Na\u00efve, Dynamic e Helicon Classics."}
{"id": "3010025", "revid": "131358", "url": "https://it.wikipedia.org/wiki?curid=3010025", "title": "B\u00f3nis Gy\u00f6rgy", "text": ""}
{"id": "3010026", "revid": "110157", "url": "https://it.wikipedia.org/wiki?curid=3010026", "title": "Recreation Ground (Aldershot)", "text": "Il Recreation Ground \u00e8 lo stadio di calcio della citt\u00e0 di Aldershot (Inghilterra) dal 1927, quando venne fondato l'Aldershot Town F.C.\nLo stadio ha ospitato la Football League tra il 1932 e il 1992, quando l'Aldershot Town F.C. partecipava a tale campionato. Ha attualmente una capacit\u00e0 di 7.100 spettatori, anche se il record di presenze nello stadio \u00e8 di 19.138, registrati quando l'Aldershot ha giocato con il Carlisle United il 28 gennaio 1970 in un incontro di FA Cup.\nLo stadio \u00e8 affettuosamente conosciuto come \"The Rec\", anche se per ragioni di sponsor il suo nome ufficiale \u00e8 oggi Stadio EBB."}
{"id": "3010034", "revid": "1568601", "url": "https://it.wikipedia.org/wiki?curid=3010034", "title": "Chaupi Orco", "text": "Il Chaupi Orco (quechua Chawpi Urqu) \u00e8 una montagna di 6044 metri. Si trova nella Cordigliera di Apolobama, al confine tra Per\u00f9 e Bolivia. \nLa prima esplorazione \u00e8 avvenuta nel 1932 da parte di un gruppo tedesco. Questo gruppo riusc\u00ec a scalare la montagna nel 1957. Sempre nel 1957 degli italiani riuscirono a scalarla."}
{"id": "3010035", "revid": "1776051", "url": "https://it.wikipedia.org/wiki?curid=3010035", "title": "Stel", "text": "Stel \u00e8 un personaggio dei fumetti pubblicati dalla DC Comics, un robot extraterrestre dal pianeta Grenda e un membro della forza di polizia intergalattica nota come il Corpo delle Lanterne Verdi, che gli ha affidato il settore spaziale 3009. Comparve per la prima volta in \"Green Lantern\" (vol. 2) n. 11 (marzo 1962), e fu creato dallo scrittore John Broome e dall'artista Gil Kane.\nBiografia del personaggio.\nStel fu addestrato dal criminale Sinestro, prima che divenisse il pi\u00f9 grande nemico di Hal Jordan. Stel serv\u00ec il Corpo delle Lanterne Verdi attraverso numerose battaglie, inclusi un'evasione dal Pianeta-Prigione dei Guardiani dell'Universo, un'invasione dei Qwardiani, un attacco dall'alleanza di Nekron, Signore dei Non-Morti e del Guardiano ribelle Krona. Fu durante questo confronto che Krona uccise Stel, facendolo a pezzi prima che fosse trovato dai suoi colleghi. Stel diede l'indizio ai suoi compagni con il suo ultimo respiro.; dopo di che, venne portato su Grenda perch\u00e9 gli venisse offerto un funerale da eroe.\nRitorno.\nDurante il funerale di Stel, i Krydos, nemici dei Grendani, attaccarono. Il successore di Stel, come Lanterna Verde, giunse per aiutare la popolazione ad avere a che fare con i Krydos, ma fu a sua volta attaccato da un Grendano di nome Yron. Yron credeva che Stel avesse fallito come Lanterna Verde a causa dei vari attacchi subiti dai Grendani da parte dei Krydos. Costringendo la Lanterna Verde a portarlo su Oa, Yron protest\u00f2 ai Guardiani la loro scelta affermando che lui sarebbe stato un rimpiazzo pi\u00f9 adeguato per proteggere il suo pianeta e il suo settore. I Guardiani accettarono e gli diedero un anello del potere. Gli sforzi di Yron di difendere Grenda e di attaccare i Krydos si dimostr\u00f2 disastroso, e le sue tattiche uccisero numerosi Grendani. Ucciso da un attacco, Yron cap\u00ec che Stel era una Lanterna migliore, e con il suo ultimo sforzo di volont\u00e0 riport\u00f2 Stel in vita. Stel respinse l'attacco dei Krydos e fu venerato come eroe, mentre Yron venne vilificato. Il resuscitato Stel, tuttavia, disse che Yron era un eroe, e volle sapere della vigliaccheria e delle azioni di fuga della popolazione, piuttosto del fallimento di Yron come nuova Lanterna.\nPost-\"Crisi sulle Terre Infinite\".\nStel serv\u00ec nel Corpo durante la \"Crisi sulle Terre infinite\", fino alla discesa di Hal Jordan alla pazzia e la perdita degli anelli. Con la ricostituzione del Corpo, dopo che le Lanterne Verdi rimaste sconfissero Parallax sulla Terra, Stel vi si un\u00ec ancora e divenne il compagno di Green Man. Stel aiut\u00f2 un gruppo di Lanterne sopraffatte, tra cui Soranik Natu, Kyle Rayner, Kilowog, Guy Gardner e le due nuove reclute Isamot Kol e Vath Sarn, quando l'intera squadra, quasi senza potere, dovette affrontare la Gilda dei Ragni.\nGuerra dei Sinestro Corps.\nStel fu recentemente dato per distrutto da un'esplosione di anti-materia causata da Green Man sotto controllo mentale. Contro tutte le probabilit\u00e0, riusc\u00ec a sopravvivere al colpo; una volta liberatosi, Green Man riusc\u00ec a trovarlo, e insieme si diressero su Mogo per guarire. Stel utilizz\u00f2 il potere del suo anello per compensare le sue parti mancanti. Quando tornarono, i due e Mogo, si ritrovarono sotto attacco da parte dei Sinestro Corps. Nonostante non avessero la minima probabilit\u00e0 di sopravvivere, anche con una quarta Lanterna, tutti loro furono determinati nel restare a combattere. I rinforzi non tardarono ad arrivare, sebbene nel combattimento che ne segu\u00ec, molte Lanterne finirono uccise.\nStel fu visto successivamente deviare i detriti spaziali per continuare a ricostruirsi. Un inevitabile richiamo da Oa lo ferm\u00f2; Stel e molte altre Lanterne furono inviate nel sistema proibito di Okarran al fine di trovare l'insediamento dei membri del Sinestro Corps. Stel fu visto inseguire un membro del Sinestro Corps fin dentro il sistema Vega, dove entrambi furono attaccati da una Lanterna Arancione. Stel fu ferito in malo modo e inviato su Oa con il simbolo della Lanterna Arancione bruciato sul petto - un messaggio ai Guardiani da parte di Larfleeze.\nDopo gli eventi di \"La notte pi\u00f9 profonda\", Kilowog scelse Stel come suo rimpiazzo nel ruolo di sergente istruttore per tutte le nuove reclute del Corpo.\nIn altri media.\nUna Lanterna somigliante a Stel ebbe un ruolo senza battute nell'episodio \"Il ritorno\" della serie animata \"Justice League Unlimited\"."}
{"id": "3010037", "revid": "2179318", "url": "https://it.wikipedia.org/wiki?curid=3010037", "title": "Benito Mussolini nella cultura di massa", "text": "Benito Mussolini, capo del Partito Nazionale Fascista e del Regno d'Italia dal 1922 al 1943 nonch\u00e9 della Repubblica Sociale Italiana dal 1943 al 1945, \u00e8 stato uno dei protagonisti politici del XX secolo ed in quanto tale ha ispirato registi, scrittori, drammaturghi e cantanti diventando cos\u00ec un personaggio universale.\nIconografia e idealizzazione della figura di Mussolini.\nCon il consolidamento del potere, si svilupp\u00f2 una sorta di iconografia popolare del personaggio che rese di pubblica notoriet\u00e0 aspetti singolari della figura del Duce, riferimenti sino ad allora inusuali per i politici. Ad esempio, divenne famosa la casa natale di Predappio, tuttora m\u00e8ta di visite. Le visite erano completate dall'invio di cartoline, per le quali fu creato uno speciale annullo filatelico.\nE fra i temi delle cartoline addirittura il letto in cui il Duce del Fascismo sarebbe stato partorito, visto che all'epoca si partoriva in casa.\nLo svilupparsi, il consolidarsi e la successiva e definitiva decadenza del mito di Mussolini - o, meglio, dei diversi tipi di mito mussoliniano - sono stati analizzati dallo storico Emilio Gentile nel suo saggio \"Fascismo. Storia e interpretazione\". Nel capitolo intitolato \"Mussolini: i volti di un mito\", l'autore passa in rassegna ed esamina con l'ausilio di diverse testimonianze ampiamente documentate, i diversi momenti di colui che fu - appunto come mito - una \u00abcomponente fondamentale del fascismo\u00bb e sicuramente \u00abuno dei miti pi\u00f9 popolari nell'epoca fra le due guerre mondiali\u00bb.\nA essere tracciati sono quindi i profili dei diversi Mussolini: quello socialista, capo rivoluzionario e astro nascente del quadro politico nazionale al congresso di Reggio Emilia del 1912, il quale, in virt\u00f9 anche della giovane et\u00e0 e della indubbia capacit\u00e0 oratoria, si proponeva come mito di una societ\u00e0 che voleva essere moderna in maniera \"oltre\" e comunque differente rispetto alle spinte che venivano dalla corrente riformista del partito, in aperto antagonismo con la denunciata abul\u00eca della politica giolittiana dell'epoca; quello nazionalradicale e interventista, mentre era alle porte la prima guerra mondiale; quello del Capo e Duce che seppe coagulare attorno al movimento da lui creato, dopo la sua uscita dall'orbita del socialismo, una vera e propria \u00abfabbrica del consenso\u00bb (il Mussolini della \u00abgente comune e giustiziere\u00bb [per conto] del \u00abpopolo\u00bb); per giungere infine a quello della catastrofe e della caduta (della fiducia popolare, ma non solo) che, sfumata l'onda della macchina propagandistica e raccolti gli insuccessi in campo politico, diplomatico e militare, non pot\u00e9 che confidare nella visione degli \"irriducibili\" che da \"mitica\" non poteva che trasformarsi - inevitabilmente, si direbbe - in \"mistica\".\nScrisse a tal proposito Gentile: \u00abCome altri miti politici del nostro tempo, anche questo [di Mussolini] \u00e8 stato il prodotto di una situazione storica, cio\u00e8 di condizioni sociali e psicologiche, culturali e politiche; ma, a sua volta, il mito ha operato nella realt\u00e0, ha influito sullo svolgimento della situazione storica condizionando l'atteggiamento di molte persone verso di essa. Nella moderna politica di massa, il mito ha un ruolo e un'attivit\u00e0 che non possono essere trascurati nell'analisi dei movimenti collettivi senza compiere una sensibile mutilazione nella loro realt\u00e0 storica. E questo vale soprattutto per il fascismo, che \u00e8 stato il primo movimento politico di massa che ha portato il mito al potere.\u00bb\nMussolini attrasse su di s\u00e9 l'interesse dei personaggi contemporanei pi\u00f9 rappresentativi; il 9 luglio del 1930 per esempio incontr\u00f2 Gandhi a Palazzo Venezia, e il leader indiano, dopo l'incontro durato venti minuti, di ritorno in India lo descrisse cos\u00ec scrivendo a Romain Rolland: \u00abMussolini \u00e8 un enigma per me. Molte delle riforme che ha fatto mi attirano. Sembra aver fatto molto per i contadini. In verit\u00e0, il guanto di ferro c'\u00e8. Ma poich\u00e9 la forza (la violenza) \u00e8 la base della societ\u00e0 occidentale, le riforme di Mussolini sono degne di uno studio imparziale. La sua attenzione per i poveri, la sua opposizione alla superurbanizzazione, il suo sforzo per attuare una coordinazione tra il capitale e il lavoro, mi sembrano richiedere un'attenzione speciale. [...] Il mio dubbio fondamentale riguarda il fatto che queste riforme sono attuate mediante la costrizione. Ma accade anche nelle istituzioni democratiche. Ci\u00f2 che mi colpisce \u00e8 che, dietro l'implacabilit\u00e0 di Mussolini, c'\u00e8 il disegno di servire il proprio popolo. Anche dietro i suoi discorsi enfatici c'\u00e8 un nocciolo di sincerit\u00e0 e di amore appassionato per il suo popolo. Mi sembra anche che la massa degli italiani ami il governo di ferro di Mussolini.\u00bb Mentre Mussolini disse del Mahatma: \u00ab\u00c8 un santone, un genio, che, cosa rara, usa la bont\u00e0 come arma\u00bb.\nL'immagine nella propaganda avversaria.\nNel cartone animato di propaganda della Warner Bros. del 1942 \"The Ducktators\" il dittatore italiano \u00e8 rappresentato come una tronfia oca grassa e completamente nera, unico animale della fattoria ad allearsi con l'anatra Hitler. Mussolini qui \u00e8 molto vanesio ed amante delle adunate oceaniche e delle adulazioni; sfoggia un improbabile accento napoletano e soprattutto si esibisce in discorsi futili e senza senso.\nIn \"Der Fuehrer's Face\" (1943), uno dei cartoni animati di propaganda pi\u00f9 famosi di Walt Disney, Mussolini fa una fugace apparizione come suonatore di grancassa. Viene inoltre raffigurato in uno dei tre ritratti (gli altri due sono di Hitler e di Hirohito) che Paperino \u00e8 costretto a \"venerare\" ogni mattina eseguendo di fronte ad essi il saluto romano.\nLe rappresentazioni da vivo.\nDurante il ventennio Mussolini fu spesso descritto in Italia come una figura quasi divina, amata e rispettata da tutti i cittadini: si vedano ad esempio i numerosi panegirici, mezzibusti, ritratti e raffigurazioni scultoree che venivano quotidianamente creati in suo onore nelle scuole e nei pubblici uffici del Regno.\nI giornali e i cinegiornali di regime lo raffiguravano spesso in pose militari e con lo sguardo corrucciato: l'immagine che si voleva dare era di quella di un severo superuomo capace di coordinare tutte le attivit\u00e0 dello Stato, dalle pi\u00f9 importanti alle pi\u00f9 futili. Infatti la propaganda voleva diffondere il mito di un Mussolini fisicamente fortissimo e assolutamente in grado di svolgere tutte le mansioni lavorative: per questo si faceva smercio delle foto che lo raffiguravano a torso nudo (celebre l'immagine del Duce senza vestiti dalla cintola in su durante le prime fasi della battaglia del grano).\nAll'estero la percezione di Mussolini fu pi\u00f9 controversa. Non appena prese il potere Mussolini venne bollato dal \"New York Tribune\" come il capo di una specie di Ku Klux Klan italiano e nel 1933 Diego Rivera dipinse il murale \"Mussolini\", creato sulla falsariga di \"Cultura nazista\": in esso si vedeva un aggressivo Duce arringare la folla che gli risponde con il saluto romano mentre viene sostenuto dai potentati italiani (papa Pio XI, un rettore che rappresenta il mondo della cultura di regime, un soldato e un ricco imprenditore), da un agente britannico e da un membro del Ku Klux Klan; in basso al graffito, la scure della censura si abbatte con i pugnali verso Matteotti, Gramsci e Gobetti.\nIl Primo ministro inglese Winston Churchill ebbe parole di apprezzamento e rivolgendosi a Mussolini nel 1927 dichiar\u00f2: \u00ab\"Se io fossi italiano sarei stato con voi fin dal principio. [...] Il vostro movimento ha reso un servigio al mondo intero\"\u00bb e il Mahatma Gandhi dopo il suo viaggio in Italia disse \u00ab\"Mussolini \u00e8 un enigma per me. Molte delle riforme che ha fatto mi attirano. Sembra aver fatto molto per i contadini. In verit\u00e0, il guanto di ferro c'\u00e8. Ma poich\u00e9 la forza \u00e8 la base della societ\u00e0 occidentale, le riforme di Mussolini sono degne di uno studio imparziale. La sua attenzione per i poveri, la sua opposizione alla superurbanizzazione, il suo sforzo per attuare una coordinazione tra il capitale e il lavoro, mi sembrano richiedere un'attenzione speciale. [...] Il mio dubbio fondamentale riguarda il fatto che queste riforme sono attuate mediante la costrizione. Ma accade anche nelle istituzioni democratiche. Ci\u00f2 che mi colpisce \u00e8 che, dietro l'implacabilit\u00e0 di Mussolini, c'\u00e8 il disegno di servire il proprio popolo. Anche dietro i suoi discorsi enfatici c'\u00e8 un nocciolo di sincerit\u00e0 e di amore appassionato per il suo popolo. Mi sembra anche che la massa degli italiani ami il governo di ferro di Mussolini\"\u00bb. (Gandhi, da una lettera a Rolland del dicembre 1931). Ancora prima dell'entrata in guerra dell'Italia, alcuni giornali stranieri ritraevano Mussolini come l'uomo-chiave nel Mediterraneo.\nNel film di Charlie Chaplin \"Il grande dittatore\" (1940) il Duce \u00e8 raffigurato da Jack Oakie; il caratterista statunitense rende Mussolini un buffone che, pur arrivando a giocare un ruolo decisivo nello scacchiere diplomatico internazionale, non perde l'occasione di mettere in mostra la sua guitteria. Il Mussolini di Oakie mira all'efficientismo, ha un marcato accento romagnolo, ama mettersi in posa e possiede alcune caratteristiche dello stereotipo dell'italiano medio: \"compagnone\", scherzoso, irascibile, competitivo.\nLe rappresentazioni dopo la morte.\nAnche e anzi soprattutto dopo la sua scomparsa Mussolini \u00e8 stato citato e richiamato anche al di fuori del contesto politico-storico. Molti sono i temi scandagliati di volta in volta dai vari autori. In particolare:\nNei discorsi, tenuti da Mussolini, c\u2019era un continuo cambiamento nella mimica, ovvero nei gesti, nei movimenti del corpo e nel mutare dell\u2019espressione del volto. Lo stile e il modo di atteggiarsi nei discorsi, nei quali Mussolini osservava la folla, alzava la voce e allungava il braccio, poi si soffermava a meditare su quanto detto, infine guardava in alto, e usciva di scena, rappresenta un modo di comunicare teatrale, ma che all\u2019epoca giungeva al cuore della gente. Il Duce parlava alla folla da un balcone per poter dare di s\u00e9 un\u2019immagine quasi divina. Emblematici sono i discorsi che Mussolini teneva affacciato al balcone di Palazzo Venezia, dal quale osservava un\u2019adunata oceanica. Un gesto simbolico, oltre al saluto romano, era il pugno chiuso che simboleggiava la forza del suo potere e la minaccia verso gli oppositori. I discorsi alla folla rientrano nella politica di mitizzazione attuata da Mussolini. La massa infatti, era un elemento fondamentale per il regime totalitario che ricercava suo il consenso, attraverso la propaganda. I discorsi pronunciati dal Duce venivano diffusi via radio e ascoltati in tutta la Penisola. Inoltre erano filmati per essere poi mostrati nei cinegiornali, che tutte le sale cinematografiche erano tenute a mandare in onda prima di ogni proiezione.\nFamose sono, sotto questo punto di vista, le numerose imitazioni di Tot\u00f2 e Alberto Sordi, in particolare quelle contenute rispettivamente nei film \"Lo smemorato di Collegno\" e \"Il presidente del Borgorosso Football Club\". In uno sketch anti-nazista dei Monty Python degli anni Settanta fa una piccola apparizione in quanto \"cuoco dell'Asse\". Rimanendo in ambito comico, nel film \"Quando c'era lui... caro lei!\" (con Paolo Villaggio) \u00e8 il caratterista Eolo Capritti ad assumere le sembianze di un Mussolini atleticissimo e \"tombeur de femmes\".\nPassando invece a pellicole di cinema d'impegno, Rod Steiger ha interpretato il Duce due volte: in \"Mussolini ultimo atto\" di Carlo Lizzani e in \"Il leone del deserto\" di Moustapha Akkad mentre Mario Adorf ha interpretato Mussolini in \"Il delitto Matteotti\" di Florestano Vancini. Il politico di Predappio \u00e8 inoltre presente nel dramma televisivo \"Io e il Duce\" in cui lo incarna Bob Hoskins, nel film \"Il giovane Mussolini\" con Antonio Banderas, nella pellicola di Marco Bellocchio \"Vincere\" in cui ha le sembianze di Filippo Timi, e nel film sull'ultimo periodo di vita di Gabriele D'Annunzio \"Il cattivo poeta\". \nNel romanzo \"Inferno\" (1976) di Larry Niven e Jerry Pournelle, Mussolini assume un ruolo analogo al Virgilio dantesco, guidando il protagonista attraverso l'Inferno: al termine del romanzo potr\u00e0 quindi accedere al Purgatorio per purificarsi dai peccati. La figura di Mussolini, ancora vivo e al potere sino al 1960 nella finzione letteraria, diventa quella di un personaggio anziano e ossessionato dal potere nella trilogia di romanzi di Enrico Brizzi che compongono l'Epopea Fantastorica Italiana: \"L'inattesa piega degli eventi\" (2008), \"La nostra guerra\" (2009) e \"Lorenzo Pellegrini e le donne\" (2012).\nQuattro brani di successo sono incentrati sulla sua figura: \"Do The Mussolini (Headkick)\" dei Cabaret Voltaire (1978), \"Der Mussolini\" dei tedeschi D.A.F. (1981), \"Mussolini Disco Dance\" di Giorgio Panariello (1989) e \"Mussolini Vs. Stalin\" dei Gogol Bordello (1999); inoltre \u00e8 il \"protagonista\" della canzone \"Death Mask Mussolini\" dei Dirty Roseanne (2009). Nella clip del brano del 1986 \"Land of Confusion\" della band rock inglese dei Genesis la figura di Mussolini compare, insieme a molte altre di celebri politici, sotto forma di pupazzo, ben riconoscibile dalle fattezze del volto e dal caratteristico fez. Agli inizi degli anni Ottanta John Belushi cre\u00f2 il personaggio di Ricky Mussolini, nipote ventisettenne del Duce, di cui copiava le mimiche e gli atteggiamenti. In un episodio del programma televisivo \"Celebrity Deathmatch\", Mussolini affronta Roberto Benigni uscendone rocambolescamente sconfitto.\nNei \"Simpson\" viene citato pi\u00f9 volte: nell'episodio \"Schermaglie fra generazioni\" viene nominato all'inizio da Homer insieme ad Hitler e successivamente si sente alla radio il suo discorso inerente alla dichiarazione di guerra del 10 giugno 1940 mentre nella puntata \"Il Bob italiano\" Homer si affaccia al balcone del paese di Salsiccia e imita le sue pose (credendo in realt\u00e0 di parodiare Donald Trump); inoltre il nome completo del migliore amico di Bart \u00e8 Milhouse Mussolini Van Houten.\nAlcuni hanno ipotizzato che Mussolini fosse in possesso di un raggio della morte, un'arma segreta in grado di provocare a distanza il blocco dei motori e la distruzione degli aerei nemici. Tali voci, all'epoca mai confermate n\u00e9 smentite, coinvolsero anche il nome dello scienziato italiano pi\u00f9 in vista dell'epoca, Guglielmo Marconi, e furono sfruttate dalla propaganda di regime.\nSecondo il Centro Ufologico Nazionale, Mussolini avrebbe ordinato ad alcuni membri dell'OVRA di occuparsi del recupero di un oggetto volante non identificato precipitato o atterrato in Lombardia nel 1933, e che su suo ordine sarebbe divenuto oggetto di studi segreti da parte degli scienziati italiani. Della notizia si sono anche occupati alcuni quotidiani (\"Il Quotidiano\", \"Il Giorno\" e \"La Repubblica\").\nDurante la prima prova scritta dell'esame di maturit\u00e0 dell'anno scolastico 2009-2010 una delle tracce, incentrata sul ruolo dei giovani nella storia e della politica, conteneva uno stralcio del discorso del Duce in parlamento dopo il delitto Matteotti, assieme ad estratti di testi di Palmiro Togliatti, Aldo Moro e Giovanni Paolo II: per la prima volta in Italia una dichiarazione di Mussolini \u00e8 stata utilizzata dal Ministero dell'Istruzione come documento per un suo utilizzo scolastico."}
{"id": "3010040", "revid": "287204", "url": "https://it.wikipedia.org/wiki?curid=3010040", "title": "Dean Court", "text": "Il Dean Court, noto anche come Vitality Stadium per motivi di sponsorizzazione, \u00e8 uno stadio multiuso che si trova a Bournemouth, in Inghilterra. Utilizzato principalmente per il calcio, \u00e8 lo stadio di casa dell'AFC Bournemouth."}
{"id": "3010054", "revid": "767487", "url": "https://it.wikipedia.org/wiki?curid=3010054", "title": "Shir Gah", "text": "Sh\u012br G\u0101h (farsi \u0634\u06cc\u0631\u06af\u0627\u0647) \u00e8 una citt\u00e0 dello shahrest\u0101n di Savadkuh, circoscrizione di Shir Gah, nella provincia del Mazandaran in Iran. Aveva, nel 2006, una popolazione di 8.529 abitanti. Si trova a sud di Qaemshahr."}
{"id": "3010056", "revid": "125362300", "url": "https://it.wikipedia.org/wiki?curid=3010056", "title": "Elisabeth Moss", "text": " \n\u00c8 salita alla ribalta con il ruolo di Peggy Olson nell'acclamata serie televisiva \"Mad Men\", che le \u00e8 valso una candidatura ai Golden Globe, due agli Emmy Awards e la vittoria di uno Screen Actors Guild Award. Nel 2014 si aggiudica il Golden Globe per la miglior attrice in una mini-serie o film per la televisione per \"Top of the Lake - Il mistero del lago\" di Jane Campion, mentre tra il 2017 e il 2018 viene premiata con un Emmy Award e con il secondo Golden Globe per il suo ruolo da protagonista nella serie drammatica \"The Handmaid's Tale\".\nBiografia.\nFiglia di Ron Moss, proprietario e manager di una casa discografica, e di una musicista, inizia la sua carriera come attrice nel 1990 con una comparsa nel film \"Bar Girls\". Tra il 1992 e 1995 compare in sette puntate della serie televisiva \"La famiglia Brock\" come Cynthia Parks. Nel 1993 mette a disposizione la sua voce per il film d'animazione \"C'era una volta nella foresta\". Nello stesso anno \u00e8 comparsa anche nel remake televisivo di \"\" interpretato da Bette Midler. Nel 1995 prende parte al cast del remake di \"Incredibile viaggio verso l'ignoto\", della Disney.\nSempre nel 1995 compare nel bio-pic \"Love Can Build a Bridge\" come la giovane Ashley Judd, film che tratta della vita e della carriera del duo The Judds. Tra il 1999 e il 2006 interpreta Zoey Bartlet in 25 puntate di \"West Wing\". Nel 1999 ottiene un ruolo di sostegno come paziente di un ospedale psichiatrico nel film \"Ragazze interrotte\", assieme a Winona Ryder e Angelina Jolie. Nello stesso anno interpreta un piccolo ruolo come Katie Brockett nel film \"Mumford\" assieme a Loren Dean come la figlia di una donna affetta dalla Sindrome da acquisto compulsivo.\nNel 2004 ha partecipato a \"Heart of America\" e ad altri tre film prima di prendere un ruolo nel film \"Virgin\" per il quale ha ricevuto una nomina per gli Independent Spirit Awards dello stesso anno. Il premio venne ricevuto da Charlize Theron. Ha anche fatto parte del cast della serie fantascientifica \"Invasion\". Assieme a Elijah Wood e Chris Klein partecip\u00f2 al film Day Zero ed \u00e8 comparsa anche nella puntata dell'11 giugno 2007 di \"Grey's Anatomy\" (terza stagione, episodio 19) come Nina Rogerson, figlia di un paziente. Dal luglio 2007 interpreta Peggy Olson nella serie televisiva statunitense \"Mad Men\": nel 2009 ha ricevuto una nomination agli Emmy Award per la miglior attrice protagonista in una serie drammatica.\nSino a ottobre del 2008 ha partecipato, assieme a Jason Lewis, Tom Malloy, Catherine Mary Stewart e John Savage, al film horror \"The Attic\", regia di Mary Lambert. \u00c8 comparsa anche in \"Che fine hanno fatto i Morgan?\" come assistente di Sarah Jessica Parker assieme a Hugh Grant. Nel 2012 \u00e8 protagonista della serie tv thriller australiana \"Top of the Lake\" di Jane Campion. Nel 2017 riceve il plauso universale per l'interpretazione di June Osborne/Difred nella pluripremiata serie tv \"The Handmaid's Tale,\" per la quale riceve un Emmy Award ed il suo secondo Golden Globe.\nVita privata.\nDal 2009 al 2010 \u00e8 stata sposata con la star del Saturday Night Live, Fred Armisen. \u00c8 membro dell'organizzazione Scientology.\nDoppiatrici italiane.\nNelle versioni in italiano dei suoi lavori, Elisabeth Moss \u00e8 stata doppiata da:"}
{"id": "3010061", "revid": "125416629", "url": "https://it.wikipedia.org/wiki?curid=3010061", "title": "Ferroelettricit\u00e0", "text": "La ferroelettricit\u00e0 \u00e8 una propriet\u00e0 di alcuni materiali solidi che presentano una polarizzazione elettrica in assenza di campo elettrico. Questi materiali vengono polarizzati con l'applicazione di un campo elettrico, e mantengono la polarizzazione anche dopo lo spegnimento del campo stesso. Quando un materiale \u00e8 polarizzato, al variare del campo esterno si ha un ciclo di isteresi.\nDescrizione.\nQuesto comportamento \u00e8 analogo a quello di un ferromagnete in presenza di un campo magnetico, e in base a questa analogia \u00e8 stato dato il nome con il prefisso \"ferro-\" a questo fenomeno, bench\u00e9 non sia legato alle propriet\u00e0 del ferro.\nIn un cristallo la polarizzazione \u00e8 data dalla somma vettoriale del momento di dipolo di ogni cella unitaria. Per poter essere ferroelettrico, un materiale deve avere una polarizzazione spontanea, quindi la cella non deve essere centrosimmetrica, altrimenti la somma sarebbe nulla. Inoltre, nei ferroelettrici il catione pu\u00f2 spostarsi rispetto agli anioni della cella, e questo provoca l'elevato momento di dipolo e anche un'elevata permittivit\u00e0 elettrica.\nLo stato ferroelettrico si presenta come una transizione di fase ordine-disordine, analoga a quella ferromagnetica. In particolare, il parametro d'ordine \u00e8 il momento di dipolo, e lo stato ordinato (quando tutti i dipoli sono allineati nella stessa direzione) \u00e8 raggiungibile al di sotto di una temperatura detta temperatura di Curie; al di sopra di tale temperatura lo stato \u00e8 definito \"paraelettrico\". In alcuni materiali, detti \"antiferroelettrici\", i dipoli si allineano antiparallelamente; altri, detti \"ferrielettrici\", presentano un ordinamento antiparallelo solo in una direzione.\nCome i ferromagneti, anche i ferroelettrici presentano una struttura a domini. Molti materiali ferroelettrici hanno la struttura reticolare delle perovskiti."}
{"id": "3010063", "revid": "1305772", "url": "https://it.wikipedia.org/wiki?curid=3010063", "title": "Diocesi di Saint John's", "text": ""}
{"id": "3010065", "revid": "287204", "url": "https://it.wikipedia.org/wiki?curid=3010065", "title": "Valley Parade", "text": "Il Valley Parade, noto anche come Coral Windows Stadium per i diritti sportivi, \u00e8 uno stadio di calcio con posti a sedere che si trova a Bradford, West Yorkshire, Inghilterra. \u00c8 stato costruito nel 1886 e ha ospitato il Manningham Rugby Football Club fino al 1903, quando il club pass\u00f2 a dedicarsi al calcio, divenendo Bradford City A.F.C. Divenne tristemente famoso per l'incendio che scoppi\u00f2 l'11 maggio 1985 nella Tribuna laterale, causando 265 feriti e 56 morti. Lo stadio ha ospitato anche il Bradford Park Avenue A.F.C. per una stagione e i Bradford Bulls per due stagioni, oltre ad una serie di partite delle giovanili della Nazionale di calcio inglese."}
{"id": "3010066", "revid": "183114", "url": "https://it.wikipedia.org/wiki?curid=3010066", "title": "Pace di Praga (1866)", "text": ""}
{"id": "3010077", "revid": "122003085", "url": "https://it.wikipedia.org/wiki?curid=3010077", "title": "Pirelli Stadium", "text": "Il Pirelli Stadium \u00e8 uno stadio calcistico situato nella citt\u00e0 di Burton upon Trent (Inghilterra). L'impianto, contenente 6.912 posti a sedere, ospita le partite casalinghe del Burton Albion a partire dal 2005.\nLo stadio fece registrare il tutto esaurito nella partita di Conference del 17 aprile 2009 tra Burton Albion ed Oxford United, vinta dagli ospiti per 1-0; al termine di quella stagione il Burton ottenne la promozione in Football League Two (quarta divisione inglese)."}
{"id": "3010080", "revid": "729019", "url": "https://it.wikipedia.org/wiki?curid=3010080", "title": "Strada nazionale 7 (Cambogia)", "text": "La strada nazionale 7 (spesso indicata sulle mappe come NH7, \"National Highway 7\") \u00e8 una delle arterie stradali principali della Cambogia.\nHa una lunghezza di 509,17 km e si dirama dalla strada nazionale 6 presso Skoun, andando a costituire il principale asse viario verso il Laos e servire le province nordorientali della Cambogia.\nFa parte dell'ASEAN Highway Network e del sistema viario che connette Phnom Penh a Vientiane. Presso il posto di confine internazionale di Trapeang Kreal si connette alla strada 13 del Laos, che segue il corso del Mekong verso nord fino a Luang Prabang.\nNel novembre 2004 \u00e8 stata annunciata la ricostruzione della strada, ad opera di Shanghai Construction (Group) General Co., grazie ad un prestito agevolato del governo cinese. L'opera \u00e8 stata inaugurata, alla presenza del primo ministro cambogiano Hun Sen e dell'ambasciatore cinese, il 29 aprile 2008."}
{"id": "3010084", "revid": "599013", "url": "https://it.wikipedia.org/wiki?curid=3010084", "title": "Carlos Henrique Rodrigues do Nascimento", "text": ""}
{"id": "3010085", "revid": "110157", "url": "https://it.wikipedia.org/wiki?curid=3010085", "title": "Not to Touch the Earth", "text": "Not to Touch the Earth \u00e8 un singolo dei The Doors, inserito nel loro album \"Waiting for the Sun\". Ha origine da una raccolta di poesie di Jim Morrison intitolata \"Celebration of the Lizard\". Una registrazione completa di quest'ultima fu tentata alle sessioni per l'album, ma solo il passaggio musicale \"Not to Touch the Earth\" era ritenuto adatto per la pubblicazione. Cos\u00ec la poesia fu pubblicata sulla copertina dell'album in forma scritta. La raccolta completa di tali poesie fu realizzata solamente nel 2003 sulla compilation \"\".\nI Deceased hanno pubblicato una loro versione della canzone intitolata \"Queens of the Stone Age\".\nInfluenze.\nLa canzone comincia con le parole: \"\u00abNot to touch the earth, not to see the sun... \u00bb\" (\"Non per toccare la terra, non per vedere il sole...\"). Queste parole vengono dal sessantesimo capitolo del saggio \"Il ramo d'oro\" dell'antropologo scozzese James Frazer. Il capitolo si intitola \"Between Heaven and Earth\" (\"Tra il paradiso e la terra\"), e il primo sottocapitolo \u00e8 intitolato \"Not to Touch the Earth\", e il secondo \"Not to See the Sun\"; il lavoro di Frazer influ\u00ec su Morrison, secondo la biografia \"Nessuno uscir\u00e0 vivo di qui\"."}
{"id": "3010088", "revid": "300067", "url": "https://it.wikipedia.org/wiki?curid=3010088", "title": "Carlos Henrique Rodrigues Do Nascimento", "text": ""}
{"id": "3010089", "revid": "300067", "url": "https://it.wikipedia.org/wiki?curid=3010089", "title": "Carlos Rodrigues Do Nascimento", "text": ""}
{"id": "3010090", "revid": "300067", "url": "https://it.wikipedia.org/wiki?curid=3010090", "title": "Carlos Rodrigues do Nascimento", "text": ""}
{"id": "3010095", "revid": "287204", "url": "https://it.wikipedia.org/wiki?curid=3010095", "title": "Gigg Lane", "text": "Il Gigg Lane \u00e8 uno stadio di calcio che si trova a Bury, Greater Manchester, Inghilterra.\n\u00c8 stato costruito per il Bury F.C. nel 1885, ed \u00e8 la sede di questa squadra da allora. La prima partita giocata al Gigg Lane fu un'amichevole tra Bury e Wigan il 12 settembre 1885, vinta dal Bury per 4 a 3.\nLo stadio ha circa 12000 posti, tutti a sedere; nel 1953 sono stati installati proiettori, anche se la prima partita illuminata ha avuto luogo nel 1889."}
{"id": "3010096", "revid": "256896", "url": "https://it.wikipedia.org/wiki?curid=3010096", "title": "Unit\u00e0 bestiame adulto", "text": "Le unit\u00e0 bovino adulto (UBA) hanno lo scopo di esprimere sinteticamente il carico zootecnico. Esse considerano la quantit\u00e0 e la qualit\u00e0 (contenuto in azoto, fosforo ...) dei reflui in modo da poter facilmente confrontare l'impatto ambientale di differenti allevamenti.\nIl carico viene valutato come risultato del rapporto UBA/superficie(ha).\nFattori di conversione.\nFattori di conversione dei bovini, equidi, ovini e caprini in unit\u00e0 di bestiame adulto (UBA).\n\"Tabella 4, allegato 1, Dm 7 aprile 2006\""}
{"id": "3010101", "revid": "599013", "url": "https://it.wikipedia.org/wiki?curid=3010101", "title": "Ant\u00f4nio Jos\u00e9 Nogueira Santana", "text": ""}
{"id": "3010102", "revid": "287204", "url": "https://it.wikipedia.org/wiki?curid=3010102", "title": "Antonio Jose Nogueira Santana", "text": ""}
{"id": "3010103", "revid": "300067", "url": "https://it.wikipedia.org/wiki?curid=3010103", "title": "Ant\u00f4nio Nogueira Santana", "text": ""}
{"id": "3010104", "revid": "300067", "url": "https://it.wikipedia.org/wiki?curid=3010104", "title": "Antonio Nogueira Santana", "text": ""}
{"id": "3010106", "revid": "599013", "url": "https://it.wikipedia.org/wiki?curid=3010106", "title": "Andr\u00e9 Lu\u00eds Guimar\u00e3es Fonseca", "text": ""}
{"id": "3010107", "revid": "300067", "url": "https://it.wikipedia.org/wiki?curid=3010107", "title": "Andr\u00e9 Guimar\u00e3es Fonseca", "text": ""}
{"id": "3010108", "revid": "300067", "url": "https://it.wikipedia.org/wiki?curid=3010108", "title": "Andre Guimaraes Fonseca", "text": ""}
{"id": "3010110", "revid": "599013", "url": "https://it.wikipedia.org/wiki?curid=3010110", "title": "Andre Luis Guimaraes Fonseca", "text": ""}
{"id": "3010112", "revid": "1318658", "url": "https://it.wikipedia.org/wiki?curid=3010112", "title": "Coppia solitaria", "text": "Una coppia solitaria (o doppietto elettronico non condiviso, o doppietto elettronico spaiato, in inglese lone pair) \u00e8 un doppietto elettronico appaiato presente nel guscio di valenza su un singolo atomo; la IUPAC suggerisce come pi\u00f9 appropriato l'utilizzo del termine \"coppia di elettroni non leganti\". Vengono indicati utilizzando due punti posti accanto, ma solitamente si utilizza anche una lineetta. \nA titolo di esempio, l'atomo di azoto possiede una coppia solitaria nella molecola di ammoniaca (NH3), quella di ossigeno ne ha due nella molecola di acqua (H2O), e quello del cloro ne possiede tre nella molecola di acido cloridrico (HCl). \nLe coppie solitarie possono essere utilizzate nei legami di coordinazione, come ad esempio nel caso della formazione dello ione ossonio H3O+ in cui l'atomo di ossigeno fornisce uno dei suoi due doppietti per formare il legame con lo ione H+ che non possiede elettroni da potere utilizzare.\nTali coppie, a causa delle repulsioni elettroniche, influenzano la geometria delle molecole: ci\u00f2 spiega la differenza tra gli angoli di legame reali rispetto a quelli teorici e la differenza tra gli angoli di legame di molecole diverse quali l'ammoniaca e l'acqua; inoltre, possedendo l'ossigeno un doppietto in pi\u00f9 rispetto all'azoto, si spiega anche la maggiore repulsione e quindi il minor angolo di legame presente nell'acqua (104,5\u00b0 contro 107,8\u00b0). Questo genere di considerazioni sono state sviluppate dalla teoria VSEPR.\nDa rimarcare che la presenza di un doppietto solitario \u00e8 legata anche ai concetti di \"base di Lewis\" e di \"nucleofilo\"."}
{"id": "3010116", "revid": "599013", "url": "https://it.wikipedia.org/wiki?curid=3010116", "title": "Caio C\u00e9sar Franco da Silveira", "text": ""}
{"id": "3010121", "revid": "767487", "url": "https://it.wikipedia.org/wiki?curid=3010121", "title": "Michail Er\u00ebmin", "text": "Carriera.\nClub.\nInizi\u00f2 la carriera nel 1986 con il CSKA Mosca, giocando come portiere titolare della squadra delle riserve. Assunse il ruolo di portiere titolare della squadra a partire dalla stagione 1989, dopo una parentesi di due anni come portiere di riserva allo . Totalizz\u00f2 52 presenze fino al 1991, vincendo l'edizione 1990-1991 della Coppa dell'URSS.\nNazionale.\nFu convocato in nazionale per due partite amichevoli disputate nel 1990: esord\u00ec il 29 agosto in una partita contro la (in cui sub\u00ec due reti) e disput\u00f2 il suo ultimo match contro , disputato il 9 ottobre.\nLa morte.\nNella notte del 23 giugno 1991, dopo aver giocato la finale di Coppa dell'URSS contro il (che vide il CSKA prevalere per 3-2), Yeremin part\u00ec con la sua automobile per raggiungere casa a Zelenograd: giunto quasi a destinazione perse il controllo del mezzo a causa dello scoppio di uno pneumatico, andandosi a schiantare su di un autobus.\nPur prontamente soccorso e trasportato in ospedale, mor\u00ec il 30 giugno a causa delle ferite riportate. Al termine del campionato il CSKA Mosca, che nel frattempo aveva vinto la manifestazione, intitol\u00f2 alla sua memoria il premio per il miglior giovane portiere della squadra."}
{"id": "3010123", "revid": "336009", "url": "https://it.wikipedia.org/wiki?curid=3010123", "title": "Tata Indigo Manza", "text": ""}
{"id": "3010126", "revid": "124808", "url": "https://it.wikipedia.org/wiki?curid=3010126", "title": "Listen Up!", "text": ""}
{"id": "3010130", "revid": "465169", "url": "https://it.wikipedia.org/wiki?curid=3010130", "title": "Discografia di Lady Gaga", "text": "La discografia di Lady Gaga, cantautrice pop statunitense, \u00e8 costituita da sette album in studio, una colonna sonora, tre raccolte, quattro EP, oltre trenta singoli (inclusi cinque come artista duettante), cinque singoli promozionali, due DVD e ventuno video musicali.\nSino a gennaio 2016 \u00e8 stato stimato che la cantante ha venduto 27 milioni di album e 146 milioni di singoli nel mondo. Prima della pubblicazione di \"Applause\", la rivista statunitense \"Billboard\" ha stimato un totale di di singoli della cantante in madrepatria. Nielsen, invece, nel 2017 ha stimato che le vendite dei suoi album nel paese ammontino a circa 16,8 milioni di copie combinate con lo streaming. In Italia Lady Gaga ha complessivamente venduto, sino a febbraio 2018, oltre copie dei suoi album e dei suoi singoli. Ha, inoltre, venduto oltre 7 milioni di singoli nel Regno Unito fino al 2012.\nGaga ha fatto il suo debutto sulle scene musicali nell'agosto 2008 con l'album in studio \"The Fame\", album che ha tratto ispirazione dalla musica degli anni ottanta ed ha incorporato musica dance. \"The Fame\" ha raggiunto il secondo posto negli Stati Uniti, dove \u00e8 stato certificato tre volte disco di platino, e ha ottenuto un grandissimo successo anche in Europa, dove ha raggiunto il primo posto in Germania e nel Regno Unito. I primi due singoli estratti dall'album, \"Just Dance\" e \"Poker Face\", entrambi successi mondiali, hanno raggiunto il primo posto in Australia, Canada, Regno Unito e Stati Uniti. Dall'album sono stati estratti altri tre singoli: \"Eh, Eh (Nothing Else I Can Say)\", \"LoveGame\" e \"Paparazzi\"; quest'ultimo ha raggiunto i primi dieci posti in molti Stati nel mondo nonch\u00e9 il primo in Germania.\nIl successo commerciale e di critica del suo primo album hanno portato alla creazione di una edizione deluxe intitolata \"The Fame Monster\" che \u00e8 stata infine messa in commercio come EP indipendente nel novembre 2009. Ha raggiunto la prima posizione in Australia e la quinta negli Stati Uniti, dove \u00e8 stato certificato disco di platino. Il singolo apripista, \"Bad Romance\", \u00e8 diventato un successo internazionale, raggiungendo il primo posto in dodici paesi. I successivi singoli, \"Telephone\" e \"Alejandro\", hanno raggiunto la top ten in molti Paesi. Sino ad aprile 2012, le vendite combinate di \"The Fame\" e \"The Fame Monster\" hanno raggiunto la soglia delle 15 milioni di copie nel mondo. Composta da diversi remix di canzoni sia da \"The Fame\" che da \"The Fame Monster\", la prima raccolta di remix, \"The Remix\", \u00e8 stata pubblicata nel 2010. Ha raggiunto il sesto posto negli Stati Uniti ed il terzo nel Regno Unito. \"The Remix\" ha venduto oltre copie nel mondo, rendendolo uno degli album di remix pi\u00f9 venduto mondialmente.\nIl secondo album in studio della cantante, \"Born This Way\", \u00e8 stato pubblicato a maggio 2011 ed ha raggiunto il primo posto negli Stati Uniti (grazie alle copie vendute in una sola settimana) cos\u00ec come in altri venti stati. Da esso sono stati estratti cinque singoli, il cui omonimo \u00e8 diventato un successo internazionale, raggiungendo il primo posto in diciannove nazioni.\nIl terzo album in studio della cantante, \"Artpop\", messo in commercio nel novembre 2013, \u00e8 stato anticipato dai singoli \"Applause\" e \"Do What U Want\". Dall'album viene poi estratto un terzo singolo, \"G.U.Y.\". A settembre 2014 Lady Gaga e Tony Bennett hanno pubblicato l'album \"Cheek to Cheek\" che ha debuttato al primo posto nella Billboard 200 con copie vendute (diventando il terzo album della cantante a raggiungere la prima posizione nella classifica statunitense).\nIl quinto album in studio della cantante, \"Joanne\" (pubblicato nel 2016), preceduto dai singoli \"Perfect Illusion\" e \"Million Reasons\", ha raggiunto la prima posizione della classifica statunitense grazie alla vendita di copie nella prima settimana. Anche la colonna sonora \"A Star Is Born Soundtrack\" (2018) ha esordito al primo posto in classifica, rendendo Lady Gaga l'unica artista ad aver piazzato cinque album consecutivi al primo posto dal 2010.\nAltre partecipazioni.\nLe canzoni che seguono non sono singoli o singoli promozionali e non sono apparsi su un album di Lady Gaga."}
{"id": "3010133", "revid": "486946", "url": "https://it.wikipedia.org/wiki?curid=3010133", "title": "Ali II Bey", "text": ""}
{"id": "3010141", "revid": "486946", "url": "https://it.wikipedia.org/wiki?curid=3010141", "title": "Dialetto-amegliese", "text": ""}
{"id": "3010144", "revid": "1543377", "url": "https://it.wikipedia.org/wiki?curid=3010144", "title": "Rosanna Baiardo", "text": "Carriera.\nScoperta casualmente durante una trasferta da Antonio Giacobbe, tecnico della Nazionale Italiana Femminile, nel 1981 venne convocata nella Nazionale di pallavolo femminile dell'Italia. Questa convocazione suscit\u00f2 polemiche tanto che la Nazionale venne definita \"Baby\", proprio per la provenienza dalla Serie \"B\" di Rosanna.\nGiocatrice con il ruolo di \"centrale\", crebbe sportivamente a Sassari, citt\u00e0 dove milit\u00f2 in serie \"B\" con la maglia della Silvio Pellico-Sassari allenata e creata pallavolisticamente parlando da Giampaolo Galleri\nNel 1983 si trasferisce a Napoli in una societ\u00e0 di serie superiore, che le consente di ultimare gli studi all\u2019'ISEF', al quale si era iscritta dopo aver frequentando il \"Liceo Azuni di Sassari\".\nNel 1985 si trasferisce a Reggio Calabria e con la Mangiatorella prende parte al Campionato italiano di pallavolo femminile di Serie A1 (pallavolo femminile). Nel 1987 si trasferisce alla Conad Fano Pesaro, Serie A1 italiana di pallavolo femminile 1986-1987, l'anno seguente rientra a Sassari e riprende a giocare con la Silvio Pellico che milita in serie C, e dopo due anni, nel 1990, nella doppia veste di allenatrice-giocatrice, sfiora, con un secondo posto, la promozione in serie A.\nNazionale.\nHa fatto parte della Nazionale dal 1981 al 1988 scendendo in campo in 119 occasioni. Nel 1982 partecip\u00f2 ai Mondiali disputatisi in Per\u00f9. L'anno seguente fu convocata per le selezioni per la XII Universiade di Edmonton, Canada, e per i IX Giochi del Mediterraneo di Casablanca, in cui l'Italia arriv\u00f2 all'oro.\nNel 1986 disput\u00f2 la fase finale dei Mondiali a Praga.\nAllenatore e dirigente.\nAllenatrice di minivolley ritenendo che per il rilancio dello sport isolano (Sardegna) si debba ripartire proprio dai bambini; per questo motivo, nel luglio 2010, fonda una nuova societ\u00e0 sportiva denominata Scuola dello Sport la cui attivit\u00e0 \u00e8 rivolta principalmente all'educazione dei bambini con particolare attenzione verso quelle fasce di utenti residenti in aree disagiate e che, per ragioni economiche e sociali, generalmente non si avvicinano allo sport.\n\u00c8 stata la prima giocatrice sarda ad aver militato in nazionale.\nSotto Rosanna sono cresciute \"pallavolisticamente\" moltissime giocatrici che ancora oggi militano in campionati nazionali."}
{"id": "3010145", "revid": "115533", "url": "https://it.wikipedia.org/wiki?curid=3010145", "title": "Aeronautica militare messicana", "text": ""}
{"id": "3010146", "revid": "110157", "url": "https://it.wikipedia.org/wiki?curid=3010146", "title": "Waterford Regional Sports Centre", "text": "Il Waterford Regional Sports Centre \u00e8 uno stadio irlandese, situato a Waterford, capoluogo dell'omonima contea. \u00c8 l'impianto casalingo del Waterford Football Club, squadra di calcio, che milita nella League of Ireland Premier Division e degli Waterford Wolves, squadra di football americano. Seppure il nome sia usato per identificare lo stadio, in realt\u00e0 il Regional Sports Centre \u00e8 un comprensorio che consta di un campo da 18 buche per il Pitch &amp; Putt, campi da calcio e da tennis oltre che una palestra ed uno skate point. Lo stadio in s\u00e9 prevede due tribune. La prima \u00e8 chiamata Cork Road West Stand, ha una capienza di 1.275 posti a sedere e fu aperta nel maggio 1996. La seconda, chiamata Kilbarry East Stand, prevede 1.760 posti a sedere e fu aperta nel maggio 2008. Ci sono progetti relativi ad un ampliamento dell'impianto per fargli raggiungere una capienza complessiva di 5.000 posti, completamente a sedere.\nAttorno al campo si trova una pista d'atletica completamente impermeabile ed adatta ad ogni condizione meteorologica.\nNel settembre 2009 si tenne su questo campo la finale della League of Ireland Cup tra i Bohemians e la franchigia locale. I primi vinsero per 3-1.\nLa Nazionale di calcio dell'Irlanda U-23 sfid\u00f2 qui i propri coetanei inglesi nel maggio 2010."}
{"id": "3010148", "revid": "1305772", "url": "https://it.wikipedia.org/wiki?curid=3010148", "title": "Khusrau Bagh", "text": "Il complesso del Khusro Bagh (Hindi: \u0916\u093c\u0941\u0938\u0930\u094b \u092c\u093e\u0917\u093c, Urdu: \u062e\u0633\u0631\u0648 \u0628\u0627\u063a) di Allahabad, in India, \u00e8 rappresentato da vasti giardini cintati, all'interno dei quali si trovano le tombe di Khusrau Mirza (morto nel 1622), figlio maggiore dell'imperatore moghul Jahangir, di \"Shah Begum\" (morta nel 1606) - principessa Rajput madre di Khusrau e prima moglie di Jahangir - e della principessa \"Sultan Nithar Begam\" (morta intorno al 1624), sorella di Khusrau. Il complesso sorge nelle vicinanze della Allahbad Junction Station.\nArchitettura.\nI tre mausolei in arenaria presenti all'interno dei giardini rappresentano squisiti esempi di architettura moghul. Il progetto dell'ingresso principale, dei giardini e della tomba a tre livelli di Sultan Begum \u00e8 attribuito ad \"Aqa Reza\", il principale architetto della corte di Jahangir.\nLa tomba di Khusrau risale al 1622. Questi era stato inizialmente imprigionato all'interno del giardini in seguito alla sua ribellione contro Jahangir del 1606 e fu in seguito ucciso (nel 1622) per volere del Principe Khurram, in seguito divenuto imperatore col nome di Shah Jahan.\nLa terza tomba, quella di Nithar Begam, si trova in mezzo alle due precedenti. Fu costruita per volere della principessa stessa tra il 1624 ed il 1625, ma non ne ospit\u00f2 mai le spoglie.\nIl giardino ha dato il nome alla localit\u00e0 circostante, Khusrobagh, una vivace borgata della citt\u00e0."}
{"id": "3010150", "revid": "478814", "url": "https://it.wikipedia.org/wiki?curid=3010150", "title": "Skoun", "text": "Skoun (o Skuon o anche Skon) \u00e8 una piccola cittadina, capoluogo del distretto di Cheung Prey nella provincia di Kampong Cham, in Cambogia. Skoun si trova a circa 49 km ad ovest di Kampong Cham e 75 km a nord della capitale Phnom Penh.\nLa sua vocazione turistico-commerciale deriva dalla posizione, all'intersezione delle Strade Nazionali 6 e 7, e dalla \"specialit\u00e0 gastronomica\" per cui tra i turisti \u00e8 nota come \"Spiderville\": i ragni fritti.\nSi tratta di tarantole allevate in buchi nel terreno nei villaggi circostanti. Pare che tale abitudine alimentare sia sorta durante il regime dei Khmer Rossi, a causa della scarsit\u00e0 di cibo."}
{"id": "3010152", "revid": "407169", "url": "https://it.wikipedia.org/wiki?curid=3010152", "title": "Skuon", "text": ""}
{"id": "3010153", "revid": "1372005", "url": "https://it.wikipedia.org/wiki?curid=3010153", "title": "Lukas Foss", "text": "A quindici anni si trasfer\u00ec negli Stati Uniti, dove compie gli studi cominciati a Parigi. Fu allievo di Paul Hindemith. Vinse molti riconoscimenti, grazie alle sue doti di compositore, pianista e direttore d'orchestra. Compose musica da camera, opere liriche e balletti. Fu pianista della Boston Symphony Orchestra, diresse l'Orchestra Sinfonica di Gerusalemme (1972\u201376) e ottenne la cattedra di composizione all'Universit\u00e0 della California di Los Angeles."}
{"id": "3010154", "revid": "287204", "url": "https://it.wikipedia.org/wiki?curid=3010154", "title": "Gruppo 3", "text": "Il gruppo 3 \u00e8 una classificazione della FIA per le auto da turismo, da corsa e da rally.\nRequisiti.\nNel 1969 la FIA ha formato un Codice Sportivo Internazionale per tutte le vetture sportive chiamato Appendice J (sotto numeri riguardanti la produzione di auto per essere ammessi nei gruppi)."}
{"id": "3010160", "revid": "767487", "url": "https://it.wikipedia.org/wiki?curid=3010160", "title": "The Common Law", "text": "The Common Law \u00e8 un film muto del 1916 diretto da Albert Capellani e interpretato da Clara Kimball Young.\nTratto dal romanzo pubblicato nel 1911 di Robert W. Chambers e prodotto dalla compagnia di Clara Kimball Young, il film usc\u00ec nelle sale il 15 ottobre 1916. Ne venne fatto un remake nel 1923, \"The Common Law\" di George Archainbaud che aveva come protagonista Corinne Griffith. La storia venne ripresa ancora nel 1931 in una versione sonora, \"The Common Law\", diretto da Paul L. Stein e interpretato da Constance Bennett.\nTrama.\nRimasta orfana di madre, Valerie trova lavoro come modella e si trova coinvolta romanticamente con due pittori: Querida, che non crede al matrimonio, e Neville che, invece, la vorrebbe sposare. L'ex fidanzata di Neville, Stephanie, la convince a non accettare la proposta di matrimonio del pittore, sapendo che i genitori di Neville non approverebbero il matrimonio, appartenendo i due a classi sociali diverse. A una festa per festeggiare l'arrivo del Nuovo Anno, Neville e Valerie si promettono di rincontrarsi il primo giugno. Un giorno, Querida tenta di usare violenza alla ragazza che, per difendersi, lo uccide. I genitori di Neville si rendono conto della forza dell'amore che lega i due giovani e, finalmente, acconsentono al matrimonio.\nProduzione.\nIl film fu prodotto dalla Clara Kimball Young Film Corporation.\nDistribuzione.\nDistribuito dalla Selznick Distributing Corporation, il film usc\u00ec nelle sale statunitensi il 15 ottobre 1916. In Francia, venne ribattezzato \"La Loi commune\".\nIl film viene considerato presumibilmente perduto."}
{"id": "3010162", "revid": "81195", "url": "https://it.wikipedia.org/wiki?curid=3010162", "title": "Doppietto solitario", "text": ""}
{"id": "3010163", "revid": "1652635", "url": "https://it.wikipedia.org/wiki?curid=3010163", "title": "Persuasione", "text": "La persuasione \u00e8 l'arte di modificare l'atteggiamento o il comportamento altrui attraverso uno scambio di messaggi.\nA differenza di altre maniere di convincimento la persuasione utilizza solamente le parole o il linguaggio del corpo per riuscire a mettere l'interlocutore in uno stato d'animo specifico a cui punta il persuasore: specificatamente in questo caso si parla di persuasione comunicativa. La parola persuasione a volte pu\u00f2 avere un tono negativo, sinonimo di manipolazione, dovuto in particolar modo all'utilizzo a volte esagerato e poco etico in pubblicit\u00e0 e nella propaganda.\nDescrizione.\nIl mezzo pi\u00f9 importante per la persuasione sono i mass media, in particolare, la televisione, probabilmente perch\u00e9 esso entra in diretto contatto con le persone. L'informazione mediatica \u00e8 uno strumento di comunicazione davvero ampio, molto probabilmente attira l'attenzione della mente e per farlo, chi elabora i messaggi pubblicitari all'interno dei mass-media inserisce degli elementi che possono attirare, anche inconsciamente, il pubblico come minacce, sesso, violenza, cibo o sicurezza. La seconda operazione da fare dopo aver attirato l'attenzione \u00e8 convincere il pubblico. Per esempio, in uno spot televisivo, chi elabora il messaggio non ha in genere sufficiente tempo e spazio per argomentare in modo approfondito e permettere al pubblico una consapevole riflessione. Quindi, la maggior parte delle volte, si distorce il messaggio attraverso un breve appello retorico. Questo serve anche per evidenziare gli aspetti positivi e nascondere quelli negativi.\nLa persuasione, assieme alla suggestione, \u00e8 anche il mezzo principale per la propaganda e il plagio."}
{"id": "3010165", "revid": "1522738", "url": "https://it.wikipedia.org/wiki?curid=3010165", "title": "Emblema di Taiwan", "text": "L'emblema della Repubblica di Cina, in cinese: \u9752\u5929\u767d\u65e5; pinyin: Q\u012bng t\u012ban b\u00e1i r\u00ec, \"cielo blu con un sole bianco\" \u00e8 composto da uno sfondo blu, che rappresenta il cielo, e un sole bianco con dodici raggi a indicare i dodici mesi. L'emblema \u00e8 contenuto nello stemma del partito Kuomintang (KMT), nel cantone della bandiera nazionale, nella bandiera usata nelle competizioni sportive, e costituisce il vessillo della marina nazionale."}
{"id": "3010171", "revid": "72396", "url": "https://it.wikipedia.org/wiki?curid=3010171", "title": "Blini", "text": ""}
{"id": "3010179", "revid": "110157", "url": "https://it.wikipedia.org/wiki?curid=3010179", "title": "Monastero di Dragomirna", "text": "Il monastero di Dragomirna venne costruito nel primo trentennio del XVII secolo a circa 15\u00a0km da Suceava, in Romania, nel comune di Mitocu Dragomirnei. \u00c8 il monastero medioevale pi\u00f9 alto della Bucovina e fra i pi\u00f9 conosciuti dell'architettura ortodossa per le sue proporzioni uniche e gli intricati dettagli, per lo pi\u00f9 scavati nella pietra e fa parte dei monasteri della Bucovina. Si trova tra le colline boscose ricche di querce e abeti. La storia del monastero ebbe inizio nel 1602, quando venne costruita la piccola chiesa del cimitero e dedicata al patriarca Enoch e ai santi Elia e Giovanni il teologo. Nel 1609 la chiesa pi\u00f9 grande venne dedicata allo Spirito Santo. \nStoria.\nA differenza di altri monasteri, non vi sono iscrizioni votive a Dragomirna. L'anno in cui \u00e8 stato costruito ed i nomi dei fondatori sono stati scoperti solo dopo lo studio di alcuni documenti dell'epoca.\nI fondatori furono gli stessi della piccola chiesa del cimitero, lo studioso, artista e vescovo Anastasie Crimca, il gran cancelliere Lupu Stroici, e suo fratello, il tesoriere Simion Stroici. \nNato a Suceava dal mercante Ioan Crimca e dalla principessa Carstina, Anastasie Crimca, in et\u00e0 giovanile divenne monaco del monastero di Putna. Crimca si costru\u00ec una reputazione di prelato, patriota e letterato e, soprattutto, di artista, che si espresse attraverso tutta la sua vita. Egli ascese ai ranghi pi\u00f9 elevati nella Chiesa ortodossa, e divenne, nel 1608, il metropolita della Moldavia. Durante l'estate del 1600, egli giur\u00f2 a Michele il Coraggioso (noto anche come \"Mihai Viteazu)\", che sarebbe entrato nella sede principesca di Moldavia senza combattere riuscendo a porre sotto la sua autorit\u00e0 i tre territori della Romania per la prima volta.\nSecondo l'iscrizione incisa sopra il campanile, nel 1627 durante il regno di Miron Barnovschi, a causa delle frequenti invasioni da parte dei turchi e dei tartari, il monastero fu dotato dal principe di un muro di difesa che lo fece assomigliare ad una fortezza. Ai quattro angoli vennero edificate strette torri quadrate. Sui lati occidentale e settentrionale sono le celle, costruite tra il 1843 e il 1846. Facevano parte della ricostruzione generale. All'interno del recinto, sul lato destro dell'ingresso \u00e8 ubicato il refettorio a volta, costruito in stile gotico. In esso ha sede il Museo di arte antica di Dragomirna. La pianta della grande chiesa ha la forma di un rettangolo molto allungato ed \u00e8 priva di abside. Sembra essere cresciuta gradualmente fino a sfidare le altezze, a cercare la luce, che simboleggiava la preghiera svettante dal profondo del cuore verso il cielo santo.\nDettagli architettonici.\n\"Vederla \u00e8 una gioiosa sorpresa\", scrisse il grande storico Nicolae Iorga. \"\u00c8 alta e stretta come uno scrigno contenente le sacre reliquie: un gioiello architettonico che adorna i boschi antichi della Bucovina\". La chiesa \u00e8 costruita per lo pi\u00f9 di pietra grezza, fatta eccezione per i pilastri, che terminano con contrafforti in pietra levigata. Alle finestre, in stile gotico le greche sono intersecate da barre. Sotto il cornicione, ci sono due fasce di fregi. La chiesa \u00e8 circondata da una cintura di pietra di tre diversi tipi. Questa cintura, simbolo della Trinit\u00e0, contiene anche un messaggio allegorico del vescovo, che ha vissuto per vedere l'unione dei popoli di lingua rumena compiuta da Michele il Coraggioso: egli esort\u00f2 le generazioni future a guidare la Romania nella fede e nell'unit\u00e0 nazionale attraverso la guida della Santa Chiesa.\nLa torre della chiesa, molto alta e slanciata, tutta decorata all'esterno, sottolinea la verticalit\u00e0 del monumento. L'altezza totale fino alla croce \u00e8 di 42 metri. Le sculture che decorano le torri rappresentano un repertorio di motivi ornamentali, geometrici e vegetali - raro per l'epoca di Michele il Coraggioso e Petru Rare\u015f. L'interno \u00e8 costituito dal portale, dal pulpito, dalla navata centrale e dall'altare. Il portale si eleva davanti al sagrato; dal portale verso l'altare, sette gradini rafforzare il senso di salita e di differenza fra le sezioni della chiesa. Un reticolo di costole copre le volte, in uno stile gotico occidentale, qui usato come interpretazione artistica dello stesso metropolita. Il motivo della corda intrecciata si trova su quasi ogni superficie della volta, archi ed intersezioni con le pareti. Il monastero di Dragomirna non ha una cripta, ma vi sono cinque tombe sotto il portico e una nella parte elevata della chiesa. Quest'ultima potrebbe essere quella del capo fondatore, metropolita Anastasie Crimca.\nLa chiesa di Dragomirna \u00e8 decorata con splendidi affreschi, ma si trovano solo dietro l'altare e lungo la navata. Nessuno sa se la parte rialzata della chiesa ed il portico siano mai stati dipinti. Gli affreschi rappresentano un ulteriore elemento innovativo, sia nei temi che nelle tecniche di pittura, pi\u00f9 strettamente legati all'iconografia e all'arte in miniatura. Il museo Dragomirna contiene elementi preziosi della civilt\u00e0 medievale rumena: ricami, libri rilegati in argento dorato, la maggior parte dei quali realizzati da Grigore Moisiu, croci scolpite in cedro ed ebano; la candela accesa per la consacrazione della Chiesa Grande, il messale del vescovo Varlaam, paramenti sacri ricamati in oro e argento e altri oggetti ecclesiastici e abiti sacerdotali.\nAl monastero di Dragomirna, il metropolita Anastasie Crimca fond\u00f2 una scuola di miniaturisti e calligrafi, che divenne \"un fiore scintillante dell'arte rumena della miniatura\". Cinque manoscritti della Scuola di Dragomirna sono conservati nel museo del monastero: due copie dei Vangeli, due messali ed un salterio, copiati ed illustrati da Anastasie Crimca e dai suoi discepoli. Essi dimostrano l'originalit\u00e0 e il talento dei miniatori moldavi. Come centro di cultura cristiana e antica del passato rumeno, il monastero di Dragomirna detiene un tesoro artistico che \u00e8 la prova dell'amore del popolo per la bellezza e anche delle loro abilit\u00e0 nel raggiungerla.\nLa Chiesa della Discesa dello Spirito Santo \u00e8 unica in tutta la Romania per le sue proporzioni inusuali. \u00c8 di gran lunga la chiesa pi\u00f9 alta e pi\u00f9 stretta mai costruita. Le sue pareti non sono dipinte, ma decorate con sculture in pietra. Nel 1609 il vescovo Crimca aveva costruito la chiesa con l'aiuto del Gran Cancelliere Luca Stroici. Il rapporto tra la larghezza, lunghezza e l'altezza della chiesa \u00e8 fra i pi\u00f9 insoliti. La chiesa \u00e8 larga nove metri, che \u00e8 una larghezza media, ma l'altezza di oltre 40 metri fino alla cima della torre lanterna, la fa sembrare estremamente stretta. La chiesa d\u00e0 l'impressione di essere una nave, l'antico simbolo della Chiesa cristiana. Le facciate sono costruite con grezza arenaria gialla."}
{"id": "3010183", "revid": "61051", "url": "https://it.wikipedia.org/wiki?curid=3010183", "title": "Aeronautica militare del Ghana", "text": ""}
{"id": "3010184", "revid": "61051", "url": "https://it.wikipedia.org/wiki?curid=3010184", "title": "Aeronautica militare ghanese", "text": ""}
{"id": "3010187", "revid": "125733010", "url": "https://it.wikipedia.org/wiki?curid=3010187", "title": "Governatore del Massachusetts", "text": "Il governatore del Massachusetts \u00e8 il capo dell'esecutivo statale dello stato statunitense del Massachusetts, nonch\u00e9 il comandante in capo della Guardia Nazionale del Massachusetts."}
{"id": "3010190", "revid": "1745361", "url": "https://it.wikipedia.org/wiki?curid=3010190", "title": "Pala di Santa", "text": "La Pala di Santa, nota localmente come Pala Santa (2.488 - \"Zanggen\" o \"Zanggenberg\" in tedesco) \u00e8 una montagna delle Dolomiti di Fiemme nelle Dolomiti. Si trova in Trentino-Alto Adige tra la provincia autonoma di Trento e quella di Bolzano. \u00c8 delimitata a nord dal passo di Pampeago, a ovest dal passo di Lavaz\u00e8 e dalla val Gambis, e a est dalla val di Stava. A sud il passo di Pramadiccio la separa dal Monte Cucal.\nSul versante nord sono presenti due impianti di risalita e una pista da sci alpino, collegati al comprensorio dello Ski Center Latemar."}
{"id": "3010192", "revid": "61051", "url": "https://it.wikipedia.org/wiki?curid=3010192", "title": "Aeronautica militare del Messico", "text": ""}
{"id": "3010193", "revid": "61051", "url": "https://it.wikipedia.org/wiki?curid=3010193", "title": "Mexican Air Force", "text": ""}
{"id": "3010194", "revid": "1305772", "url": "https://it.wikipedia.org/wiki?curid=3010194", "title": "Pericolo estremo", "text": "Pericolo estremo (titolo originale: \"Extreme\") \u00e8 una serie televisiva statunitense del 1995, ideata da Ron Booth e Didier LaFond. Protagonisti della serie sono James Brolin, Cameron Bancroft, Brooke Langton, Julie Bowen, Justin Lazard e Tom Wright.\nDella serie, che and\u00f2 in onda per una sola stagione, furono realizzati solamente sette episodi.\nNegli Stati Uniti, il telefilm and\u00f2 in onda per la prima volta sulla ABC dal 29 gennaio al 6 aprile 1995. In Italia, il telefilm venne trasmesso da Italia 1.\nDescrizione.\nProtagonista delle vicende \u00e8 una squadra di soccorso che opera sulle nevi di Steep, nello Utah, e a capo della quale vi \u00e8 Reese Wheeler (James Brolin).\nFanno da sfondo alle vicende le storie d'amore tra i protagonisti."}
{"id": "3010195", "revid": "767487", "url": "https://it.wikipedia.org/wiki?curid=3010195", "title": "The Girl Philippa", "text": "The Girl Philippa \u00e8 un film del 1916 diretto da S. Rankin Drew e interpretato da Anita Stewart. Tratto dal romanzo \"My Girl Philippa\" (1916) di Robert W. Chambers, il film fu presentato in prima il 31 dicembre 1916 a New York.\nTrama.\nLa storia \u00e8 ambientata ai primi del Novecento. La piccola Philippa, principessa di uno Stato balcanico, viene rapita e portata in Francia dai suoi rapitori. Cresce in un ambiente miserabile, in mezzo a loschi figuri, spie e malfattori. La guerra si avvicina. Philippa ormai \u00e8 diventata una giovinetta: conosce e si innamora di un artista americano che vive nella capitale francese. Costui l'aiuter\u00e0, quando la ragazza scopre la sua vera identit\u00e0, a fuggire e a ritornare in patria.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film venne presentato in anteprima a New York l'ultimo giorno del 1916, il 31 dicembre. Usc\u00ec poi nelle sale statunitensi il 21 gennaio 1917.\nData di uscita.\nIMDb"}
{"id": "3010216", "revid": "765341", "url": "https://it.wikipedia.org/wiki?curid=3010216", "title": "Teresa di Baviera", "text": "Teresa era la terza figlia, e unica femmina, di Luitpold, principe reggente di Baviera, e di sua moglie, l'arciduchessa Augusta Ferdinanda d'Asburgo-Lorena di Toscana.\nBiografia.\nDurante la sua vita, Teresa fece numerosi viaggi in giro per il mondo, dove collezion\u00f2 esemplari di flora e fauna locale; scrisse molti libri a proposito di queste escursioni, nei quali descriveva la storia naturale dei luoghi visitati. I suoi primi lavori vennero pubblicati con lo pseudonimo di Th. v. Bayer.\nNel 1892 la principessa Teresa divenne la prima donna a divenire membro onorario dell'Accademia Bavarese di Scienze e Dottrine Umanistiche; lo stesso anno divenne poi membra onoraria della Societ\u00e0 Geografica di Monaco. Nel 1897 fu anche la prima donna a ricevere un dottorato onorario presso l'Universit\u00e0 Ludwig Maximilian di Monaco. Essa fu anche un membro corrispondente della Societ\u00e0 Entomologica di Berlino.\nDopo la morte della Principessa, la sua importante collezione di reperti antropologici provenienti dal Sud America divenne parte della collezione del Museo Statale Bavarese di Etnologia.\nPubblicazioni.\nQui di seguito l'elenco delle pubblicazioni della principessa Teresa di Baviera (tra parentesi \u00e8 indicata la traduzione dei titolo):\nTeresa di Baviera al cinema.\nLa principessa Teresa di Baviera \u00e8 comparsa in un film documentario del 1997 a lei dedicato:"}
{"id": "3010217", "revid": "15756", "url": "https://it.wikipedia.org/wiki?curid=3010217", "title": "Perfect Dark Zero", "text": "Perfect Dark Zero \u00e8 uno sparatutto in prima persona, sviluppato e pubblicato da Rare nel 2005. Inizialmente ideato per Nintendo GameCube, \u00e8 stato in seguito realizzato, a causa dell'acquisto della Rare da parte della Microsoft, esclusivamente per Xbox 360.\nTrama.\nJoanna Dark, la protagonista, \u00e8 la figlia di Jack Dark, ex poliziotto riciclatosi cacciatore di taglie e affiancato da Chandra Secai, conosciuta ai tempi della militanza nelle forze dell'ordine e con il ruolo di coordinatrice di missione. La storia, ambientata nel 2020, inizia, dopo la missione \"Zero\" (che nel gioco \u00e8 nel ruolo di tutorial), quando un certo Carrington assolda la squadra per liberare uno scienziato, tale Zeigler, che era stato rapito da una banda di criminali di Hong Kong, capeggiati dal gangster Killian, prima che una megacorporazione, la DataDyne, pagasse il riscatto. Quando per\u00f2 Zeigler viene liberato si scopre che era ormai in fin di vita, e che la sua valigetta, vero interesse di tutti, era in un altro luogo. Una volta recuperata la valigetta Zeigler, poco prima di morire, punta contro Jack Dark uno strano apparecchio (che in seguito si scoprir\u00e0 avere il nome di \"Unit\u00e0 Neurale\"). Durante la fuga da Hong Kong, per\u00f2, dei colletti bianchi rapiscono Jack Dark, mentre la figlia Joanna elimina Killian e scappa con il motoscafo di Chandra. Chandra rileva il segnale della tuta di Jack nella villa del presidente di DataDyne, Zhang Li (fino a quel momento si ignorava chi voleva pagare il riscatto di Zeigler),\ne dopo l'infiltrazione nella villa di quest'ultimo Chandra incontra un ex dipendente di DataDyne, Byorn Madsen, e scopre finalmente dove viene tenuto prigioniero Jack Dark. Tuttavia nella fuga la figlia di Zhang Li, Mai Hem, incontrata la prima volta nell'infiltrazione nella villa, uccide Jack. Allora Chandra ha l'idea di trovare il dottor Eustace Carrol, di cui Zeigler aveva fatto il nome in fin di vita, ma durante la missione Joanna perde il contatto con Chandra. Una volta trovato Carrol tutto si spiega: lui e Zeigler stavano lavorando ad un programma per tradurre in inglese delle incisioni trovate in Sudamerica, ma Zeigler era sparito con dei dati essenziali. Quando Carrol viene a sapere dell'episodio tra Zeigler e il padre di Joanna, nel cui seguito Jack Dark continuava ad avere strane visioni di cui aveva parlato alla figlia, Carrol punta uno strumento simile a Joanna, pensando che il subconscio della ragazza, conservando i dati di Zeigler che erano stati \"impiantati\" nella testa del padre il quale gliene aveva parlato, contenesse la chiave per completare l'algoritmo di decodificazione. Il tentativo ha successo, ma in quel momento sopraggiunge Chandra, che si scopre aveva iniziato, dopo la morte di Jack Dark, a fare il doppiogioco a favore della Datadyne. Chandra uccide cos\u00ec il dottor Carrol e scappa, e nel mentre appare una squadra del Carrington Institute, capeggiata da Jonathan, che fa fuggire Joanna dalla piattaforma sul Pacifico dove si trovava Carrol. La ragazza apprende solo in quel momento che Carrington, fondatore del Carrington Institute, era il mandante del salvataggio di Zeigler per impedire che la DataDyne, traducendo le incisioni, potesse trovare in Sudamerica una fonte di energia che potesse attivare il Sacro Graal, trovato dalla megacorporazione in gran segreto in un anfiteatro nella costa atlantica dell'Africa. Joanna, sostenuta dalle truppe di Carrington, arriva al tempio dove era conservata la fonte di energia, e vi applica un segnalatore per scoprire dove veniva portata. Dopo essersi spostata nel Continente Nero la ragazza aiuta il Carrington Institute nei vari combattimenti con le forze della DataDyne, durante uno dei quali riesce anche ad uccidere Mai Hem, fino a giungere nell'anfiteatro proprio nel momento in cui Zhang Li attiva il Graal per ottenere la vita eterna, suo unico vero obiettivo fin dall'inizio. Qui si accorge ancor meglio della sua malvagit\u00e0, Poich\u00e9 uccide Chandra per avere altra energia vitale e diventare ancora pi\u00f9 invincibile. Tuttavia verr\u00e0 sconfitto da Joanna nel combattimento finale in un anfiteatro sospeso in aria creato da Zhang Li. La ragazza, come ci dice il sequel Perfect Dark, rimarr\u00e0 in forza al Carrington Institute in qualit\u00e0 di agente segreto.\nCritica.\nIl gioco \u00e8 stato considerato fin dalla sua uscita, nel 2005, un FPS abbastanza buono, ma non rivoluzionario quanto \"Perfect Dark\". Il prodotto \u00e8 stato giudicato dai siti specializzati soddisfacente per il set di armi e per la modalit\u00e0 cooperativa, \"normale\" per la grafica e migliorabile per la trama, abbastanza corta, il che lo rende il poco longevo, andandosi perci\u00f2 ad inserire nella grande e ormai inflazionata categoria degli sparatutto, in questo caso in prima persona. Qui di seguito trovate delle recensioni di siti specializzati:\nAltre modalit\u00e0.\nOltre alle missioni della storia sono presenti anche due modalit\u00e0 chiamate DeathMatch e Azione Oscura. Va considerato che la prima di queste \u00e8 stata creata da un personaggio della trama, Zhang Li, e che nel libretto di istruzioni in alcuni punti (come nella presentazione) il gioco sia trattato come una delle varie versioni del DeathMatch creata dalla corporazione cui fa capo Zhang Li, la DataDyne.\nDeathMatch.\n\u00c8 principalmente una modalit\u00e0 ad alto contenuto di azione, ma senza trascurare la strategia. Vi sono varie modalit\u00e0 cui \u00e8 possibile intraprendere:\nNel DeatMatch \u00e8 possibile giocare in System Link sulla rete LAN, su Xbox Live o solo sulla propria console, eventualmente aggiungendo dei Bot, controllati dall'IA. Inoltre \u00e8 possibile configurare il set di armi disponibile durante la partita, scegliendone uno predefinito o uno personalizzato, e una fazione, che corrisponder\u00e0 al volto dei Bot (ma non al proprio, che pu\u00f2 essere scelto indipendentemente). Le varie fazioni sono:\nPer ogni partita da iniziare si possono inoltre configurare altre opzioni avanzate, come il bilanciamento dei Bot nelle squadre (la squadra di appartenenza dell'utente e dei Bot pu\u00f2 essere poi anche variata prima e durante la partita), il fuoco amico, il tempo massimo e il punteggio necessario per vincere, ma vanno citati i suggestivi scenari, ricavati dalle missioni della trama principale:\nAzione Oscura.\n\u00c8 una modalit\u00e0, definita nel gioco stesso \"Conflitto fra corporazioni\", in cui prevale maggiormente la componente strategica, caratteristica accentuata dal fatto che non \u00e8 possibile l'uso dei Bot, che si pu\u00f2 giocare solo a squadre e che ogni partita si gioca a turni. Gli scenari sono gli stessi del DeathMatch, ma cambiano le modalit\u00e0. Eccole:\nArsenale.\nL'arsenale, secondo pubblico e critica, \u00e8 uno dei punti forti del videogioco, per la variet\u00e0 di armi e per le realistiche limitazioni che esse danno. Per le armi, infatti, si hanno a disposizione quattro slot, non necessariamente da riempire per forza. Le armi occupano un certo spazio a seconda della loro grandezza: alcune occupano un solo slot, come pistole, la spada Viblade, le Granata e la Multi-mina, altre due slot, come le mitragliatrici, le armi d'assalto, quelle a lotta ravvicinata e lo scudo di combattimento, altre ancora addirittura tre, come le armi pesanti. Le armi hanno funzioni secondarie e a volte terziarie, e a seconda della loro grandezza possono rallentare anche notevolmente i movimenti. Inoltre sono a disposizione alcuni oggetti, come il Kit di demolizione, la Multichiave e il Rubadati. A differenza delle armi, che entrano stabilmente nell'arsenale solo se si completa una missione con essa (a parte con la missione Zero) gi oggetti sono subito tutti disponibili. Tuttavia nell'intraprendere una missione per la prima volta (o mai completata) bisogna usare un dolo oggetto obbligato. Oltre a questi tre oggetti si aggiungono la Telespia (usabile solo in NucleoDati/Infiltrazione e in\nTempio/Sorveglianza), l'Audioscopio (usabile solo in NightClub/Infiltrazione) e il Kit di Rivitalizzazione (usabile in ogni missione in Modalit\u00e0 Cooperativa, ma non in quelle singole). Questi tre si aggiungono automaticamente nelle missioni citate e non possono essere tolti, Poich\u00e9 svolgono un ruolo fondamentale nella missione, mentre gli altri tre, dopo la prima riuscita della missione, potrano essere scelti a piacimento, cambiando lo svolgimento del livello con alcune variazioni."}
{"id": "3010221", "revid": "767487", "url": "https://it.wikipedia.org/wiki?curid=3010221", "title": "Scadenza tragica", "text": "Scadenza tragica (\"Between Friends\") \u00e8 un film muto del 1924 diretto da J. Stuart Blackton e interpretato da Anna Q. Nilsson. Tratto dal romanzo \"Between Friends\" di Robert W. Chambers (pubblicato nel 1914) e prodotto dalla Vitagraph Company of America, il film usc\u00ec nelle sale il 11 maggio 1924. \u00c8 il remake di \"The Woman Between Friends\" del 1918 di Tom Terriss con Alice Joyce.\nTrama.\nDue artisti, Jack Greylock e David Drene, sono amici da una vita. Jack, per\u00f2, fugge con Jessica, la moglie di David. L'atto riempie la coppia di sensi di colpa, tanto che Jessica finir\u00e0 col suicidarsi. Dopo qualche tempo, Jack si innamora di Cecile, la modella dell'amico la quale, a sua volta ama invece Jack. Quair, un rivale, per mettere zizzania, racconta a David - che ne era ignaro - il perch\u00e9 della morte della moglie e della sua fuga con Jack. Quest'ultimo, per riscattarsi, pensa al suicidio ma David si rende conto telepaticamente di ci\u00f2 sta per fare l'amico e lo previene, perdonandolo.\nProduzione.\nProdotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato l'8 aprile 1924 con il numero LP20116. Il film usc\u00ec nelle sale statunitensi l'11 maggio 1924.\nDistribuito dalla Vitagraph, in Italia usc\u00ec nel 1926 con il visto di censura numero 22784 che escludeva dalla visione del film i minori di 15 anni. Nel 1928, oltre al titolo \"Natale del perdono, ovvero Scadenza tragica\", venne aggiunto anche il titolo \"Vampata d'amore\".\nNon si conoscono copie ancora esistenti della pellicola che viene considerata presumibilmente perduta."}
{"id": "3010226", "revid": "305330", "url": "https://it.wikipedia.org/wiki?curid=3010226", "title": "Ferdinando Albertolli", "text": "Biografia.\nSi form\u00f2 presso l'Accademia di Brera dal 1795 dove fu allievo dello zio Giocondo Albertolli. Nel 1804 fu nominato professore di architettura presso un liceo di Verona, cattedra che mantenne fino al 1807-08 quando pass\u00f2 all'accademia di Venezia.\nDurante il periodo veronese si occup\u00f2, insieme a Luigi Trezza, Giuseppe Barbieri, Gaetano Pinali, Bartolomeo Giuliari e Luigi Negrelli, di elaborare un progetto per il ripristino dell'Arco dei Gavi e della riedificazione di piazza Cittadella. Nel 1807, present\u00f2 un progetto per la riduzione e trasformazione del liceo dove insegnava, ex convento dei Domenicani, e venne preferito a quello presentato da Giuseppe Barbieri e venne poi realizzato da Bartolomeo Giuliari.\nFu attivo anche a Roma e a Milano (dove progett\u00f2 il palazzetto Taverna). Nel 1812 fece ritorno a Brera dove assunse la carica di professore di ornato e architettura, succedendo al suo maestro e zio. Occup\u00f2 questa posizione fino al giorno della sua morte, avvenuta nel 1844."}
{"id": "3010234", "revid": "1494169", "url": "https://it.wikipedia.org/wiki?curid=3010234", "title": "Descrittore", "text": ""}
{"id": "3010235", "revid": "392684", "url": "https://it.wikipedia.org/wiki?curid=3010235", "title": "Omgili", "text": "Omgili (acronimo per \"Oh My God I Love It\") \u00e8 un motore di ricerca verticale che si focalizza su contenuti creati dagli utenti su diverse piattaforme come forum, gruppi di discussione, answer board e altri.\nQuesto motore di ricerca verticale basato su crawler scansiona milioni di discussioni online in tutto il mondo su oltre 100.00 forum e board, ed \u00e8 in grado di differenziare le discussioni in base al titolo, al topic, alle risposte e alle date dei post. Gli utenti possono usare Omgili per trovare opinioni dei consumatori, dibattiti, discussioni, esperienze personali, risposte e soluzioni.\nOmgili Ltd..\nOmgili Ltd. \u00e8 un servizio di informazione basato sul web. Omgili Ltd. \u00e8 nata nel dicembre 2006.\nSiti addizionali di Omgili.\nAltri sotto domini di Omgili offrono strumenti addizionali per monitorare i contenuti degli utenti. Tra questi troviamo Omgili Buzz, Omgili Graphs, Omgili Product Reviews e Omgili Search Aid. Omgili Graphs \u00e8 uno strumento per creare grafici degli utenti che chattano. Omgili Product Reviews indica il livello di gradimento di un prodotto, similmente a siti come Amazon.com, Shopping.com, Target.com, CNet.com, Yahoo!Shopping and Pricegrabber.com. Omgili Search Aid d\u00e0 suggerimenti per termini da cercare in relazione a topic differenti."}
{"id": "3010241", "revid": "767487", "url": "https://it.wikipedia.org/wiki?curid=3010241", "title": "Who Goes There? (film 1917)", "text": "Who Goes There? (\"Who Goes There!\") \u00e8 un film muto del 1917 diretto da William P.S. Earle e interpretato da Corinne Griffith. Tratto dal romanzo omonimo di Robert W. Chambers pubblicato nel 1915 e prodotto dalla Vitagraph Company of America, il film usc\u00ec nelle sale il 26 novembre 1917.\nTrama.\nDurante la prima guerra mondiale, Kervyn Guild - cittadino americano nato in Belgio - viene catturato dai tedeschi che lo portano davanti al generale von Reiter. L'ufficiale tedesco gli offre la libert\u00e0, sua e quella degli altri belgi arrestati, se lui si impegna ad andare a Londra per portargli Karen Giraud, la sua amante. Guild accetta e a Londra, trovata la donna, si accorge di essere protetto da agenti tedeschi, mentre i britannici gli danno la caccia. Capisce cos\u00ec che Karen deve portare dei dispacci a von Reiter. Durante il loro viaggio verso il Belgio, Karen si innamora di Guild e decide di unirsi alla causa belga. Prima che i due possano andarsene, vengono raggiunti dal generale von Reiter che si batte a duello con Guild, restando mortalmente ferito. Prima di morire, Reiter benedice i due amanti e consegna loro un lasciapassare che permetter\u00e0 ai due di attraversare le linee tedesche.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film usc\u00ec nelle sale cinematografiche statunitensi il 26 novembre 1917."}
{"id": "3010244", "revid": "2091899", "url": "https://it.wikipedia.org/wiki?curid=3010244", "title": "Gaetano Pinali", "text": "Biografia.\nNacque in una famiglia borghese che lo avvi\u00f2 agli studi di giurisprudenza, ma nel giovane Gatano si evidenzi\u00f2 immediatamente la sua inclinazione per l'architettura. Infatti, gi\u00e0 nel 1781, lo troviamo ad opporsi alla costruzione di un ospedale in Bra che avrebbe oscurato le visuali dell'Arena e della Gran Guardia: nonostante le accese proteste e i ricorsi fatti dal giovane avvocato, l'opera venne comunque realizzata.\nParallelamente alla sua carriera di giurista si appassion\u00f2 all'arte antica e alla ricerca bibliografica, tanto che nel 1709 acquist\u00f2 la biblioteca dell'architetto veneziano Tommaso Temanza, di cui facevano parte alcuni disegni di Andrea Palladio.\nDi idee liberali e giacobine fu un sostenitore dell'impero napoleonico. Con la creazione del regno d'Italia abbandon\u00f2 la professione privata per dedicarsi alla carriera pubblica. Nel 1803 diventa giudice del Tribunale di Revisione di Milano e nel 1805 viene trasferito a Venezia in qualit\u00e0 di consigliere della Corte d'appello, di cui divenne decano.\nDurante le esperienze di Milano e Venezia, ebbe modo di avere rapporti con i principali esponenti dell'arte neoclassica. \nDal 1807 si occup\u00f2, con rara caparbiet\u00e0, nella salvagardia dei palazzi e dell'architettrura di venezia. Nel 1812 dedicher\u00e0 un opuscolo alle condizioni della basilica di San Marco e nel 1814 sulla fatiscenza dei palazzi di Venezia, quest'ultima rimase per\u00f2 non stampata.\nNel 1815, con il Veneto passato sotto dominio asburgico, Pinali fa ritorno a Verona dove, visti i suoi trascorsi filo-francesi, viene declassato a giudice ordinario, carica che esplet\u00f2 fino al 1821 quando la abbandon\u00f2 per dedicarsi completamente alla salvaguardia del patrimonio architettonico e archeologico. In questo periodo \u00e8 assidua la sua frequentazione di ambienti patriottici. \nNel 1824 inizi\u00f2 un viaggio attraverso l'Italia alla scopo di studiarne l'architettura. Visit\u00f2 Genova, Firenze, Roma, Napoli e la Sicilia. Nel 1826 visita il sito archeologico del Campidoglio di Brescia.\nDagli anni 30 torn\u00f2 ad occuparsi di Verona. Nel 1834 i suoi interventi a difesa del patrimonio monumentale cittadino vennero raccolti in un manoscritto. Nel 1838 si scagli\u00f2 contro la profanazione del sepolcro di san Zeno, avvenuto al solo scopo di raccogliere delle reliquie. \nNel 1844 don\u00f2 alla citt\u00e0 di Verona una statua romana, che aveva acquistato nel 1817 a Venezia. Negli ultimi anni, prima della sua morte, avvenuta nel 1846, si occup\u00f2 di seguire gli scavi archeologici del teatro Romano ad opera dell'amico Andrea Monga.\nRicostruzione dell'Arco dei Gavi.\nNel 1805, in seguito della demolizione dell'Arco dei Gavi a Verona, fu sostenitore dell'esigenza di ricostruirlo nel luogo originario e con le medesime caratteristiche. Le sue tesi, sostenute anche da una fitta corrispondenza con Bartolomeo Giuliari (all'epoca Presidente della Commissione d'Ornato), nonostante fossero state accolte da un decreto vicereale, non vennero attuate.\nProgetto di sistemazione di Piazza Bra.\nUna delle proposte pi\u00f9 famose fatte da Pinali, per la citt\u00e0 di Verona, fu quella, datata 1822, relativa alla ristrutturazione di piazza Bra. Prese ispirazione dai precedenti progetti di Giuseppe Barbieri e Luigi Trezza di edificare un edificio destinato al mercato del grano, all'inizio di \"via Pallone\" per non offuscare la vista dell'Arena e della Gran Guardia, e di un teatro diurno. Pinali intendeva trasferire i giochi che venivano eseguiti in Arena, proprio in questo teatro a salvaguardia del monumento stesso. \nIl progetto prevedeva inoltre di allestire un portico lungo le mura viscontee per ospitare la fiera, l'ampliamento della Gran Guardia e la sistemazioni di alcune aree limitrofe alla piazza. L'idea complessiva era di trasformare la Bra in un polo urbanistico alternativo alla tradizionale Piazza Erbe. L'intero progetto si ispirava all'architettura napoleonica di matrice illuministica e perci\u00f2 trov\u00f2 ben poco spazio nella rigida dominazione austriaca della citt\u00e0."}
{"id": "3010245", "revid": "486946", "url": "https://it.wikipedia.org/wiki?curid=3010245", "title": "Khattiya", "text": ""}
{"id": "3010253", "revid": "585241", "url": "https://it.wikipedia.org/wiki?curid=3010253", "title": "Dorsale degli Oclini", "text": "La Dorsale degli Oclini \u00e8 un gruppo montuoso che si trova in Trentino-Alto Adige a cavallo tra la provincia di Bolzano e la provincia di Trento.\nAll'interno del gruppo vi \u00e8 il passo di Oclini.\nDelimitazioni.\nRuotando in senso orario i limiti geografici della Dorsale degli Oclini sono: passo di Lavaz\u00e8, val Gambis, Cavalese, val di Fiemme, passo di San Lugano, Ora, val d'Adige, Bolzano, val d'Ega, valle del Rio Nero, Passo di Lavaz\u00e8.\nClassificazione.\nSecondo la SOIUSA la Dorsale degli Oclini \u00e8 sottogruppo alpino ed ha la seguente classificazione:\nVette.\nLe vette principali della Dorsale degli Oclini sono:"}
{"id": "3010256", "revid": "110157", "url": "https://it.wikipedia.org/wiki?curid=3010256", "title": "Steinfeld (Renania-Palatinato)", "text": "Steinfeld \u00e8 un comune di 1.943 abitanti della Renania-Palatinato, in Germania.\nAppartiene al circondario (\"Landkreis\") della Weinstra\u00dfe Meridionale (targa S\u00dcW) ed \u00e8 parte della comunit\u00e0 amministrativa (\"Verbandsgemeinde\") di Bad Bergzabern."}
{"id": "3010258", "revid": "767487", "url": "https://it.wikipedia.org/wiki?curid=3010258", "title": "The Hidden Children", "text": "Hidden Children \u00e8 un film drammatico del 1917 diretto da Oscar Apfel che aveva anche sceneggiato la storia, adattamento del romanzo omonimo di Robert W. Chambers.I protagonisti del film erano Harold Lockwood e May Allison che all'epoca formavano - professionalmente - una delle coppie pi\u00f9 famose dello schermo. Il ruolo della madre era interpretato da Lillian West in uno dei suoi primi film.\nTrama.\nPer salvare suo figlio dagli indiani, una donna francese, in punto di morte, affida il figlio Evan a un ufficiale inglese, Guy Johnson. Questi, con l'aiuto di Mayaro, capo dei Mohicani, alleva e fa crescere il ragazzo.Anche alla piccola Lois succede la stessa cosa: sua madre, Jeanne de Contrecoeur viene catturata dai pellerossa e la bambina \u00e8 destinata ad essere sacrificata. Per salvarla, la madre riesce a mandarla da Cavert, un colono. Ogni anno, la madre invia alla figlia un paio di mocassini.Divenuta adulta, la ragazza \u00e8 determinata a ritrovare la madre. Venuta a conoscenza che questa si trova in territorio irochese, Lois si unisce ai fucilieri di Morgan, in missione nella zona. Nel corso della spedizione, conosce Evan che \u00e8 diventato capo esploratore della divisione. I due si innamorano e si raccontano le loro storie cos\u00ec simili.La compagnia giunge a Catherine-town, il villaggio dov'\u00e8 stata segnalata la presenza di Jeanne, giusto in tempo per salvare la donna dall'esecuzione, condannata come Strega Bianca.\nProduzione.\nIl film fu girato al Pine Crest Mountain Resort di San Bernardino Mountains in California, prodotto dalla Yorke Film Corporation.\nDistribuzione.\nDistribuito negli Stati Uniti dalla Metro Pictures Corporation ( (A Metro Wonderplay)), il film usc\u00ec nelle sale il 26 marzo 1917. In Germania, il film fu distribuito dall'UFA.\nDate di uscita.\nIMDb\nAlias"}
{"id": "3010270", "revid": "3535", "url": "https://it.wikipedia.org/wiki?curid=3010270", "title": "Sistema di emergenza in caso di black out", "text": ""}
{"id": "3010271", "revid": "1543377", "url": "https://it.wikipedia.org/wiki?curid=3010271", "title": "Partido di General Guido", "text": "Il partido di General Guido \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Guido. "}
{"id": "3010273", "revid": "729019", "url": "https://it.wikipedia.org/wiki?curid=3010273", "title": "Castello di Artstetten", "text": "Il castello di Artstetten (in lingua tedesca \"Schloss Artstetten\") \u00e8 un castello austriaco situato nella Bassa Austria, presso la valle di Wachau, nell'abitato di Artstetten-P\u00f6bring.\nStoria.\nEdificato gi\u00e0 dal XIII secolo, il castello era anticamente di propriet\u00e0 della famiglia Artstetten. Nel 1835 il complesso venne acquistato dall'arciduca Francesco Carlo d'Asburgo-Lorena, padre del futuro imperatore Francesco Giuseppe d'Austria, ed utilizzato come residenza estiva della famiglia. Successivamente il castello pass\u00f2 al fratello di Francesco Giuseppe, Carlo Ludovico il quale, nel 1889, lo pass\u00f2 al figlio primogenito, l'arciduca Francesco Ferdinando d'Austria-Este e di sua moglie Sofia, duchessa di Hohenberg.\nNella cappella del palazzo vennero poi inumate anche le due salme degli arciduchi quando questi vennero uccisi nel tragico attentato di Sarajevo del 1914 che diede inizio alla prima guerra mondiale.\nAttualmente il castello \u00e8 di propriet\u00e0 privata della famiglia Hohenberg, ma dal 1977 \u00e8 stato aperto ufficialmente al pubblico e dal 1982 accoglie il museo \"Arciduca Francesco Ferdinando\" che ripercorre le tappe fondamentali della vicenda personale, storica e politica dell'arciduca.\nNel 2002 la Repubblica Austriaca ha dedicato a questo castello una moneta commemorativa da 10 euro in argento."}
{"id": "3010275", "revid": "1494169", "url": "https://it.wikipedia.org/wiki?curid=3010275", "title": "Corno Nero", "text": ""}
{"id": "3010276", "revid": "1568601", "url": "https://it.wikipedia.org/wiki?curid=3010276", "title": "Chachacomani", "text": "Il Chachacomani \u00e8 una montagna della Cordigliera Real, nelle Ande. Essa si trova in Bolivia. Si trova a est del lago Titicaca. Viene generalmente ritenuto che sia alta 6074 metri, ma non sono mai state fatte misure precise. Il dato presunto \u00e8 stato tuttavia parzialmente confermato dalla missione internazionale SRTM, si presume dunque che l'altezza reale possa differire da quella stimata non oltre 20 metri, confermando dunque che il picco supera quota 6000 metri."}
{"id": "3010278", "revid": "552841", "url": "https://it.wikipedia.org/wiki?curid=3010278", "title": "Campionato italiano indoor maschile di pallanuoto", "text": "Il campionato italiano indoor maschile di pallanuoto \u00e8 stata una competizione pallanuotistica per club disputata con cadenza annuale dal 1955 al 1966. Questa competizione veniva disputata dalle squadre italiane prima dell'inizio della stagione pallanuotistica."}
{"id": "3010279", "revid": "1543377", "url": "https://it.wikipedia.org/wiki?curid=3010279", "title": "Partido di General Juan Madariaga", "text": "Il partido di General Juan Madariaga \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Juan Madariaga. \nToponimia.\nIl partido, cos\u00ec come il capoluogo, sono intitolati al generale Juan Madariaga, militare argentino e leader \"unitario\" della provincia di Corrientes."}
{"id": "3010280", "revid": "767487", "url": "https://it.wikipedia.org/wiki?curid=3010280", "title": "The Fighting Chance (film 1916)", "text": "The Fighting Chance \u00e8 un film muto del 1916. Il nome del regista non viene riportato.\nLa storia \u00e8 tratta dal romanzo omonimo di Robert W. Chambers. Nel 1920, ne venne fatto un remake con \"The Fighting Chance\", film diretto da Charles Maigne e interpretato da Anna Q. Nilsson e Conrad Nagel.\nTrama.\nSilvia ha deciso da sempre di sposare un uomo ricco e, quando incontra e si innamora di Stephen, deve combattere contro s\u00e9 stessa e le proprie convinzioni, perch\u00e9 l'uomo che ama \u00e8 povero. Stephen, dal canto suo, deve combattere anche lui una dura battaglia, perch\u00e9 \u00e8 un alcoolizzato, nato in una famiglia di ubriaconi e non riesce a sottrarsi al suo vizio. Silvia non riesce ad aiutarlo perch\u00e9, pur amandolo, \u00e8 disgustata dal suo modo di vivere e da tutto quello che lui rappresenta. Alla fine, la donna riuscir\u00e0 a superare il suo pregiudizio nei confronti della povert\u00e0 e ad accettare Stephen, aiutandolo cos\u00ec nella sua lotta.\nDistribuzione.\nDistribuito dalla Mutual, il film usc\u00ec nelle sale cinematografiche statunitensi nel dicembre del 1916."}
{"id": "3010285", "revid": "1543377", "url": "https://it.wikipedia.org/wiki?curid=3010285", "title": "Partido di General La Madrid", "text": "Il partido di General La Madrid \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General La Madrid. \nToponimia.\nIl partido, cos\u00ec come il suo capoluogo, sono intitolati al generale Gregorio Ar\u00e1oz de Lamadrid, un militare che combatt\u00e9 nella guerra d'indipendenza argentina e nella guerra civile dalla parte degli \"unitarios\"."}
{"id": "3010286", "revid": "1005847", "url": "https://it.wikipedia.org/wiki?curid=3010286", "title": "Europarlamentari dei Paesi Bassi della VII legislatura", "text": "Gli europarlamentari dei Paesi Bassi della VII legislatura, eletti in occasione delle elezioni europee del 2009, sono stati i seguenti."}
{"id": "3010287", "revid": "1305772", "url": "https://it.wikipedia.org/wiki?curid=3010287", "title": "Monastero di Putna", "text": "Il monastero di Putna (in rumeno M\u0103n\u0103stirea Putna) \u00e8 un monastero ortodosso, uno dei pi\u00f9 importanti, centri culturali, religiosi ed artistici, fondati nel medioevo nella Moldavia.\nSorge nel comune di Putna, Distretto di Suceava, nella regione storica della Bucovina in Romania.\nCos\u00ec come molti altri, fu costruito e dedicato al principe Stefano il Grande. Il monastero di Putna fu realizzato sulle terre lambite dal fiume Putna (che ha la sua sorgente nelle montagne della Bucovina). Stefano il Grande \u00e8 famoso per la costruzione di decine di chiese e monasteri in tutta la Moldavia (presumibilmente, costru\u00ec un edificio religioso dopo ogni importante vittoria militare). Il Monastero di Putna ospita le tombe di Stefano, oggi luogo di pellegrinaggio, e di molti dei suoi familiari. Le icone e le lapidi sono ritenuti come esempi di arte moldava del tempo di Stefano il Grande.\nStoria.\nSubito dopo che Stefano il Grande riport\u00f2 la vittoria nella battaglia che gli consent\u00ec la conquista della cittadella di Kilia, cominci\u00f2 l'edificazione del monastero, come mezzo per rendere grazie a Dio, il 10 luglio 1466. La chiesa doveva essere dedicata a Maria, madre di Ges\u00f9. Il terreno su cui \u00e8 costruito il monastero si crede fosse stato precedentemente occupato da una fortezza. Una cronaca del tempo afferma che Stefano acquist\u00f2 il villaggio di Vicovu de Sus per la somma di 200 \"z\u0142oty\", e assegn\u00f2 il terreno e le relative rendite al tesoro del monastero.\nI monastero venne completato in tre anni, ma venne consacrato soltanto quattro anni dopo il suo completamento, a causa degli impegni militari del principe. Il 3 settembre 1470, nel corso di una cerimonia alla presenza di Stefano e della sua famiglia, il monastero venne consacrato, e divenne poi il pi\u00f9 importante sito religioso dell'area. \nL'attuale chiesa venne ricostruita fra il 1653 ed il 1662 da Vasile Lupu e dai suoi successori. Anche se l'edificio fu costruito secondo la struttura di una tipica chiesa moldava del XV e del XVI secolo, ha molti elementi architettonici e decorativi che sono caratteristici dell'architettura del XVII secolo.\nPer molto tempo, si credette che il sito fosse stato progettato da un architetto greco di nome Theodor - l'interpretazione delle antiche cronache di Kilia cronache su cui questa credenza era basata, si dimostrarono errate.\nNel XV secolo, Euphima, una monaca serba, figlia di Vojihna, assieme a sua figlia Euprasijka ricam\u00f2 una tovaglia per l'altare del monastero di Putna, trapuntata in oro.\nNel 1966, in base alla raccomandazione d'UNESCO, la celebrazione dei 500 anni dalla fondazione del Monastero Putna \u00e8 stata celebrata in tutto il mondo. Il Monastero Putna \u00e8 un esempio di fede, di storia e di cultura, Mihai Eminescu, il poeta nazionale rumeno, dicendo che \u00e8 la Gerusalemme del popolo romeno."}
{"id": "3010288", "revid": "767487", "url": "https://it.wikipedia.org/wiki?curid=3010288", "title": "Fran\u00e7ois Ponchaud", "text": "Giovinezza.\nSettimo di dodici figli, nacque a Sallanches (Alta Savoia, in Francia) nel 1939. Suo padre, imprenditore agricolo, fu eletto nel Consiglio Generale della Savoia nelle file del Movimento Repubblicano Popolare.\nDopo aver prestato servizio come paracadutista in Algeria per ventotto mesi, scelse di entrare in seminario. Entr\u00f2 quindi nella Societ\u00e0 per le Missioni Estere di Parigi e si imbarc\u00f2 da Marsiglia alla volta della Cambogia il 10 ottobre 1965.\nTestimone della tragedia cambogiana.\nNel marzo 1970 Ponchaud si trovava a Kampong Cham come vicario della diocesi. Qui assistette all'escalation di violenza in seguito al colpo di Stato di Lon Nol e contribu\u00ec al salvataggio dei civili vietnamiti cui il governo dava apertamente la caccia.\nA seguito dei bombardamenti sulla Cambogia, dimostr\u00f2 la sua contrariet\u00e0 alla politica statunitense rifiutando aiuti economici e boicottando la visita del cardinale Angelo Rossi, invitato dall'ambasciata americana nel 1974.\nA seguito dell'occupazione di Phnom Penh da parte dei Khmer rossi nell'aprile 1975 dovette abbandonare la citt\u00e0, come tutti gli occidentali. Il 6 maggio 1975 lasci\u00f2 la citt\u00e0 alla volta del confine thailandese. Tuttavia rimase in contatto con i profughi e cominci\u00f2 a raccogliere una quantit\u00e0 notevole di informazioni su ci\u00f2 che stava succedendo.\nInizi\u00f2 cos\u00ec a scrivere articoli per giornali francesi e fin\u00ec per pubblicare agli inizi del 1977 il libro che lo rese famoso: \"Cambodge ann\u00e9e z\u00e9ro\" (\"Cambogia: anno zero\"). Il libro sollev\u00f2 scalpore perch\u00e9 fu il primo resoconto (per quanto impreciso) di ci\u00f2 che stava succedendo in Cambogia, in un periodo in cui la quasi totalit\u00e0 degli intellettuali e dell'editoria di sinistra occidentali appoggiavano acriticamente le rivoluzioni di ispirazione comunista in atto nel Sud-est asiatico.\nAttraverso l'analisi dei discorsi ufficiali dei Khmer rossi alla radio, padre Ponchaud tent\u00f2 di decifrare gli obiettivi della rivoluzione e la sua ideologia, nonch\u00e9 il tentativo di radicale riorganizzazione della societ\u00e0 cambogiana in atto. Il tutto entro il contesto storico e sociale e con un occhio alle storie personali dei leader comunisti.\nTra la fine degli anni settanta e la met\u00e0 degli Ottanta trascorse molti mesi nei campi profughi in Thailandia.\nOpere.\nPonchaud rientr\u00f2 in Cambogia nell'aprile 1993. Attualmente vive a Phnom Penh. Ha tradotto la Bibbia in khmer ed \u00e8 impegnato nel dialogo interreligioso, in particolare nell'approccio verso il buddismo, religione nazionale cambogiana.\n\u00c8 apparso in diversi documentari, tra i quali \"Khmers islam\", realizzato nel 2008, che parla del tragico destino della minoranza islamica Ch\u0103m durante il regime dei Khmer rossi."}
{"id": "3010294", "revid": "1543377", "url": "https://it.wikipedia.org/wiki?curid=3010294", "title": "Partido di General Las Heras", "text": "Il partido di General Las Heras \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Las Heras. \nToponimia.\nIl partito, cos\u00ec come il capoluogo, sono intitolati a Juan Gregorio de Las Heras, eroe della guerra d'indipendenza argentina e governatore della provincia di Buenos Aires."}
{"id": "3010295", "revid": "118200816", "url": "https://it.wikipedia.org/wiki?curid=3010295", "title": "Antonio Avena", "text": "Fu direttore del museo civico veronese e sostenitore della tutela del patrimonio artistico e architettonico della citt\u00e0 di Verona.\nBiografia.\nNel 1904, presso l'Universit\u00e0 di Padova, si laurea in lettere con una tesi sul \"Bucolicum carmen\" di Francesco Petrarca.\nInizia insegnando presso il liceo classico e l'accademia di Belle Arti Cignaroli. Diventa anche bibliotecario archivista presso la Biblioteca civica di Verona.\nI suoi studi giovanili riguardarono in particolare argomenti letterari legati al Petrarca e alla storia italiana risorgimentale e alla condizione veronese durante la dominazione austriaca.\nIn seguito i suoi interessi si diressero verso la storia dell'arte e la storiografia veronese. Inizia a collaborare a \"Madonna Verona\", bollettino scientifico fondato nel 1907 da Giuseppe Gerola direttore del museo Civico.\nNel 1915 viene nominato direttore (a seguito della rinuncia da parte di Gerola nel 1910) del museo e si occup\u00f2 di mettere al sicuro, a Firenze, le opere custodite per salvaguardarle dallo scoppio della prima guerra mondiale.\nNel 1920 divenne direttore dei musei Civici d'Arte, carica che manterr\u00e0 fino al 1955. In questo periodo \u00e8 promotore di numerose iniziative. Si occupa della sistemazione del Museo di Castel Vecchio (tra il 1924-1926, assegnando i lavori all'architetto Ettore Fagiuoli) e dei palazzi della provincia e prefettura (1928-30). In seguito fu protagonista dei lavori per la ricostruzione dell'Arco dei Gavi, della sistemazione della tomba di Giulietta e della casa di Giulietta (1935). Si occup\u00f2, nel 1937-38 dell'allestimento del museo di palazzo Forti.\nNel 1921, in occasione dell'apertura della tomba di Cangrande della Scala pubblica un'interessante relazione in proposito. Sempre in quell'anno si occupa dei restauri del chiostro di San Girolamo al teatro Romano e la sistemazioni di alcune sue sale museali.\nNel 1923 presenta il suo progetto relativo al museo civico di Castelvecchio. Grazie al sostegno del Ministro delle Finanze veronese Alberto De Stefani, l'edificio passa di propriet\u00e0 dai militari al Comune di Verona in tempi brevi e Avena pu\u00f2 quindi trasferirvi le collezioni che si trovavano accatastate dal 1857 a palazzo Pompei.\nDurante la seconda guerra mondiale, Avena si occup\u00f2 di nuovo di preservare le opere d'arte veronesi. Tent\u00f2 inoltre di difendere il ponte Scaligero e il ponte Pietra dalle mine tedesche.\nRaggiunta la pensione nel 1955, continu\u00f2 comunque, fino alla morte, a difendere e a valorizzare il patrimonio storico e artistico cittadino."}
{"id": "3010298", "revid": "339392", "url": "https://it.wikipedia.org/wiki?curid=3010298", "title": "E\u00f6tv\u00f6s Lor\u00e1nd Tudom\u00e1nyegyetem", "text": ""}
{"id": "3010300", "revid": "638792", "url": "https://it.wikipedia.org/wiki?curid=3010300", "title": "Eisuke Hondou", "text": ""}
{"id": "3010301", "revid": "1543377", "url": "https://it.wikipedia.org/wiki?curid=3010301", "title": "Partido di General Lavalle", "text": "Il partido di General Lavalle \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Lavalle. "}
{"id": "3010302", "revid": "638792", "url": "https://it.wikipedia.org/wiki?curid=3010302", "title": "Ethan Hondou", "text": ""}
{"id": "3010304", "revid": "638792", "url": "https://it.wikipedia.org/wiki?curid=3010304", "title": "Hidemi Hondo", "text": ""}
{"id": "3010306", "revid": "1543377", "url": "https://it.wikipedia.org/wiki?curid=3010306", "title": "Partido di General Paz", "text": "Il partido di General Paz \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Ranchos. \nToponimia.\nIl partido \u00e8 intitolato al generale Jos\u00e9 Mar\u00eda Paz, un militare argentino che combatt\u00e9 nelle varie guerre d'indipendenza ispanoamericane e nella guerra argentino-brasiliana."}
{"id": "3010307", "revid": "709406", "url": "https://it.wikipedia.org/wiki?curid=3010307", "title": "Idrofluoruro di ammonio", "text": ""}
{"id": "3010319", "revid": "248115", "url": "https://it.wikipedia.org/wiki?curid=3010319", "title": "Endoribonucleasico", "text": ""}
{"id": "3010320", "revid": "248115", "url": "https://it.wikipedia.org/wiki?curid=3010320", "title": "Citosolico", "text": ""}
{"id": "3010323", "revid": "438678", "url": "https://it.wikipedia.org/wiki?curid=3010323", "title": "Tanya Denise Tucker", "text": ""}
{"id": "3010326", "revid": "1745361", "url": "https://it.wikipedia.org/wiki?curid=3010326", "title": "Corno Nero (Dolomiti)", "text": "Il Corno Nero (2.439 - detto anche \"La Rocca\" - \"Schwarzhorn\" in tedesco) \u00e8 una montagna delle Dolomiti di Fiemme nelle Dolomiti. Si trova in Trentino-Alto Adige (provincia di Bolzano).\nLa montagna si trova a sud del passo di Oclini e costituisce la montagna pi\u00f9 elevata della Dorsale degli Oclini.\nToponimo.\nIl nome originario della montagna \u00e8 attestato gi\u00e0 nel 1411 come \"an dem Schwarzenperg\", nel 1426 come \"Schwarczenhoren\" e nel 1770 come \"Schwarzhorn\", sempre da riferirsi al colore scuro della pietra, porfido.\nAscensione.\n\u00c8 possibile salire sulla cima seguendo il segnavia 502 (classificato EE) da Passo Oclini in circa un'ora."}
{"id": "3010328", "revid": "123352428", "url": "https://it.wikipedia.org/wiki?curid=3010328", "title": "Severin L\u00fcthi", "text": " Allena Roger Federer e la squadra svizzera di Coppa Davis.\nBiografia.\nIl suo miglior piazzamento in singolare corrisponde alla 622\u00aa posizione mondiale, raggiunta il 23 ottobre 1995. Meglio nel doppio, in cui, il 25 novembre 1996, lo svizzero raggiunse la 448\u00aa posizione mondiale. Allenatore della squadra svizzera di Coppa Davis a partire dal 2005, dal 2007 \u00e8 l'allenatore di Roger Federer."}
{"id": "3010335", "revid": "638792", "url": "https://it.wikipedia.org/wiki?curid=3010335", "title": "Yui Uehara", "text": ""}
{"id": "3010339", "revid": "1568601", "url": "https://it.wikipedia.org/wiki?curid=3010339", "title": "Chearoco", "text": "Il Chearoco (aymara Ch'iyar Juqhu) \u00e8 una montagna alta 6127 metri e si trova in Bolivia, nel dipartimento di La Paz."}
{"id": "3010340", "revid": "1039155", "url": "https://it.wikipedia.org/wiki?curid=3010340", "title": "Episodi di Yu Yu Hakusho", "text": "La serie animata Yu Yu Hakusho (inizialmente intitolata in Italia solo \"Yu Yu\", e pubblicata da DeAgostini col titolo \"Yu Yu Hakusho - Ghost Files\"), ispirata al manga \"Yu degli spettri\" e prodotta nel 1992 da Studio Pierrot conta di 112 episodi trasmessi in Giappone su Fuji Television a partire dal 10 ottobre 1992. La serie \u00e8 divisa in quattro archi narrativi e le ultime due si intersecano nel momento in cui finisce quella di Sensui e comincia quella dei tre re (episodi 92-94).\nIn Italia i primi due archi narrativi sono stati trasmessi in prima TV su LA7 dal 25 giugno 2001, mentre il terzo e il quarto sono stati trasmessi (in seguito alle repliche dei primi due) su MTV dal 1\u00ba febbraio 2006."}
{"id": "3010341", "revid": "761195", "url": "https://it.wikipedia.org/wiki?curid=3010341", "title": "Sumiko Kobayashi", "text": ""}
{"id": "3010343", "revid": "110157", "url": "https://it.wikipedia.org/wiki?curid=3010343", "title": "XBP1", "text": "XBP1 (X-box binding protein 1, nota anche come XBP2 e TREB5) \u00e8 una proteina codificata in \"Homo sapiens\" dal gene omonimo, situato sul cromosoma 22 (22q12.1). \u00c8 un fattore di trascrizione implicato nei meccanismi di risposta allo stress cellulare (\"unfolded protein response\", UPR) e nel funzionamento del sistema immunitario.\nIl pathway di IRE1 e la \"unfolded protein response\".\nXBP1 \u00e8 un componente fondamentale del pathway di IRE1 (\"inositol-requiring enzyme 1\"), uno dei tre meccanismi principali (con i pathway di PERK e di ATF6) con cui la cellula risponde allo stress proteotossico del reticolo endoplasmatico (RE). Esso \u00e8 innescato dal superamento del livello di soglia fisiologicamente tollerato di concentrazione di proteine un- o mis-folded all'interno del RE \u2013 a cui \u00e8 capace di far fronte lo chaperone molecolare BiP.\nQuando tale livello viene superato, il sensore IRE1 \u2013 proteina integrale della membrana del RE \u2013 dimerizza e si autofosforila, attivando il proprio dominio endoribonucleasico presente sul lato citosolico. All'interno del citoplasma \u00e8 ubiquitariamente presente l'mRNA \"unspliced\" di XBP1 (uXBP1) \u2014 che \u00e8 tradotto nella proteina uXBP1 \u2014; su di esso agisce specificamente l'endonucleasi IRE1, andando ad effettuare un \"unconventional splicing\" che, con l'excisione di 26 nucleotidi (una cifra che non \u00e8 multiplo di 3), produce un mRNA \"spliced\" (sXBP1) che, tradotto, d\u00e0 luogo a una proteina differente, a motivo del \"frameshift\" a livello del codice genetico in fase di traduzione.\nLa proteina sXBP1 agisce come fattore di trascrizione, e promuove in particolare l'espressione di geni che potenziano la degradazione proteica e l'UPR \u2014 mentre la sua versione \"unspliced\", uXBP1, con parziale omologia di sequenza, lega gli stessi promotori (attraverso un dominio DNA binding contenente un leucine zipper, presente sull'N-terminale della proteina), ma non attiva la trascrizione dei loro geni (esercitando dunque azione inibitoria)."}
{"id": "3010344", "revid": "149727", "url": "https://it.wikipedia.org/wiki?curid=3010344", "title": "Genzien", "text": ""}
{"id": "3010345", "revid": "149727", "url": "https://it.wikipedia.org/wiki?curid=3010345", "title": "Gestien", "text": ""}
{"id": "3010346", "revid": "149727", "url": "https://it.wikipedia.org/wiki?curid=3010346", "title": "Ritzleben", "text": ""}
{"id": "3010347", "revid": "110996000", "url": "https://it.wikipedia.org/wiki?curid=3010347", "title": "Enrico Carli", "text": "Vita.\nDopo essersi laureato a Milano nel 1867, si trasfer\u00ec a Verona dove, alla fine del 1872, fu nominato membro effettivo dell\"'Accademia di Agriicoltura, Scienze e Lettere\".\nFu, in seguito, contattato dal sindaco Giulio Camuzzoni per studiare un progetto per la costruzione di un canale industriale che servisse a dotare di forza motrice la nascente industria veronese. L'opera vide la sua conclusione nel 1885.\nA Verona, si occup\u00f2 inoltre di numerose opere di ingegneria e architettura, e in particolare nel 1878, present\u00f2 un progetto per una \"colonia agricola per alienati mentali\" da edificarsi a San Giacomo in Tomba. Il manicomio fu inaugurato nel 1880 e in seguito ampliato sempre su progetti di Carli.\nA seguito dell'inondazione di Verona del 1882, Carli vinse il concorso per la costruzione dei muraglioni dell'Adige e dell'acquedotto veronese che entr\u00f2 in funzione nel 1886. Due anni dopo si occup\u00f2 anche dell'acquedotto di Mantova.\nNel 1890 torn\u00f2 a Milano per realizzare un canale di derivazione dell'Adda a Paderno. In Lombardia continu\u00f2 ad occuparsi di opere idrauliche, fino alla sua morte, avvenuta nel 1898. Fu tumulato nel cimitero del comune natio Tremezzo, sul Lago di Como, nell'edicola familiare."}
{"id": "3010348", "revid": "149727", "url": "https://it.wikipedia.org/wiki?curid=3010348", "title": "L\u00fcbbars", "text": ""}
{"id": "3010349", "revid": "767487", "url": "https://it.wikipedia.org/wiki?curid=3010349", "title": "And Everything is Going Fine", "text": "And Everything is Going Fine \u00e8 un film del 2010 diretto da Steven Soderbergh.\nPresentato in anteprima mondiale al Slamdance Film Festival, il documentario ripercorre la vita e i monologhi dell'attore e commediografo Spalding Gray."}
{"id": "3010350", "revid": "729019", "url": "https://it.wikipedia.org/wiki?curid=3010350", "title": "Castello di Eckartsau", "text": "Il castello di Eckartsau (in lingua tedesca \"Schloss Eckartsau\") \u00e8 un castello austriaco, situato nella Bassa Austria presso l'area del Marchfeld.\nStoria.\nIl castello originale era una fortezza circondata da un fossato con acqua ed era di propriet\u00e0 della famiglia Eckartsau gi\u00e0 nel XIII secolo, ampliato successivamente con l'acquisto di molte delle terre circostanti la struttura fortificata. L'importanza della famiglia si manifest\u00f2 quando un membro di questa famiglia ebbe il privilegio di poter costruire una tomba per la propria famiglia nella chiesa conventuale di Vienna.\nKonrad von Eckartsau fu tra i principali sostenitori della presa di potere del duca Alberto V d'Asburgo e in particolare lo sostenne economicamente.\nLa famiglia von Eckartsau si estinse con Wilhelm von Eckartsau, ultimo maschio della progenie, il quale ebbe una figlia, Appolonia, che eredit\u00f2 il castello nel 1507 ed alla di lei morte esso pass\u00f2 al barone Georg von Teuffel. Nel 1720 la propriet\u00e0 pass\u00f2 alla famiglia Kinsky che, su base di un progetto di Josef Emanuel Fischer von Erlach (figlio del celebre Johann Bernhard Fischer von Erlach), fece ampliare la struttura trasformandola in uno sfarzoso palazzo di caccia barocco.\nNel 1760 l'Imperatore Francesco I di Lorena, marito di Maria Teresa, acquist\u00f2 il castello e lo un\u00ec al patrimonio della famiglia imperiale austriaca. Nel 1797 il complesso pass\u00f2 al nipote Francesco II che lo ristruttur\u00f2 ulteriormente.\nDopo la morte di Maria Teresa nel 1780 il castello si trovava comunque caduto piuttosto in disuso ed alcune sue parti erano state demolite. Fu l'arciduca Francesco Ferdinando d'Austria, tra il 1896 ed il 1897 ad interessarsi ad un progetto di recupero del disegno originario facendo ricostruire fedelmente alcune parti mancanti della struttura. Il parco venne progettato in questa stessa epoca: nel 1912 l'arciduca fece arrivare direttamente dal palazzo Harrach di Vienna una grande scalinata in pietra bianca che ancora oggi qui si trova.\nIl castello acquis\u00ec nuova rilevanza con l'Imperatore Carlo I d'Austria che, assieme alla propria famiglia, trascorse qui alcuni anni come residenza estiva. Qui egli ricevette, il 13 novembre 1918 una delegazione ungherese con la quale, di fatto, rinunciava al trono d'Ungheria e sempre da qui la famiglia si mosse il 23 marzo 1919 alla volta della Svizzera ove rimase in esilio.\nNel 1919 il palazzo \u00e8 divenuto di propriet\u00e0 della Repubblica Austriaca ed il parco \u00e8 entrato a far parte del parco nazionale del Danubio ed \u00e8 oggi gestito dall'ente forestale federale austriaco."}
{"id": "3010352", "revid": "149727", "url": "https://it.wikipedia.org/wiki?curid=3010352", "title": "Lohne", "text": ""}
{"id": "3010354", "revid": "287204", "url": "https://it.wikipedia.org/wiki?curid=3010354", "title": "Austin (Minnesota)", "text": "Austin \u00e8 una citt\u00e0 degli Stati Uniti d'America, capoluogo della Contea di Mower, nello Stato del Minnesota. La citt\u00e0 fu fondata nel 1853 e nel censimento del 2010 contava 24.718 abitanti."}
{"id": "3010355", "revid": "599013", "url": "https://it.wikipedia.org/wiki?curid=3010355", "title": "Zehren", "text": ""}
{"id": "3010356", "revid": "149727", "url": "https://it.wikipedia.org/wiki?curid=3010356", "title": "Kerkuhn", "text": ""}
{"id": "3010362", "revid": "287204", "url": "https://it.wikipedia.org/wiki?curid=3010362", "title": "Il ragno (romanzo)", "text": "Il ragno \u00e8 un romanzo poliziesco dello scrittore statunitense Michael Connelly pubblicato nel 1999.\nSi tratta del sesto libro della serie avente come protagonista il detective Harry Bosch.\nTitolo.\nIl titolo del libro deriva dalla pagina iniziale di un sito web, che verr\u00e0 esaminato durante le indagini, dove compare un ragno che, tessendo una ragnatela, d\u00e0 forma alla pagina stessa.\nTrama.\nIl detective Harry Bosch deve indagare sull'omicidio di uno degli avvocati pi\u00f9 importanti e famosi della citt\u00e0 di Los Angeles: \"Howard Elias\". L'uomo \u00e8 particolarmente noto per le sue cause contro il Dipartimento di Polizia che molte volte l'hanno portato ad essere odiato dagli stessi agenti, ma al contrario molto amato dalla comunit\u00e0 afroamericana che lo vede come un proprio paladino.\nInizialmente si cerca il colpevole tra gli appartenenti al dipartimento, in particolare tra quelli della DRO, il Dipartimento Rapine-Omicidi. Un susseguirsi di vicende indurranno il detective Bosch e la squadra creata appositamente per la risoluzione del caso, a riportare a galla l'omicidio di una bambina: la figlia di uno dei pi\u00f9 importanti e potenti venditori di automobili della citt\u00e0. Si ritrover\u00e0 sorprendentemente a lottare e ad indagare contro crimini orribili come la pedofilia."}
{"id": "3010363", "revid": "149727", "url": "https://it.wikipedia.org/wiki?curid=3010363", "title": "Friedrichsmilde", "text": ""}
{"id": "3010364", "revid": "149727", "url": "https://it.wikipedia.org/wiki?curid=3010364", "title": "Zie\u00dfau", "text": ""}
{"id": "3010367", "revid": "149727", "url": "https://it.wikipedia.org/wiki?curid=3010367", "title": "Z\u00fchlen", "text": ""}
{"id": "3010369", "revid": "761195", "url": "https://it.wikipedia.org/wiki?curid=3010369", "title": "Jirokichi Suzuki", "text": ""}
{"id": "3010374", "revid": "2111283", "url": "https://it.wikipedia.org/wiki?curid=3010374", "title": "Monte di Stagno", "text": "Il monte di Stagno \u00e8 una montagna dell'Appennino tosco-emiliano, alta 1213 metri e situata nel comune di Camugnano, nella citt\u00e0 metropolitana di Bologna, a poca distanza dal confine tra Emilia-Romagna e Toscana. Sorge tra i vicini monte Calvi (a sud) e L'Alpe (a nord). Sulla carta IGM \u00e8 riportato solo come un punto quotato 1213 metri circa a mezza strada tra questi ultimi due monti.\nDal monte di Stagno nasce il rio Malsacco che, solcandone il versante occidentale, si getta nel lago di Suviana."}
{"id": "3010375", "revid": "767487", "url": "https://it.wikipedia.org/wiki?curid=3010375", "title": "Campionato italiano indoor maschile di pallanuoto 1955", "text": "Il campionato italiano indoor 1955 \u00e8 stata la 1\u00aa edizione del campionato italiano indoor maschile di pallanuoto. Il torneo fu disputato da undici squadre, inizialmente divise in tre gironi, dei quali si qualificavano le prime due squadre. Le sei squadre che accederono alla fase finale, cinque a causa del ritiro della Pro Recco, si affrontarono in un girone unico giocatosi dal 17 al 19 maggio 1955."}
{"id": "3010377", "revid": "729019", "url": "https://it.wikipedia.org/wiki?curid=3010377", "title": "Andreas Tunkler", "text": "Fu famoso per le sue pubblicazioni di scienza delle fortificazioni e per l'attivit\u00e0 di insegnamento all'Accademia del Genio Militare di Klosterbruck a Znaim in Moravia. Diresse la costruzione delle fortificazioni esterne alla cinta muraria di Verona succedendo a Franz von Scholl.\nOnorificenze.\nFonte"}
{"id": "3010378", "revid": "297059", "url": "https://it.wikipedia.org/wiki?curid=3010378", "title": "Andreas Tunkler von Treuimfeld", "text": ""}
{"id": "3010379", "revid": "1154737", "url": "https://it.wikipedia.org/wiki?curid=3010379", "title": "L'Alpe (monte)", "text": "L'Alpe \u00e8 una montagna dell'Appennino tosco-emiliano, alta 1183 metri. Si trova nel territorio del comune di Camugnano, in provincia di Bologna, a poca distanza dal confine tra Toscana ed Emilia-Romagna. Appartiene allo stesso gruppo montuoso cui appartengono i pi\u00f9 meridionali monte Calvi e monte di Stagno.\nLa cima de L'Alpe \u00e8 brulla, come lo sono quelle delle limitrofe alture suddette; le pendici occidentali si concludono sul lago di Suviana."}
{"id": "3010381", "revid": "729019", "url": "https://it.wikipedia.org/wiki?curid=3010381", "title": "Castello di Mayerling", "text": "Il castello di Mayerling (in lingua tedesca Schloss Mayerling) \u00e8 stato sino al 1889 una residenza di caccia imperiale situata nella Bassa Austria, presso Alland, a sud-est di Vienna. Oggi ospita un convento.\nStoria.\nNel 1550 il castello fu registrato per la prima volta come possedimento dell'abbazia di Heiligenkreuz. Dopo la dissoluzione delle strutture ecclesiastiche di fine Settecento, la struttura fu acquistata da un privato ma lasciata pressoch\u00e9 inutilizzata sino al 1886 quando lo stabile fu acquistato dal principe ereditario Rodolfo d'Asburgo-Lorena il quale era intenzionato a farne una residenza di caccia.\nNella notte del 30 gennaio 1889 l'arciduca Rodolfo si tolse qui la vita insieme all'amante, la baronessa Maria Vetsera. Francesco Giuseppe, il padre di Rodolfo, sconvolto e addolorato, fece dell'ultima residenza del figlio un tempio a lui dedicato. Il luogo ove si trovava la camera da letto di Rodolfo venne abbattuto per fare spazio ad una chiesa che venne aggiunta sul retro dell'edificio, nel luogo esatto dove i due giovani si tolsero la vita. Dopo aver fatto effettuare queste modifiche, Francesco Giuseppe affid\u00f2 la residenza alle Carmelitane le quali ebbero l'ordine di custodire il monastero.\nContrariamente alla sua volont\u00e0, Rodolfo fu sepolto nella cripta imperiale a Vienna, mentre l'amante Maria Vetsera fu tumulata proprio nel cimitero accanto alla chiesa del castello."}
{"id": "3010382", "revid": "125955710", "url": "https://it.wikipedia.org/wiki?curid=3010382", "title": "Discografia di Anna Tatangelo", "text": "Questa voce contiene la discografia completa della cantante italiana Anna Tatangelo. \nNel corso della sua carriera la cantante ha pubblicato 8 album , 1 raccolta, 43 singoli, 30 videoclip musicali e 4 colonne sonore.\nPresenta otto partecipazioni al \"Festival di Sanremo\" , conquistando una vittoria nella categoria \"giovani\" nel 2002 con il brano \"Doppiamente fragili\" ed una nel 2006 con \"Essere una donna.\"\nHa inciso pi\u00f9 di novanta canzoni.\nHa venduto 1,6 milioni copie dei suoi dischi e ha ricevuto una ventina di certificazioni tra dischi tra platino e oro.\nHa inoltre inciso delle cover di successo, come ad esempio \"Dio come ti amo, Mamma, Anna verr\u00e0\", \"Tu s\u00ec na cosa grande\" e tante altre.\nHa vinto numerosi concorsi musicali.\nHa partecipato tre volte al Summer Festival con \"Muchacha, Inafferrabile\" e \"Chiedere scusa.\"\nHa ricevuto il premio \"Dieci anni di Battiti Live\" da Radionorba.\nHa vinto L'Accademia di Sanremo nel 2001 con \"L'angelo\" di Syria.\nHa vinto il \"Premio Mia Martini \"Giovani\"\", un \"Venice Music Award\" e un Wind Music Award.\nLa cantante, oltre all'Italia, \u00e8 entrata nelle classifiche di Svizzera, Sud America e tanti altri Paesi.\nPartecipazioni.\nDi seguito sono elencate le pubblicazioni in cui Anna Tatangelo ha partecipato almeno con un brano."}
{"id": "3010384", "revid": "991694", "url": "https://it.wikipedia.org/wiki?curid=3010384", "title": "Makoto Kyogoku", "text": ""}
{"id": "3010386", "revid": "1442080", "url": "https://it.wikipedia.org/wiki?curid=3010386", "title": "The Jersey International 2010 - Singolare", "text": "Il singolare del The Jersey International 2010 \u00e8 stato un torneo di tennis facente parte dell'ATP Challenger Tour 2010.\nDaniel Evans era il detentore del torneo, ma ha perso con Tobias Kamke al primo turno.\nJan Hernych ha sconfitto 7\u201363, 6\u20134 il suo connazionale Jan Min\u00e1\u0159 in finale."}
{"id": "3010387", "revid": "991694", "url": "https://it.wikipedia.org/wiki?curid=3010387", "title": "Azusa Enomoto", "text": ""}
{"id": "3010389", "revid": "1543377", "url": "https://it.wikipedia.org/wiki?curid=3010389", "title": "Will You Dance with Me", "text": "Will You Dance with Me \u00e8 il singolo d'esordio della cantante statunitense Julianne Hough."}
{"id": "3010390", "revid": "599013", "url": "https://it.wikipedia.org/wiki?curid=3010390", "title": "Repeat Repeat", "text": "Repeat Repeat \u00e8 il terzo album di Peter Baumann, pubblicato nel 1981 dalla Virgin.\nIl disco.\n\"Repeat Repeat\" \u00e8 l'album che segna un cambio di direzione totale nella musica di Baumann: si discosta del tutto dalle sperimentazioni dei Tangerine Dream e di \"Romance '76\" dalle melodie strumentali di \"Trans Harmonic Nights\", nel tentativo di sfruttare il successo della new wave, il cui fenomeno aveva cominciato ad espandersi. Quest'album \u00e8 infatti una raccolta di canzoni pop-elettroniche che nulla hanno in comune con le composizioni precedenti, seguono interamente la forma-canzone e sono tutte cantate dallo stesso Baumann. Nonostante il tentativo, il successo dell'album fu molto limitato; Baumann tent\u00f2 una strada simile con il successivo \"Strangers in the Night\", senza per\u00f2 ottenere riscontro commerciale. Per contro, molti critici e i vecchi fan hanno accolto molto negativamente questa svolta pop di colui che veniva considerato da molti l'anima sperimentale dei Tangerine Dream.\nDell'album, come dei precedenti due lavori, esiste una sola edizione in CD, edita nel 1990 e ritirata poco dopo dal mercato. Per questo e poich\u00e9 l'album non \u00e8 mai stato rimasterizzato, \u00e8 oggi estremamente difficile trovarlo se non nell'edizione in vinile."}
{"id": "3010393", "revid": "1543377", "url": "https://it.wikipedia.org/wiki?curid=3010393", "title": "That Song in My Head", "text": "That Song in My Head \u00e8 un brano musicale della cantante country statunitense Julianne Hough, scelto come primo singolo promozionale dal suo album d'esordio."}
{"id": "3010394", "revid": "1318658", "url": "https://it.wikipedia.org/wiki?curid=3010394", "title": "Monastero di Moldovi\u021ba", "text": "Il monastero di Moldovi\u021ba (in rumeno \"M\u00e2n\u0103stirea Moldovi\u021ba\") \u00e8 un monastero ortodosso situato nel comune di Vatra Moldovi\u021bei, nel Distretto di Suceava, in Romania. Il monastero Moldovi\u021ba fu costruito nel 1532 da Petru Rare\u0219, figlio illegittimo di Stefano il Grande (in rumeno: \"\u0218tefan cel Mare\"). Esso venne costruito come barriera protettiva contro i conquistatori musulmani dell'Impero ottomano, provenienti da est.\nStoria.\nStefano il Grande, re di Romania dal 1457 fino alla sua morte avvenuta nel 1504, combatt\u00e9 36 battaglie contro l'Impero ottomano, vincendone 34. Egli era molto religioso e costru\u00ec chiese dopo molte delle sue vittorie. Il suo figlio illegittimo, Petru Rare\u0219, che regn\u00f2 sulla Romania dal 1527 al 1538 e ancora dal 1541 al 1546, promosse una nuova visione per le chiese della Bucovina. Egli commission\u00f2 a numerosi artisti di decorare le pareti interne ed esterne delle chiese con affreschi (ritratti di santi e profeti, scene dalla vita di Ges\u00f9).\nQuelli meglio conservati sono i monasteri delle citt\u00e0 di Sucevi\u021ba, Moldovi\u021ba, Vorone\u021b, Humor, Suceava, P\u0103tr\u0103u\u021bi e Probota. Sette di essi\u2014compreso il monastero di Moldovi\u021ba\u2014sono stati inseriti dall'UNESCO nella lista dei Patrimoni dell'umanit\u00e0 nel 1993.\nAffreschi.\nQuesto monastero, costruito dal Voivoda Petru Rare\u015f, \u00e8 uno dei cinque monasteri siti nel nord della Moldavia con affreschi dipinti sulle pareti esterne. Suor Maika, che visse nel monastero per pi\u00f9 di cinquant'anni, diceva che essi erano \"le sacre scritture a colori\".\nGli affreschi del monastero di Moldovi\u021ba furono dipinti da Toma di Suceava nel 1537. Essi sono dipinti nella tonalit\u00e0 del giallo e sono in buono stato di conservazione. Le predominanti scene in giallo e blu, sulle pareti esterne, rappresentano temi ricorrenti dell'arte cristiana ortodossa: una processione di santi porta sulle spalle la Vergine in trono con il Bambino, si trova sulla finestre orientale; \"L'albero di Ges\u00f9\", nascente da un reclinato Ges\u00f9 alla base del muro in cui sono rappresentati gli antenati di Cristo attorno alla Sacra Famiglia mentre l'\"Assedio di Costantinopoli\", ricorda l'intervento della Vergine a salvare la citt\u00e0 di Costantinopoli dall'attacco persiano dell'anno 626.\nDelle alte arcate danno sul portico aperto verso l'esterno e la luce del giorno. All'interno di essa, \"Il Giudizio Universale\" copre l'intera superficie della parete ovest, con il suo fiume di fuoco e la sua raffigurazione del mare che restituisce i suoi morti. Moldovi\u021ba e Humor sono le ultime chiese costruite con un portico aperto, un luogo nascosto al di sopra della cripta, e con finestre e porte in stile gotico.\nCuriosit\u00e0.\nIl monastero di Moldovi\u021ba venne rappresentato su di un francobollo emesso dalle poste rumene nel 1968."}
{"id": "3010397", "revid": "1543377", "url": "https://it.wikipedia.org/wiki?curid=3010397", "title": "My Hallelujah Song", "text": "My Hallelujah Song \u00e8 un brano musicale della cantante country statunitense Julianne Hough, scelto come secondo ed ultimo singolo promozionale dal suo album d'esordio."}
{"id": "3010399", "revid": "287204", "url": "https://it.wikipedia.org/wiki?curid=3010399", "title": "Serie A 1985 (calcio femminile)", "text": "L'edizione 1985 \u00e8 stata la diciottesima edizione del campionato italiano di Serie A femminile di calcio. \u00c8 stato l'ultimo campionato femminile disputato nell'arco dell'anno solare.\nLa Sanitas Trani 80 ha conquistato il suo secondo scudetto consecutivo. Il titolo di capocannoniere della Serie A \u00e8 andato a Carolina Morace, calciatrice della ROI Lazio, autrice di 27 gol. Sono retrocessi in Serie B il Foggia e il Giugliano. Il Latina ha in seguito rinunciato al campionato di Serie A e ha cessato l'attivit\u00e0 sportiva, cos\u00ec che tutte le calciatrici sono risultate svincolate. A completamento organico \u00e8 stato riammesso in Serie A il Giugliano.\nStagione.\nNovit\u00e0.\nAl termine della stagione 1984 il Tigullio Genova \u00e8 stato retrocesso in Serie B. Sono stati promossi la Juve Piemonte, il Gorgonzola e il Foggia, vincitori dei tre gironi della Serie B 1984. In seguito, il Gorgonzola ha rinunciato ad iscriversi in Serie A a causa di forza maggiore e hai poi ottenuto l'ammissione al campionato di Serie C.\nAvvengono inoltre i seguenti cambi di denominazione:\nFormato.\nLe 13 squadre partecipanti si affrontano in un girone all'italiana con partite di andata e ritorno per un totale di 26 giornate con due turni di riposo totali per ciascuna squadra. Le ultime due classificate retrocedono in Serie B.\nClassifica finale.\nLegenda:\nNote:"}
{"id": "3010407", "revid": "379502", "url": "https://it.wikipedia.org/wiki?curid=3010407", "title": "Bartolom\u00e9 de la Cueva de Albuquerque", "text": ""}
{"id": "3010410", "revid": "767487", "url": "https://it.wikipedia.org/wiki?curid=3010410", "title": "FA Cup 1913-1914", "text": "La FA Cup 1913-1914 fu la quarantatreesima edizione del torneo calcistico pi\u00f9 vecchio del mondo. Vinse per la prima volta il Burnley."}
{"id": "3010415", "revid": "104458", "url": "https://it.wikipedia.org/wiki?curid=3010415", "title": "Guenther Mader", "text": ""}
{"id": "3010417", "revid": "486946", "url": "https://it.wikipedia.org/wiki?curid=3010417", "title": "Territori meridionali francesi", "text": ""}
{"id": "3010421", "revid": "486946", "url": "https://it.wikipedia.org/wiki?curid=3010421", "title": "Team ISD-Neri", "text": ""}
{"id": "3010432", "revid": "287204", "url": "https://it.wikipedia.org/wiki?curid=3010432", "title": "Strangers in the Night (Peter Baumann)", "text": "Strangers in the Night \u00e8 il quarto ed ultimo album di Peter Baumann, pubblicato nel 1983 dalla Arista Records.\nIl disco.\nL'album \u00e8 un secondo tentativo, dopo il precedente \"Repeat Repeat\", di ottenere successo commerciale con brani di musica pop-elettronica. Questa volta lo stile \u00e8 pi\u00f9 vicino alle sonorit\u00e0 della disco music, fenomeno caratterizzante degli anni ottanta. La \"title-track\" \u00e8 una cover dell'omonima canzone resa famosa da Frank Sinatra nel 1966, qui riarrangiata in chiave synthpop. Anche in questo disco le tracce sono tutte cantate, ma a differenza del precedente, non \u00e8 Baumann a cantare, ma il cantante Eli Holland. Come accaduto per \"Repeat Repeat\", il ricercato successo commerciale non arriv\u00f2, e dopo la pubblicazione di quest'album Baumann decise di chiudere la carriera da musicista per dedicarsi interamente alla Private Music, casa discografica che verr\u00e0 da lui fondata un anno dopo la pubblicazione dell'album.\nA causa dello scarso successo commerciale, non venne mai pubblicata una versione in CD dell'album. Pertanto oggi \u00e8 rintracciabile esclusivamente nella versione in vinile."}
{"id": "3010434", "revid": "729019", "url": "https://it.wikipedia.org/wiki?curid=3010434", "title": "Gotha Go 150", "text": "Il Gotha Go 150 era un aereo da turismo bimotore, biposto e monoplano ad ala bassa, realizzato dall'azienda tedesca Gothaer Waggonfabrik nella seconda parte degli anni trenta.\nBench\u00e9 il modello fosse destinato ufficialmente al mercato civile venne utilizzato in ambito militare come aereo da addestramento e da collegamento nel periodo prebellico.\nStoria del progetto.\nTra il 1937 ed il 1938 il Reichsluftfahrtministerium (RLM) emise una specifica per la fornitura di un nuovo aereo da addestramento bimotore da destinare alle scuole di volo dei Nationalsozialistisches Fliegerkorps (NSFK). La Gothaer Waggonfabrik, che con il Go 145 era gi\u00e0 riuscita ad aggiudicarsi una fornitura precedente per un modello monomotore, decise di sviluppare un nuovo modello per concorrere all'appalto.\nSviluppo.\nLo sviluppo del nuovo modello, al quale venne assegnata la designazione RLM Go 150, venne affidato all'ingegnere Albert Kalkert, legato all'azienda dalla ripresa del settore aeronautico che ne assunse la direzione del gruppo di progettazione.\nL'impostazione del Go 150 era classica; monoplano bimotore ad ala bassa con carrello d'atterraggio fisso e cabina di pilotaggio chiusa.\nIl prototipo venne portato in volo per la prima volta nel 1937 con buoni risultati, cosa che determin\u00f2 l'avvio della produzione in serie. Le esigenze di produzione a scopo bellico del periodo relegarono per\u00f2 ad un ruolo secondario la produzione del modello, il quale venne realizzato solamente in dieci esemplari oltre ai due prototipi iniziali.\nImpiego operativo.\nBench\u00e9 il modello fosse destinato ufficialmente al mercato civile, il Go 150 venne utilizzato prima nelle scuole di volo dell'NSFK, istituzione governativa paramilitare che di fatto preparava i futuri piloti militari destinati alla Luftwaffe, poi dalla stessa Luftwaffe, pur mantenendo i codici identificativi civili, nel ruolo di aereo da collegamento, rimanendo in servizio fino al 1940, anno in cui vennero radiati.\nPrimati raggiunti.\nLe buone caratteristiche di volo suggerirono di poter puntare ad una serie di primati rilasciati dal F\u00e9d\u00e9ration A\u00e9ronautique Internationale (FAI) per velivoli della categoria. In quest'ambito, nel luglio 1939, riusc\u00ec a conquistare il record di altitudine raggiungendo la quota di 8\u00a0048\u00a0m."}
{"id": "3010443", "revid": "1310927", "url": "https://it.wikipedia.org/wiki?curid=3010443", "title": "Futbol'ny Klub Tarpeda-BelAZ \u017dodzina", "text": "Il Futbol'ny Klub Tarpeda-BelAZ \u017dodzina (in bielorusso: \u0424\u0443\u0442\u0431\u043e\u043b\u044c\u043d\u044b \u041a\u043b\u0443\u0431 \u0422\u0430\u0440\u043f\u0435\u0434\u0430-\u0411\u0435\u043b\u0410\u0417 \u0416\u043e\u0434\u0437\u0456\u043d\u0430; ; traslitterazione anglosassone: Torpedo-BelAZ Zhodino) \u00e8 una societ\u00e0 calcistica bielorussa con sede nella citt\u00e0 di \u017dodzina. Disputa la massima divisione del campionato di calcio bielorusso e gioca le partite interne nel piccolo impianto dello Stadio Torpedo ( posti).\nStoria.\nFra gli anni '70 e '80 del XX secolo ha avuto il suo periodo di maggior splendore con la vittoria di 4 titoli nazionali.\nNel 2016 ha vinto la Coppa di Bielorussia per la prima volta nella sua storia, battendo in finale ai tiri di rigore il BAT\u0116.\nNegli anni duemiladieci si mantiene costantemente nella massima divisione con discreti piazzamenti. Nel 2018 ha concluso il campionato di Vy\u0161\u0117j\u0161aja Liha al quinto posto."}
{"id": "3010445", "revid": "339392", "url": "https://it.wikipedia.org/wiki?curid=3010445", "title": "FC Torpedo Zhodino", "text": ""}
{"id": "3010449", "revid": "21880", "url": "https://it.wikipedia.org/wiki?curid=3010449", "title": "Jean-Baptiste Bory de Saint-Vincent", "text": ""}
{"id": "3010450", "revid": "219355", "url": "https://it.wikipedia.org/wiki?curid=3010450", "title": "Estere dietilico dell'acido malonico", "text": ""}
{"id": "3010457", "revid": "1543377", "url": "https://it.wikipedia.org/wiki?curid=3010457", "title": "Ferrari 250 GT California", "text": "La Ferrari 250 GT California \u00e8 un'autovettura sportiva a due posti costruita dalla casa automobilistica italiana Ferrari dal 1957 al 1963. Fu fabbricata in due serie, una prima denominata \u201c\"passo lungo\"\u201d chiamata anche \"LWB\" (\"Long Wheel Base\") e realizzata dal 1958 al 1960 (con un prototipo costruito nel 1957), ed una seconda a \u201c\"passo corto\"\u201d chiamata anche \"SWB\" (\"Short Wheel Base\"), prodotta dal 1960 al 1963, con l'ultimo esemplare finito all'inizio di quest'ultimo anno.\nProfilo e contesto.\nNascita e sviluppo.\nGli Stati Uniti d'America erano divenuti un mercato di grande interesse per la Ferrari, soprattutto grazie alla reputazione di affermate vetture sportive prodotte dalla casa di Maranello, ed al lavoro di Luigi Chinetti, importatore della stessa. L'idea di proporre un modello studiato per il mercato statunitense fu di John Von Neumann, fiduciario della West Coast, che propose a Chinetti una serie di vetture adeguate al mercato americano. Chinetti fece propria l'idea e persuase Enzo Ferrari. Il proposito ebbe dunque seguito, con la produzione di 106 esemplari, di cui nove interamente in alluminio.\nLa parola \u201cspider\u201d nella denominazione che fu data originariamente alla vettura \u00e8 improprio, infatti il modello \u00e8 pi\u00f9 una cabriolet con tettuccio ripiegabile. La 250 GT California ebbe origine dalle berlinette di quegli anni, dove rappresentava la versione aperta. Il nome \u201cspyder\u201d le fu dato per distinguerla dalle altre cabriolet, che erano in produzione in concomitanza con il modello, ma nascevano dalle 250 GT Coup\u00e9 stradali.\nTecnica e meccanica.\nLa carrozzeria fu progettata e costruita da Scaglietti per entrambe le serie. Fu costruita in lamiere d'acciaio, tranne per le portiere ed il cofano, che erano in alluminio. Nove esemplari furono per\u00f2 fabbricati totalmente in alluminio, sempre prodotti dalla Scaglietti.\nLa 250 GT California fu fabbricata sulle stesse linee produttive delle berlinette, e condivideva con queste ultime le sospensioni, i freni e lo sterzo. Gli esemplari fabbricati avevano la guida a sinistra. Sugli ultimi modelli prodotti della prima serie furono introdotti i freni a disco sulle ruote, in sostituzione dei freni a tamburo. Le vetture della serie a \u201cpasso corto\u201d erano piuttosto somiglianti alle \u201cpasso lungo\u201d, tranne che per il passo del telaio, che era lungo 2400 mm invece di 2600.\nI primi esemplari della prima serie avevano in dotazione un motore V12 da 3 litri di cilindrata, che fu sviluppato e migliorato durante gli anni. La distribuzione era a monoalbero per bancata di cilindri, con candele comprese nella \u201cV\u201d del propulsore. In un primo momento l'accensione era costituita da una bobina d'accensione e singolo distributore, successivamente cambiata in una doppia bobina e relativo distributore. I modelli di transizione tra le due serie avevano invece le candele esterne alla \u201cV\u201d del motore, con sistema di distribuzione doppio, ed un impianto d'alimentazione con carburatori potenziati. Le ultime vetture della seconda serie conservavano il sistema di alimentazione con questa ultima soluzione e le candele esterne alla \u201cV\u201d del motore.\nLe competizioni.\nAlcuni esemplari della \u201c250 California\u201d parteciparono a competizioni, con il motore interessato ad un'evoluzione che port\u00f2 ad importanti sviluppi tecnici. Il miglior risultato fu il quinto posto alla 24 Ore di Le Mans del 1959 con alla guida Bob Grossman e Fernand Tavano. Quest'ultimo esemplare partecip\u00f2 anche ad altre gare negli Stati Uniti d'America ed ottenne buoni risultati.\nCaratteristiche tecniche.\nIl motore era anteriore longitudinale con architettura V12 di 60\u00b0. L'alesaggio e la corsa erano rispettivamente di 73 e 58,8 mm, mentre la cilindrata era di 2953,21 cm\u00b3. Il rapporto di compressione era di 8,5:1 nella prima serie a passo lungo del 1957 e 9,2:1 nella seconda serie a passo corto del 1960, con una potenza massima erogata di 240 CV nella serie a passo lungo e 280 CV nella serie a passo corto a 7000 giri al minuto. La distribuzione era a monoalbero con due valvole per cilindro. L'alimentazione era fornita da tre carburatori di marca Weber modello 36 DCL. L'accensione poteva essere singola o doppia, a seconda dei modelli, e con due spinterogeni. La lubrificazione era a carter umido, mentre la frizione era bidisco.\nIl telaio era tubolare in acciaio. Le sospensioni anteriori erano indipendenti, con quadrilateri trasversali e molle elicoidali; quelle posteriori a ponte rigido con balestre longitudinali. Entrambe montavano ammortizzatori idraulici. All'inizio furono installati freni a tamburo per poi essere sostituiti da freni a disco. Il cambio era a quattro rapporti pi\u00f9 la retromarcia, mentre lo sterzo era a vite senza fine e settore dentato.\nLa 250 GT California raggiungeva una velocit\u00e0 massima che andava da 225 a 250 km/h per la prima serie e da 250 a 270\u00a0km/h per la seconda serie a seconda del rapporto al ponte finale che veniva montato."}
{"id": "3010460", "revid": "126257", "url": "https://it.wikipedia.org/wiki?curid=3010460", "title": "Ferrari 250 California", "text": ""}
{"id": "3010468", "revid": "342773", "url": "https://it.wikipedia.org/wiki?curid=3010468", "title": "Kojiro", "text": ""}
{"id": "3010470", "revid": "307923", "url": "https://it.wikipedia.org/wiki?curid=3010470", "title": "Episodi di Hung - Ragazzo squillo (seconda stagione)", "text": "La seconda stagione della serie televisiva Hung - Ragazzo squillo viene trasmessa in prima visione su HBO dal 27 giugno al 12 settembre 2010. In Italia la stagione \u00e8 andata in onda dal 5 novembre al 3 dicembre 2010 su Sky Uno."}
{"id": "3010473", "revid": "342773", "url": "https://it.wikipedia.org/wiki?curid=3010473", "title": "Kojiro - La guerra per le spade sacre", "text": ""}
{"id": "3010475", "revid": "342773", "url": "https://it.wikipedia.org/wiki?curid=3010475", "title": "Kojiro - Lo spirito del vento", "text": ""}
{"id": "3010477", "revid": "339392", "url": "https://it.wikipedia.org/wiki?curid=3010477", "title": "Kojiro - La guerra delle dieci spade sacre", "text": ""}
{"id": "3010478", "revid": "287204", "url": "https://it.wikipedia.org/wiki?curid=3010478", "title": "Disclosure Project", "text": ""}
{"id": "3010480", "revid": "342773", "url": "https://it.wikipedia.org/wiki?curid=3010480", "title": "Kojiro - La ribellione dei Fuma", "text": ""}
{"id": "3010482", "revid": "287204", "url": "https://it.wikipedia.org/wiki?curid=3010482", "title": "CSETI", "text": ""}
{"id": "3010485", "revid": "342773", "url": "https://it.wikipedia.org/wiki?curid=3010485", "title": "Fuma no Kojirou", "text": ""}
{"id": "3010487", "revid": "1305772", "url": "https://it.wikipedia.org/wiki?curid=3010487", "title": "Brackenridge", "text": ""}
{"id": "3010492", "revid": "767487", "url": "https://it.wikipedia.org/wiki?curid=3010492", "title": "Brackenridge (Pennsylvania)", "text": "Brackenridge \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 3.260 abitanti. Il nome lo si deve a Henry Marie Brackenridge.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,3%) seguita da quella afroamericana (4,3%)."}
{"id": "3010500", "revid": "848247", "url": "https://it.wikipedia.org/wiki?curid=3010500", "title": "Braddock (Pennsylvania)", "text": "Braddock \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 2\u00a0159 abitanti.\nSociet\u00e0.\nEvoluzione demografica.\nLa composizione etnica vede una prevalenza etnica afroamericana (72,7%) seguita da quella bianca (22,9%) (dati del 2010).\nCultura di massa.\nLa citt\u00e0 \u00e8 stata usata come set del film apocalittico \"The Road\", e del film \"Il fuoco della vendetta - Out of the Furnace\". \nBraddock inoltre \u00e8 stata descritta nel libro di Mario Calabresi 'La fortuna non esiste'."}
{"id": "3010504", "revid": "767487", "url": "https://it.wikipedia.org/wiki?curid=3010504", "title": "Osker", "text": "Gli Osker sono un gruppo pop punk statunitense formatosi a Los Angeles nel 1998. Inizialmente erano composti solo dal cantante e chitarrista Devon Williams, a cui presto si un\u00ec il bassista Dave Benitez; con questa formazione il gruppo registr\u00f2 un demo di quattro tracce che port\u00f2 a un contratto con la Epitaph Records. \nRealizzarono due album, \"Treatment 5\" e \"Idle Will Kill\", prima di sciogliersi nel 2002. Dopo la rottura, Williams si un\u00ec ai gruppi folk Lavender Diamond e Fingers Cut Megamachine, Benitez entr\u00f2 a far parte dei Black Heartthrobs e il batterista Drazik form\u00f2 End on End e Punk Is Dead."}
{"id": "3010505", "revid": "287204", "url": "https://it.wikipedia.org/wiki?curid=3010505", "title": "Carnegie", "text": ""}
{"id": "3010506", "revid": "287204", "url": "https://it.wikipedia.org/wiki?curid=3010506", "title": "Severin Luthi", "text": ""}
{"id": "3010510", "revid": "210936", "url": "https://it.wikipedia.org/wiki?curid=3010510", "title": "Plasmone di superficie", "text": ""}
{"id": "3010512", "revid": "726373", "url": "https://it.wikipedia.org/wiki?curid=3010512", "title": "Carnegie (Pennsylvania)", "text": "Carnegie \u00e8 una borough degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 8.389 abitanti. Si ritrova a circa 8\u00a0km a sud-est di Pittsburgh. Il nome lo si deve a Andrew Carnegie, che don\u00f2 alla cittadina una biblioteca.\nSociet\u00e0.\nEvoluzione demografica.\nLa composizione etnica vede una prevalenza della razza bianca (91,32%) seguita da quella afroamericana (5,57%)."}
{"id": "3010517", "revid": "1632387", "url": "https://it.wikipedia.org/wiki?curid=3010517", "title": "Universal (Borknagar)", "text": "Universal \u00e8 l'ottavo album in studio della band norvegese Borknagar, pubblicato il 22 febbraio 2010 dall'etichetta Indie Recordings. L'album ha visto in ritorno in formazione del bassista Tyr e del chitarrista Jens Ryland e la partecipazione dell'ex cantante della band ICS Vortex, che ha collaborato per la canzone \"My Domain\".\nTracce.\nTracce bonus"}
{"id": "3010520", "revid": "181699", "url": "https://it.wikipedia.org/wiki?curid=3010520", "title": "Quinta Internazionale", "text": "Con l'espressione Quinta Internazionale ci si riferisce all'obiettivo designato da alcune frange dell'estrema sinistra di vari Paesi del mondo per creare una nuova associazione internazionale dei lavoratori secondo i dettami del marxismo e del leninismo, perlopi\u00f9 negli anni successivi alla caduta dell'URSS.\nAuspici per una Quinta Internazionale.\nNel novembre 1938, appena due mesi dopo il congresso di fondazione della Quarta Internazionale, sette membri del POUM sotto processo a Barcellona dichiararono il loro sostegno per una \"lotta per una Quinta Internazionale\". L'argentino trotskista Justo Liborio, meglio conosciuto come \"Quebracho\", ha auspicato una Quinta Internazionale quando ha rotto col trotskismo nel 1941. Un altro appello per una Quinta Internazionale \u00e8 stato fatto da Lyndon LaRouche, dopo aver lasciato la Lega di Spartaco nel 1965. Pi\u00f9 tardi, una 'quinta internazionale dei comunisti' \u00e8 stata fondata nel 1994 dalla \"Lega comunista\", una piccola organizzazione trotzkista in Gran Bretagna meglio conosciuta come \"Movimento per un futuro socialista\", che si divise dal partito marxista nel 1990.\nLega per la Quinta Internazionale.\nNel 2003, la \"Lega per un'internazionale comunista rivoluzionaria\" fa una chiamata internazionale per la formazione della Quinta Internazionale \"il pi\u00f9 presto possibile - non in un lontano futuro, ma nei mesi e anni a venire\". La LRCI cambia cos\u00ec il suo nome in \"Lega per la Quinta Internazionale\". Essi divennero la Lega per la Quinta Internazionale (L5I), che da allora \u00e8 cresciuta in modo significativo a partire dal 2010 e ha sezioni in Austria, Gran Bretagna, Repubblica Ceca, Germania, Pakistan, Svezia, Sri Lanka (il Partito socialista dello Sri Lanka) e Stati Uniti.\nVenezuela.\nHugo Ch\u00e1vez annunci\u00f2 nel 2007 che avrebbe cercato di creare una nuova Internazionale, che grazie alle dimensioni del Partito Socialista Unito del Venezuela, potrebbe diventare una vera e propria quinta internazionale: \"il 2008 potrebbe essere un buon momento di convocare una riunione dei partiti di sinistra in America latina per organizzare una nuova Internazionale, un'organizzazione di partiti e movimenti della sinistra in America Latina e Caraibi\". Il 21 novembre 2009, a Caracas, in Venezuela, durante il primo incontro internazionale dei partiti di sinistra, Chavez ha chiesto la convocazione della Quinta Internazionale Socialista nel mese di aprile 2010 in Venezuela.\nIl boliviano Movimento per il Socialismo, il salvadoregno FMLN, il nicaraguense FSLN, l'ecuadoriano Alianza Pa\u00eds, il cileno proposta di una societ\u00e0 alternativa, la guatemalteca Nuova Alleanza Nazione e l'australiana Alleanza socialista hanno inizialmente aderito alla nuova Internazionale. I rappresentanti del portoghese Bloco de Esquerda, del tedesco Die Linke, e del francese Partito di Sinistra hanno manifestato interesse ad avviare delle consultazioni. Il Partito Comunista di Cuba sembrava favorire la proposta, ma molti membri del partito si sono fortemente opposti. La Lega per la Quinta Internazionale sostiene la proposta.\nA partire da aprile 2010, la dichiarazione attendeva la firma Ch\u00e1vez, ma la riunione \u00e8 stata prima rimandata a dopo le elezioni di settembre ed infine annullata. Nel frattempo, il Partito Popolare Socialista messicano aveva ritirato la sua adesione.\nNella fiction.\nLo scrittore di fantascienza Robert A. Heinlein ha parlato di una Quinta Internazionale in molte delle sue rappresentazioni del futuro. Nel racconto di Heinlein \"Solution Unsatisfactory\" (1940), un gruppo denominato \"gli internazionalisti della Quinta\" assume il comando dell'Unione Sovietica dopo la morte di Stalin (che era ancora in vita al momento della scrittura) e porta il paese ad una guerra con gli Usa. Nel libro La Luna \u00e8 una severa maestra, gli internazionalisti della Quinta sono uno dei gruppi coinvolti nella guerra di indipendenza combattuta da colonie umane sulla luna."}
{"id": "3010524", "revid": "322321", "url": "https://it.wikipedia.org/wiki?curid=3010524", "title": "Marzio Ginetti", "text": "Biografia.\nDi famiglia nobile, figlio di Giovambattista Ginetti e Olimpia Ponzianelli, da giovanissimo si rec\u00f2 a Roma per completare i suoi studi. Entr\u00f2 nella curia romana come ciambellano d'onore di papa Paolo V. Nel 1607 divenne abbreviatore di parco maggiore ed entr\u00f2 in relazioni con il cardinale Maffeo Barberini, il futuro papa Urbano VIII. Nel 1609 \u00e8 referendario della Segnatura Apostolica, poi votante. Ebbe incarichi nella sede suburbicaria di Sabina, prima come presidente, poi come vicario del cardinale Odoardo Farnese, per il quale fu anche vicario della diaconia di Santa Maria in Via Lata. Ottenne anche i posti di auditore del camerlengo di Santa Romana Chiesa e di segretario della Sacra Consulta.\nPapa Urbano VIII lo cre\u00f2 cardinale \"in pectore\" nel concistoro del 19 gennaio 1626. Il 5 febbraio dello stesso anno lo nomin\u00f2 prefetto del Palazzo apostolico e della Corte pontificia. Fu pubblicato nel concistoro del 30 agosto 1627 e il 6 ottobre dello stesso anno ricevette la diaconia di Santa Maria Nuova. Fu nominato vicario di Roma il 2 ottobre 1629. Il 6 febbraio 1634 opt\u00f2 per la diaconia di Sant'Angelo in Pescheria.\nEbbe in seguito incarichi diplomatici, come legato in Austria, a Bologna e a Ferrara.\nIl 14 marzo 1644 opt\u00f2 per la diaconia di Sant'Eustachio. Lo stesso anno prese parte al conclave che elesse papa Innocenzo X, quindi opt\u00f2 per l'ordine dei cardinali preti ed ebbe successivamente i titoli di Santa Maria degli Angeli il 17 ottobre 1644, di San Pietro in Vincoli il 19 febbraio 1646 e di Santa Maria in Trastevere il 23 settembre 1652.\nIntanto fu promosso a diversi incarichi nei dicasteri romani: prefetto delle Sacre Congregazioni dei Vescovi e Regolari, dei Riti e dell'Immunit\u00e0 Religiosa.\nIl 9 giugno 1653 opt\u00f2 per l'ordine dei cardinali vescovi ed ebbe la sede suburbicaria di Albano. Dopo aver partecipato al conclave che elesse papa Alessandro VII nel 1655, ottenne il 2 luglio 1663 la sede suburbicaria di Sabina, di cui era stato vicario in giovent\u00f9.\nL'11 ottobre 1666 divenne vice decano del collegio cardinalizio ed ebbe quindi la sede suburbicaria di Porto e Santa Rufina. Partecip\u00f2 in seguito ai conclavi che elessero papa Clemente IX nel 1667 e papa Clemente X nel 1670.\nMor\u00ec a 86 anni e fu sepolto nella chiesa romana di Sant'Andrea della Valle.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3010525", "revid": "32990920", "url": "https://it.wikipedia.org/wiki?curid=3010525", "title": "Moby Dick il mostro bianco", "text": ""}
{"id": "3010528", "revid": "1788047", "url": "https://it.wikipedia.org/wiki?curid=3010528", "title": "Servando Teresa de Mier", "text": "Biografia.\nFormazione - Il suo famoso sermone.\nA 16 anni, Servando Teresa de Mier entr\u00f2 nell'Ordine dei Frati Predicatori a Citt\u00e0 del Messico. Studi\u00f2 filosofia nel \"Colegio Pontificio de Regina Porta Coeli\", dello stesso ordine, dove fu ordinato sacerdote. A 27 anni, consegu\u00ec il dottorado e divenne un famoso predicatore.\nIl 12 dicembre 1794, durante i festeggiamenti dell'anniversario della manifestazione mariana della Vergine di Guadalupe, alla presenza del vicer\u00e9 Miguel de la Gr\u00faa Talamanca, dell'arcivescovo Manuel Oma\u00f1a y Sotomayor e di vari membri della Real Audiencia della Nuova Spagna, Servando Teresa de Mier pronunci\u00f2 un sermone mettendo in questione il principale argomento con cui gli spagnoli giustificavano la conquista del continente americano: l'evangelizzazione dei pagani.\nFra Servando afferm\u00f2 che san Tommaso apostolo arriv\u00f2 in America e fu conosciuto come Quetzalc\u00f3atl, evangelizz\u00f2 i nativi con l'aiuto della Vergine Maria, che era conosciuta con il titolo di Tonantzin e venerata nello stesso Tepeyac e che successivamente il cristianesimo fu rigettato per apostasia dagli aborigeni. Sostenne anche che l'immagine fosse dipinta nella cappa di san Tommaso e non nel mantello di san Juan Diego, che avrebbe ricevuto la stessa cappa per mano di Maria.\nSebbene avesse affermato cos\u00ec chiaramente che le apparizioni della Vergine di Guadalupe del 1531 fossero una seconda visita di Maria avesse presentato una tesi cos\u00ec fantasiosa, si possono trovare diverse fonti (\"El mito guadalupano\" ad esempio) che equivocamente presentano fra Servando come un detrattore delle apparizioni, ci\u00f2 che avrebbe danneggiato il suo argomento a favore dell'indipendenza.\nEsilio.\nPer blasfemia, come castigo per aver pronunciato quel sermone, l'arcivescovo Nu\u00f1ez de Haro condann\u00f2 Servando Teresa de Mier a dieci anni di esilio nel convento domenicano di Las Caldas, in Spagna. Inoltre, gli fu proibito in perpetuo di insegnare, predicare e confessare e fu privato del suo grado di dottore.\nNel 1796 ottenne un permesso per presentare il suo caso davanti al Consejo de Indias. Tuttavia, al suo ritorno fu incarcerato un'altra volta e fu confinato nel convento di San Francesco, a Burgos. Da l\u00ec, nel 1801 fugg\u00ec e si rifugi\u00f2 a Bayonne, in Francia. Da Bayonne pass\u00f2 a Bordeaux e da Bordeaux a Parigi. In questa citt\u00e0 funse da interprete del peruviano Jos\u00e9 Sarea, conte di Gij\u00f3n.\nInsieme con Sim\u00f3n Rodr\u00edguez, gi\u00e0 professore di Sim\u00f3n Bol\u00edvar, Servando Teresa de Mier apr\u00ec un'accademia a Parigi per l'insegnamento della lingua spagnola. Tradusse \"Atala\" di Fran\u00e7ois-Ren\u00e9 de Chateaubriand. Mier scrisse anche una dissertazione contro Constantin-Fran\u00e7ois de Chasseboeuf, conte di Volney. A Parigi conobbe Lucas Alam\u00e1n, allora studente, futuro politico del partito conservatore messicano. Conobbe anche Alexander von Humboldt, il duca di Montmorency e lo stesso Chateaubriand. Nel 1802 abbandon\u00f2 l'ordine domenicano e divenne prete secolare a Roma.\nQuando torn\u00f2 a Madrid, fu imprigionato per la terza volta. La causa fu una satira in appoggio alla causa indipendentista messicana. Fu inviato a un riformatorio di Siviglia, da dove scapp\u00f2 nel 1804. Fu nuovamente arrestato e incarcerato, per scontare una pena di tre anni. Il Papa lo nomin\u00f2 suo prelato particolare, perch\u00e9 aveva convertito due rabbini al cattolicesimo.\nIn piena guerra tra Francia e Spagna, Servano Teresa de Mier torn\u00f2 in Spagna come militare del corpo dei Volontari di Valencia. Combatt\u00e9 in numerose battaglie. Fu fatto prigioniero dai francesi, ma riusc\u00ec nuovamente ad evadere. Si present\u00f2 al generale Blake, che lo raccomand\u00f2 alla Giunta di Siviglia per i servizi resi. La Reggenza di Cadice gli confer\u00ec una pensione di tremila pesos all'anno. Si trasfer\u00ec a Londra, dove collabor\u00f2 con Jos\u00e9 Mar\u00eda Blanco White a \"El Espa\u00f1ol\", un giornale che sosteneva i movimenti indipendentisti nei domini spagnoli in America.\nIl ritorno nella Nuova Spagna.\nA Londra aveva conosciuto il rivoluzionario spagnolo Francisco Javier Mina, che convins ad accompagnarlo in una spedizione nella Nuova Spagna per lottare per l'indipendenza del vicereame. Partirono verso l'America il 15 maggio 1816. Con la cattura degli insorti nel forte di Soto la Marina il 13 giugno 1817, fu catturato nuovamente, questa volta dai realisti. Fu inviato alla Fortaleza de San Carlos de Perote, quindi al carcere dell'Inquisizione di Citt\u00e0 del Messico, e infine all'Avana nel 1820. Evaso per la sesta volta, si rifugi\u00f2 a Filadelfia, dove rimase fino all'indipendenza del Messico.\nNel febbraio del 1822 torn\u00f2 in Messico giungendo al porto di Veracruz, ma di bel nuovo fu imprigionato e destinato al castello di San Juan de Ul\u00faa, sotto il controllo degli spagnoli. Successivamente, fu deputato al primo congresso messicano dello Stato di Nuevo Le\u00f3n. Si oppose sempre alla fondazione di un Impero Messicano con a capo Agust\u00edn de Iturbide, fatto che gli valse per l'ennesima volta la prigione. Evase per l'ultima volta il 1\u00ba gennaio 1823, dal convento di San Domenico.\nMembro del Congresso Costituente.\nServando Teresa de Mier fu eletto deputato al secondo Congresso Costituente. Il 13 dicembre 1823 pronunci\u00f2 il famoso \"Discurso de las profec\u00edas\". In questo discorso, si dichiarava a favore di una repubblica centralista o di una repubblica federale moderata. Era rivale dei difensori dell'\"Acta Constitutiva de la Federaci\u00f3n\" e della Costituzione federale del 1824. Il primo presidente del Messico, Guadalupe Victoria, lo invit\u00f2 a vivere con lui nel Palazzo Nazionale.\nMorte e altre avventure.\nVicino alla morte, Servando Teresa de Mier invit\u00f2 gli amici a una festa. Pronunci\u00f2 un discorso giustificando la sua vita e le sue opinioni, e pochi giorni dopo, mor\u00ec. Fu sepolto con tutti gli onori nella cripta dell'antico convento di San Domenico di Citt\u00e0 del Messico. Nel 1861 i suoi resti furono esumati e mummificati. La sua mummia e quelle di altre dodici persone furono poi esibite come vittime dell'inquisizione. Alcune mummie, compresa quella di Servando Teresa de Mier, furono vendute a un italiano. Non si conosce l'ubicazione attuale dei suoi resti, ma si ritiene che siano esposti in una delle 365 cappelle ubicate nella zona di Cholula Puebla.\nIl suo nome \u00e8 scritto in lettere d'oro sul frontone della Camera dei Deputati messicana. A lui \u00e8 dedicata la localit\u00e0 di Mier, nello stato di Tamaulipas.\nOpere.\nMier pubblic\u00f2 molti discorsi, sermoni e trattati sulla religione e sulla politica, fra cui:"}
{"id": "3010529", "revid": "298229", "url": "https://it.wikipedia.org/wiki?curid=3010529", "title": "IAAF Grand Prix Final", "text": "La IAAF Grand Prix Final, o semplicemente Finale del Grand Prix, era una competizione di atletica leggera, organizzata dalla IAAF (la \"Federazione internazionale di atletica leggera\"), che si \u00e8 disputata annualmente dal 1985 al 2002 per un totale di 18 edizioni. Dal 2003 (e fino al 2009) la competizione \u00e8 stata sostituita dalla IAAF World Athletics Final."}
{"id": "3010530", "revid": "486946", "url": "https://it.wikipedia.org/wiki?curid=3010530", "title": "Cangaceiro", "text": ""}
{"id": "3010531", "revid": "483293", "url": "https://it.wikipedia.org/wiki?curid=3010531", "title": "Finale del Grand Prix", "text": ""}
{"id": "3010533", "revid": "483293", "url": "https://it.wikipedia.org/wiki?curid=3010533", "title": "Grand Prix Final", "text": ""}
{"id": "3010534", "revid": "298229", "url": "https://it.wikipedia.org/wiki?curid=3010534", "title": "European Team Championships 2009", "text": ""}
{"id": "3010537", "revid": "483293", "url": "https://it.wikipedia.org/wiki?curid=3010537", "title": "4 x 100 m", "text": ""}
{"id": "3010538", "revid": "483293", "url": "https://it.wikipedia.org/wiki?curid=3010538", "title": "4 x 400 m", "text": ""}
{"id": "3010539", "revid": "729019", "url": "https://it.wikipedia.org/wiki?curid=3010539", "title": "Coppa Europa di atletica leggera 1967", "text": "La seconda edizione della Coppa Europa di atletica leggera si svolse nel 1967. Le finali si disputarono Kiev, in Unione Sovietica: il 15 settembre le gare femminili, il 16 e il 17 settembre quelle maschili.\nCos\u00ec come nella precedente edizione, entrambe le competizioni videro la vittoria dell'Unione Sovietica.\nFormula.\nPer ciascuna delle due competizioni le sei squadre finaliste sono state selezionate attraverso tre semifinali a ciascuna delle quali hanno preso parte 6 squadre. Per la gara maschile, che vedeva iscritte 26 nazioni, \u00e8 stato necessario un turno preliminare.\nCoppa maschile.\nI tre gironi del turno preliminare si sono svolti a Copenaghen, ad Atene e a Dublino e hanno visto la qualificazione alle semifinali rispettivamente di Paesi Bassi, Svizzera e Belgio.\nLe semifinali si sono svolte il 22 e 23 luglio nelle sedi di Duisburg, Ostrava e Stoccolma. Le prime due squadre si sono qualificate per la finale. Nella semifinale di Duisburg, vinta nettamente dai padroni di casa della Germania Ovest, la Gran Bretagna \u00e8 stata inaspettatamente eliminata a vantaggio dell'Ungheria. Nessuna sorpresa nelle altre due semifinali: a Ostrava si sono qualificate Polonia e Francia, con un buon margine su Cecoslovacchia e Italia, mentre a Stoccolma Unione Sovietica e Germania Est non hanno avuto problemi a superare il turno.\nCoppa femminile.\nLe 17 squadre iscritte hanno disputato le semifinali il 16 luglio nelle sedi di Dresda, Oslo e Wuppertal. Le prime due di ciascuna semifinale si sono qualificate per la finale.\nClassifiche finali.\nL'esito della coppa maschile \u00e8 stato incertissimo fino all'ultima gara e ha visto la vittoria dell'Unione Sovietica con un punto di vantaggio sulla Germania Est e due sulla Germania Ovest.\nOrdine di arrivo identico per i primi quattro posti nella coppa femminile, con le prime tre squadre pi\u00f9 distanziate fra loro e un margine minimo a separare la terza classificata da Polonia, Gran Bretagna e Ungheria."}
{"id": "3010540", "revid": "298229", "url": "https://it.wikipedia.org/wiki?curid=3010540", "title": "Coppa Europa di atletica leggera 1970", "text": "La terza edizione della Coppa Europa di atletica leggera si svolse nel 1970. Le finali femminili si disputarono a Budapest, in Ungheria, il 22 agosto; quelle maschili a Stoccolma, in Svezia, il 29 e 30 agosto.\nEntrambe le competizioni videro la vittoria della Germania Est.\nFormula.\nPer ciascuna delle due competizioni le squadre finaliste vennero selezionate attraverso tre semifinali a ciascuna delle quali presero parte 6 squadre. Per la gara maschile, che vedeva iscritte 26 nazioni, fu necessario un turno preliminare. Alle sei squadre qualificatesi per la finale maschile si aggiunse la Svezia, ammessa come paese organizzatore.\nCoppa maschile.\nI tre gironi del turno preliminare si svolsero a Barcellona, Vienna e Reykjav\u00edk e videro la qualificazione alle semifinali rispettivamente di: Spagna e Romania, Jugoslavia e Bulgaria, Finlandia e Belgio.\nLe semifinali si disputarono il 1\u00b0 e il 2 di agosto nelle sedi di Helsinki, Zurigo e Sarajevo: le prime due squadre di ciascuna semifinale si qualificarono per la finale. Nella capitale finlandese i primi due posti andarono a Germania Est e Polonia, davanti alla squadra di casa; a Zurigo via libera per Francia e Unione Sovietica, nettamente davanti alla Gran Bretagna; nella terza semifinale, alle spalle della Germania Ovest, l'Italia riusc\u00ec ad aggiudicarsi il secondo posto, superando Cecoslovacchia e Ungheria, e ad ottenere per la prima volta l'accesso alla finale.\nLa finale di Stoccolma vide per la prima volta il successo della Germania Est che prevalse nettamente sull'Unione Sovietica, vincitrice delle prime due edizioni, e sulla Germania Ovest, superata dall'URSS nel finale.\nCoppa femminile.\nLe tre semifinali si disputarono nelle sedi di Berlino, Bucarest e Hereford: le prime due squadre di ciascuna semifinale si qualificarono per la finale. Nella capitale tedesca i primi due posti andarono a Germania Est e Gran Bretagna che precedettero Paesi Bassi e Francia; nella capitale rumena a qualificarsi furono URSS e Polonia, davanti alla squadra di casa e all'Italia; nella terza semifinale, alle spalle della Germania Ovest, il secondo posto fu conteso fra Ungheria, Bulgaria e Svezia, che si piazzarono in quest'ordine.\nLa finale di Budapest vide per la prima volta il successo della Germania Est che prevalse sulla Germania Ovest. Solo terze, nettamente staccate, le sovietiche, vincitrici delle prime due edizioni della coppa."}
{"id": "3010542", "revid": "72811", "url": "https://it.wikipedia.org/wiki?curid=3010542", "title": "Dengeki Sentai Changeman", "text": ""}
{"id": "3010543", "revid": "869733", "url": "https://it.wikipedia.org/wiki?curid=3010543", "title": "Kyoryuu Sentai Zyuranger", "text": ""}
{"id": "3010562", "revid": "3732", "url": "https://it.wikipedia.org/wiki?curid=3010562", "title": "Tommaso Casoni", "text": "Biografia.\nDopo il liceo a Faenza frequenta l'Universit\u00e0 di Bologna, dove \u00e8 allievo dei docenti Murri, Zaia, Zagheri. Si laurea il 2 luglio 1906 con una tesi sulle ricerche ematologiche sperimentali in ambito chirurgico articolare. Si trasferisce prima a Sassari, dove conduce ricerche sull'echinococcosi, relativamente frequente in Sardegna a quel tempo. Vinse successivamente il concorso come primario all'Ospedale \"Vittorio Emanuele III\" di Tripoli, dove rimase i successivi vent'anni.\nMalato per una lesione renale risalente all'et\u00e0 giovanile ed improvvisamente riaggravata, muore ad Imola nel 1933. \u00c8 sepolto nel Cimitero del Piratello.\nIl test di Casoni.\nIl test diagnostico da lui ideato e collaudato, chiamato intradermoreazione di Casoni, \u00e8 stato per molto tempo l'unico utilizzato a livello mondiale per la diagnosi dell'echinococcosi cistica."}
{"id": "3010563", "revid": "132266", "url": "https://it.wikipedia.org/wiki?curid=3010563", "title": "Yield management", "text": ""}
{"id": "3010569", "revid": "92723", "url": "https://it.wikipedia.org/wiki?curid=3010569", "title": "Cattedrale di Andria", "text": "La cattedrale di Santa Maria Assunta \u00e8 il principale luogo di culto cattolico di Andria, sede vescovile della diocesi omonima. Al suo interno sono venerate la Sacra Spina (appartenente secondo la tradizione alla corona di spine di Ges\u00f9) e le spoglie di san Riccardo, vescovo di Andria.\nStoria.\nLa cattedrale fu fatta costruire da Goffredo d'Altavilla, signore di Andria, tra la fine dell'XI secolo e l'inizio del XII secolo su una precedente chiesa, dedicata a san Pietro, precedente l'anno Mille e che oggi corrisponde alla cripta dell'edificio. Tale costruzione pre-normanna corrisponde all'attuale presbiterio ed aveva l'ingresso a mezzogiorno.\nNel 1063 il duomo fu ingrandito e furono aggiunte tre navate comunicanti tramite dodici pilastri con archi a tutto sesto tipici del romanico pugliese. Sull'ultimo pilastro a destra furono incisi quattro esametri, tuttora esistenti che recitano: \nNel Duomo i Normanni lasciarono la loro impronta collocando la sepoltura di Emma, moglie del conte Riccardo d'Altavilla. Anche gli Svevi collocarono due sepolture: Jolanda di Brienne e Isabella d'Inghilterra, entrambe mogli di Federico II. Oggi si trovano nella cripta, un tempo erano in bella mostra all'esterno della cattedrale dove si ergevano due mausolei distrutti in seguito dagli Angioini nemici degli Svevi.\nA met\u00e0 del XIV secolo la chiesa fu saccheggiata dall'esercito del re Luigi I d'Ungheria e necessit\u00f2 di alcuni lavori che si realizzarono nella prima met\u00e0 del secolo successivo. Nel 1414, il duca di Andria Francesco I del Balzo fece ampliare ulteriormente la cattedrale. Furono ingranditi il presbiterio, con la costruzione di un grande arco a sesto acuto che divise il basso presbiterio dall'alto presbiterio e fu edificato l'abside.\nNel 1440, il duca Francesco II del Balzo ampli\u00f2 la cappella di San Riccardo adornandola di bassorilievi in pietra locale raffiguranti scene della vita del santo.\nNel 1473, il vescovo Martino De Soto Mayor edific\u00f2 una serie di cappelle laterali accanto alle due navate laterali.\nIl 13 febbraio del 1503 i tredici cavalieri italiani capeggiati da Ettore Fieramosca, giurarono nella cappella di San Riccardo: \"Vittoria o Morte\", prima della famosa Disfida di Barletta.\nLa cattedrale sub\u00ec sostanziali modifiche nel Seicento, nel Settecento ed ancora nell'Ottocento, quando furono costruite la facciata ed il porticato esterno.\nDescrizione.\nEsterno.\nLa facciata, progettata dall'architetto Federico Santacroce, fu realizzata, nella sua parte inferiore, nel 1844; la parte superiore fu ultimata nel Novecento sul modello romanico con rosone e monofore.\nIl campanile che affianca l'edificio (alto 50\u00a0m) \u00e8 frutto di due successive realizzazioni: esso sorge su una torre a base quadrata di epoca longobarda (VIII secolo), con strette finestre a sesto acuto e ampie bifore al primo piano. I Normanni la sollevarono fino ad arrivare al tornino ottagonale la cui cuspide culmina con un gallo verdastro simbolo di San Pietro, per indicare ai fedeli il luogo ove si trovava la chiesa di San Pietro.\nEsternamente, \u00e8 posta una lapide di marmo che ricorda l'evento della disfida di Barletta e che recita: \"In questo tempio il XIII febbraio MDIII prima di avviarsi al campo i tredici duce il Fieramosca vindici dell'onore italiano offeso a pi\u00e8 dell'ara propiziatoria stretti in un voto sacramentarono vittoria o morte\". Addossato all'esterno a destra della facciata, c'\u00e8 poi il portale del distrutto complesso delle benedettine, che affiancava la cattedrale e alla parete sud una stele con statua di San Riccardo (1741).\nInterno.\nL'interno della cattedrale \u00e8 a tre navate, che si innestano sul transetto (caratterizzato da un pregevole controsoffitto ligneo riccamente decorato), e da questo, attraverso il grande arco trionfale a sesto acuto opera di Alessandro Guadagno, si passa al presbiterio ed infine all'abside.\nOltre alle tre navate la Cattedrale \u00e8 caratterizzata da dieci cappelle laterali, cinque per lato. Queste furono riaperte con i restauri realizzati tra il 2003 e il 2008, promossi da monsignor Raffaele Calabro Vescovo della Diocesi di Andria. L'intervento, reso complesso da gravi problemi statici, determin\u00f2 il recupero dell'originaria ricca complessit\u00e0 spaziale del tempio. Nella fase terminale dei restauri, furono completamente rinnovati i fuochi liturgici con tre opere dello scultore prof. Luigi Enzo Mattei: l'altare in breccia corallina posizionato al centro dello spazio liturgico, la sede episcopale in calcare locale collocata alla destra dell'altare, tra l'ingresso della sacrestia e l'abside, l'ambone collocato sul lato destro della gradinata di accesso al transetto. Da una porta che si apre nella seconda cappella di sinistra, si accede alla cappella del Santissimo, costruita in forme barocche nella prima met\u00e0 del XVII secolo, con tabernacolo in marmi policromi e statua di \"San Riccardo\" in bronzo argentato (1986). Nella quarta a destra, fonte battesimale in pietra (XV secolo), nella quinta a sinistra, tela con \"Incoronazione della Vergine\".\nOltre a queste, vi sono altre due cappelle. La prima, collocata alla testata sinistra del transetto, anch'essa opera di Alessandro Guadagno, \u00e8 chiamata popolarmente \"\u201cil cappellone\u201d\" (fine del XV secolo), ed \u00e8 dedicata al santo patrono della citt\u00e0, san Riccardo. Nell'arco della cappella e nei pilastri che lo sorreggono sono sedici formelle e dieci bassorilievi in pietra locale, che ricordano miracoli attribuiti al santo ed episodi della sua vita. \nSulla destra del presbiterio vi \u00e8 un'altra cappella, dedicata alla Sacra Spina, che contiene una reliquia della corona di Ges\u00f9 donata alla cattedrale da Beatrice d'Angi\u00f2 nel giorno del suo matrimonio con il duca Beltrando del Balzo e due tele raffiguranti la \"Madonna del suffragio\" e la \"Beata Vergine Immacolata.\" \nSulla sinistra del presbiterio si apre l'accesso alla sagrestia, caratterizzata da uno ricchissimo pavimento marmoreo e da arredi fissi in noce, di disegno a questo collegato.\nLa profonda abside rettangolare \u00e8 voltata a botte con cappucci, sui lati lunghi uno splendido coro ligneo, all'interno si conserva una pittura su tavola, \"Madonna di Andria\" (XII secolo), proveniente dal monastero delle Benedettine.\nA ridosso della parete di fondo dell'abside, si trova l'organo a canne Mascioni \"opus 482\", costruito nel 1935. Lo strumento, a trasmissione elettrica, ha 33 registri; la sua consolle, indipendente, \u00e8 posta a pavimento di fronte al corpo d'organo, e dispone di due tastiere di 61 note e pedaliera concavo-radiale di 32 note.\nCripta o chiesa di San Pietro.\nDalla cappella della Sacra Spina si accede alla cripta, impostata a due navate con volta a crociera e colonne di spoglie, alcune senza capitello.\nIn fondo vi \u00e8 un altare addossato ad un pilastro di sostegno della volta. Sopra l'altare vi \u00e8 un affresco raffigurante il Salvatore che con la mano destra benedice mentre con la sinistra sorregge un libro su cui \u00e8 scritto: \"Lux ego sum mundi et redemptor\". Sempre nella cripta, all'ingresso, vi sono le tombe sveve di Jolanda di Brienne ed Isabella d'Inghilterra, mogli di Federico II di Svevia. In passato usata come ossario e totalmente riempita di scheletri e terriccio, fu quasi dimenticata fino ai primi del Novecento quando fu ripulita e riaperta al culto. In questo luogo nel 44 d.C. san Pietro nel suo viaggio verso Roma celebr\u00f2 una messa evangelizzando la comunit\u00e0 allora pagana. San Pietro, secondo la tradizione, prima di celebrare la messa di conversione dei cittadini, infranse una statua di argilla di una divinit\u00e0 pagana adorata dagli andriesi.\nTra il 537 e l'VIII secolo, nella cripta fu sepolto in un sarcofago di pietra con baldacchino sostenuto da colonne, San Riccardo."}
{"id": "3010571", "revid": "228587", "url": "https://it.wikipedia.org/wiki?curid=3010571", "title": "Michael Kiesling", "text": "\u00c8 celebre soprattutto per la decennale collaborazione con Wolfgang Kramer, soprattutto nei giochi della cosiddetta \"Mask Trilogy\" (\"Trilogia della maschera\"): \"Tikal\", \"Java\" e \"Mexica\".\nLudografia.\nI principali giochi realizzati da Michael Kiesling da solo:\nInsieme a Wolfgang Kramer.\nPrincipali giochi pubblicati da Michael Kiesling insieme a Wolfgang Kramer:\nInsieme a Andreas Schmidt.\nPrincipali giochi pubblicati da Michael Kiesling insieme a Andreas Schmidt:\nPremi e riconoscimenti.\nI giochi di Kiesling hanno vinto o sono stati nominati molte volte ai premi pi\u00f9 prestigiosi tra i quali:"}
{"id": "3010572", "revid": "729019", "url": "https://it.wikipedia.org/wiki?curid=3010572", "title": "Gotha Go 241", "text": "Il Gotha Go 241 era un bimotore da trasporto ad ala bassa realizzato dall'azienda tedesca Gothaer Waggonfabrik all'inizio degli anni quaranta e destinato al mercato dell'aviazione generale.\nSviluppato dal precedente Go 150, ne condivideva l'impostazione generale con l'aumento delle dimensioni atte al trasporto di quattro persone. L'unico esemplare realizzato rimase distrutto a seguito dei bombardamenti alleati nel 1944.\nStoria.\nSviluppo.\nAll'inizio degli anni quaranta la Gotha decise di sviluppare un velivolo da turismo basato sulla positiva esperienza del precedente Go 150 biposto. Il nuovo modello, al quale secondo la designazione Reichsluftfahrtministerium venne assegnato la sigla Go 241, risultava destinato \nal mercato civile e offriva una maggiore capienza interna, elevata a quattro posti, anche se riproponeva l'impostazione generale del Go 150.\nRispetto al suo predecessore in sede progettuale furono aumentate tutte le dimensioni, scelta una motorizzazione pi\u00f9 potente, una coppia di radiali BMW Bramo Sh 14 A da 160 PS (118\u00a0kW) raffreddati ad aria, e adottata una coda con impennaggio a doppia deriva.\nL'ala, montata bassa, venne dotata di una coppia di ipersostentatori di intradosso per facilitare le manovre in fase di atterraggio.\nIn fase di costruzione del prototipo si decise di cambiare l'impianto propulsivo con una coppia di Hirth HM 506, un sei cilindri in linea rovesciati con raffreddamento ad aria, che garantiva comunque la stessa potenza dei radiali con una minore sezione frontale.\nIl prototipo venne portato in volo per la prima volta nei primi anni quaranta con buoni risultati, dato che se ne decise l'avvio della produzione in serie, data per\u00f2 la necessit\u00e0 di privilegiare la produzione aeronautica a scopo bellico il progetto venne accantonato. L'unico esemplare realizzato rimase distrutto a seguito dei bombardamenti alleati effettuati su Gotha nel novembre 1944."}
{"id": "3010575", "revid": "298055", "url": "https://it.wikipedia.org/wiki?curid=3010575", "title": "De Castor", "text": ""}
{"id": "3010576", "revid": "2130303", "url": "https://it.wikipedia.org/wiki?curid=3010576", "title": "Cattedrale di Castellaneta", "text": "La chiesa di Santa Maria Assunta \u00e8 il duomo di Castellaneta, e cattedrale della diocesi omonima.\nStoria.\nLa primitiva chiesa, dedicata al santo patrono cittadino san Nicola, fu edificata nella seconda met\u00e0 dell'XI secolo e riedificata nel XIV secolo nelle forme del romanico pugliese con la nuova dedica a santa Maria Assunta. Nel XVII e XVIII secolo l'edificio fu rinnovato e restaurato in forme barocche; quest'opera ha quasi totalmente cancellato ogni traccia della chiesa primitiva.\nDescrizione.\nLa facciata barocca in calcare bianco (del 1771) \u00e8 ornata da sei statue. Quattro ornano la parte alta terminante con una balaustra, e raffigurano le quattro virt\u00f9 cardinali, mentre lateralmente vi sono le statue dei santi Gennaro e Nicola. Affianca la facciata il campanile con bifore, unico resto rilevante della chiesa romanica.\nL'interno dell'edificio \u00e8 a pianta basilicale a tre navate suddivise da coppie di colonne; le tre navate terminano con tre absidi; il soffitto ligneo \u00e8 impreziosito da opere settecentesche di Carlo Porta da Molfetta (1733-1739) raffiguranti l'Assunta e san Nicola. Sulle navate laterali insistono otto cappelle, tra cui in particolare la cappella di san Nicola con un busto argenteo del santo (1756) e quella della santissima Trinit\u00e0 con il frontespizio ligneo dell'altare risalente al XV secolo. Due dipinti di Domenico Carella da Martina ornano la zona del presbiterio, ove sono collocate anche due statue dei santi Pietro e Paolo (del XVI secolo)."}
{"id": "3010577", "revid": "132266", "url": "https://it.wikipedia.org/wiki?curid=3010577", "title": "Delta method", "text": ""}
{"id": "3010578", "revid": "1272592", "url": "https://it.wikipedia.org/wiki?curid=3010578", "title": "Abyek", "text": "\u0100byek (farsi \u0622\u0628\u06cc\u06a9) \u00e8 il capoluogo dello shahrest\u0101n di Abyek, circoscrizione Centrale, nella provincia di Qazvin in Iran. Aveva, nel 2006, una popolazione di 47.233 abitanti. La citt\u00e0 si trova nella parte orientale della provincia, accanto all'autostrada che conduce da Qazvin a Teheran."}
{"id": "3010579", "revid": "1573940", "url": "https://it.wikipedia.org/wiki?curid=3010579", "title": "Khak-e 'Ali", "text": "Kh\u0101k-e 'Al\u012b (farsi \u062e\u0627\u06a9\u0639\u0644\u06cc) \u00e8 una citt\u00e0 dello shahrest\u0101n di Abyek, circoscrizione di Basharyat, nella provincia di Qazvin in Iran. Aveva, nel 2006, una popolazione di 3.146 abitanti. "}
{"id": "3010582", "revid": "228587", "url": "https://it.wikipedia.org/wiki?curid=3010582", "title": "Quadro logico", "text": "Il quadro logico (in inglese \"logical framework\" o \"logframe\") \u00e8 uno strumento fondamentale del project management.\nSi utilizza generalmente all'inizio del project cycle management, in particolare nella fase di identificazione (ma pu\u00f2 essere utilizzata in tutte le fasi del ciclo di vita del progetto) e sintetizza in modo razionale e sistematico tutta la struttura dell'iniziativa che si vuole realizzare.\nIl primo autore a proporre l'utilizzo di tale matrice fu Leon Rosenberg nel 1969: in pratica voleva trovare un modo semplice ed intuitivo per far comprendere al governo statunitense quali fossero le intenzioni dell'agenzia USAID rispetto ai progetti di sviluppo nei paesi africani.\nL'obiettivo era risolvere le principali debolezze della progettazione dell'epoca vale a dire: la vaghezza delle proposizioni, la mancanza di obiettivi definiti, l'imprecisa definizione delle diverse responsabilit\u00e0 e ruoli nella gestione del progetto, nonch\u00e9 la mancanza di una chiara condivisione su cosa il progetto si proponeva di raggiungere.\nDa l\u00ec e in breve tempo la matrice venne utilizzata dai ministeri americani, da agenzie delle Nazioni Unite, da ONG e dall'Unione europea. Fu poi l'Unione europea stessa che gi\u00e0 dal 1993 lo svilupp\u00f2 ulteriormente utilizzandolo non solo nell'ambito della cooperazione internazionale e dei progetti di sviluppo, ma a tutte le sfere della progettazione. Il quadro logico infatti \u00e8 divenuto lo strumento centrale del project cycle management e della progettazione partecipata pi\u00f9 in generale.\nIl quadro logico si pu\u00f2 adattare alle diverse esigenze di progettazione, ma la matrice base prevede una tabella con quattro colonne e quattro righe che sintetizza gli elementi chiave del progetto e precisamente:\nPer quanto riguarda tali indicatori:"}
{"id": "3010584", "revid": "767487", "url": "https://it.wikipedia.org/wiki?curid=3010584", "title": "Oswald Holmberg", "text": "Biografia.\nHa partecipato alle olimpiadi di Atene del 1906 conquistando una medaglia di bronzo nel tiro alla fune, alle olimpiadi di Londra del 1908, dove ha vinto una medaglia d'oro nella ginnastica a squadre ed alle olimpiadi di Stoccolma del 1912, ancora oro nella ginnastica sistema svedese a squadre.\nPalmar\u00e8s.\nIn carriera ha conseguito i seguenti risultati:"}
{"id": "3010585", "revid": "1528507", "url": "https://it.wikipedia.org/wiki?curid=3010585", "title": "Unlevered Free Cash Flow", "text": "L'Unlevered Free Cash Flow (UFCF), anche conosciuto come \"Free Cash Flow to the Firm\" (FCFF) (in italiano flusso di cassa disponibile per gli azionisti e i finanziatori), rappresenta l'effettivo flusso monetario (cassa) generato da una azienda o divisione, tenuti in considerazione gli investimenti in capitale circolante e gli investimenti necessari all'operativit\u00e0 e al mantenimento o accrescimento dell'attivit\u00e0 nel lungo periodo.\nIl flusso di cassa \"unlevered\" \u00e8 un elemento centrale nell'analisi del Flusso monetario scontato che opera frequentemente su questa grandezza per ottenere il valore d'azienda (Enterprise Value).\nCalcolo.\nL\"'Unlevered Free Cash Flow\" non include quindi gli oneri finanziari correlati all'indebitamento."}
{"id": "3010586", "revid": "124123", "url": "https://it.wikipedia.org/wiki?curid=3010586", "title": "Matteo Bisiani", "text": "Biografia.\nNato a Monfalcone (GO) il 2 agosto 1976, residente a Villesse (GO). Inizia la sua carriera nel 1988 entrando nei gruppi Nazionali nel 1993.\nNel 1994 si trasferisce a Roma per intraprendere il percorso sportivo indetto dalla Fitarco per volere dell'allora Presidente Gino Mattielli.\nNel 2006 conclude la carriera di Atleta e si ritira dalle competizioni per intraprendere la professione di Allenatore di Tiro con l'Arco.\nDal 2006 \u00e8 collaboratore del CONI C.P. Gorizia nell'ambito dell'organizzazione e pianificazione degli eventi sportivi: \"Giochi della Giovent\u00f9\", \"Sport e...\u00e8 Salute\", \" Non Aver Paura di Provare...Insieme\" progetto dedicato ai soggetti disabili nell'ambito scolastico, \"Giochi Sportivi Studenteschi\", \"ABC Motricit\u00e0\" e \"Gioco Sport\" progetti che prevedono l'inserimento dell'Educazione Motoria nella Scuola dell'Infanzia e nella Scuola Primaria.\nSocio: Atleti Azzurri d'Italia, Panathlon Club International, Associazione Medaglie d'Oro al Valore Atletico.\nCURRICULUM SPORTIVO:\nOnorificenze:\nNel 2000 il Presidente della Repubblica Carlo Azeglio Ciampi gli consegna il titolo di Ufficiale della Repubblica per i risultati ottenuti.\nNel 2002 riceve il \"Collare d'Oro al Valore Atletico\", la pi\u00f9 alta onorificenza del Coni.\nAllenatore: Dal 2002 allenatore iscritto all'Albo dei Tecnici della Fitarco.\nDa giugno 2006 \u00e8 Allenatore della Squadra Nazionale Juniores under 18 e under 16 Fitarco.\nDa marzo 2008 fino a dicembre 2010 \u00e8 Allenatore della Squadra Nazionale Seniores Femminile Fitarco, ai Giochi Olimpici di Pechino, la squadra femminile si aggiudica il 5\u00ba posto, il migliore risultato di sempre.\nA dicembre 2008 consegue, in Portogallo, il brevetto di Allenatore EMAU (European and Mediterranean Archery Union), primo ed unico in Italia.\nDa gennaio 2011 \u00e8 Allenatore delle Squadre Nazionali Juniores.\nIn questi anni raggiunge, con le Squadre Nazionali, risultati di assoluto rilievo, annoverandolo tra i migliori Allenatori Mondiali.\nPodi\n1993: medaglia d'oro alla Coppa Europa Juniores, argento a squadre ai Campionati Mondiali Juniores.\n1994: medaglia d'oro alla Coppa Europa Juniores, oro a squadre ai Campionati del Mondo Juniores\n1995: oro ai Campionati italiani Indoor Cat. Assoluto e oro Cat. Seniores, argento a squadre ai Campionati del Mondo tiro alla targa, bronzo a squadre ai Campionati del Mondo Indoor.\n1996: Bronzo a squadre ai XXVI Giochi Olimpici ad Atlanta, argento a squadre ai Campionati Europei Targa, medaglia d'argento ai campionati Europeo Indoor Cat. Seniores e argento a squadre, oro Cat. Assoluto ai campionati italiani Indoor e argento Cat. Seniores.\n1997: 4\u00b0 ai XIII Giochi del Mediterraneo e argento nella prova a squadre, medaglia di bronzo a squadre ai Campionati Mondiali Indoor.\n1998: medaglia d'argento ai Campionati Italiani Indoor Cat. Seniores e medaglia d'oro Cat. Assoluti, medaglia d'oro a squadre ai Campionati Europei targa, argento Cat. Seniores ai Campionati Europei Indoor e oro nella prova a squadre.\n1999: Medaglia d'oro ai campionati Mondiali Targa nella prova a squadre, 4\u00ba posto individuale e argento nella prova a squadre ai Campionati Mondiali Indoor a Cuba.\n2000: Campione Italiano Indoor Cat. Assoluti e Cat. Seniores, oro a squadre ai Campionati Europei Indoor, argento nella prova a squadre ai XXVII Giochi Olimpici di Sidney.\n2001: medaglia d'argento Campionati Mondiali Targa Pechino. 2004: Riserva Ufficiale ai XXVII Giochi Olimpici di Atene. Record italiani: - indoor o.r. 18 fr. Con 180 punti\n-indoor o.r. 12 fr. Con 120 punti -indoor 18\u00a0m a squadre con 1771 punti -indoor o.r. 70\u00a0m 3X9 fr. a squadre con 257 punti -indoor 3X9 fr. 18\u00a0m con 268 punti -Fita 70\u00a0m 3X9 fr. a squadre Juniores con 248 punti\n-Fita 3X144 fr. con 4014 punti Record Europei: -indoor 18\u00a0m 3X9 fr. a squadre con 268 punti -indoor 18\u00a0m 12 fr. con 120 punti -indoor 18\u00a0m 18 fr. con 180 punti -Fita 3X144 fr. a squadre con 4014 punti -Fita 3X9 fr. 70\u00a0m a squadre Juniores con 248 punti -Fita 3X9 fr. 70\u00a0m a squadre Seniores con 257 punti Record Mondiali: - indoor o.r. 18\u00a0m 18 fr. con 180 punti\nAd oggi alcuni dei record sopraelencati risultano imbattuti, altri sono record Storici in quanto sono cambiate le regole di gara. Il record mondiale ai 18\u00a0m sarebbe ancora imbattuto in quanto \u00e8 stato raggiunto il maggior punteggio possibile.\nIl palmar\u00e8s annovera inoltre 32 podi ai vari Campionati italiani, 26 podi in Gare Internazionali e Grand Prix Europei e oltre 100 podi in gare Nazionali."}
{"id": "3010588", "revid": "25152", "url": "https://it.wikipedia.org/wiki?curid=3010588", "title": "Kalim\u00e1t-i-Makn\u00fanih", "text": ""}
{"id": "3010589", "revid": "287204", "url": "https://it.wikipedia.org/wiki?curid=3010589", "title": "Kalimat-i-Maknunih", "text": ""}
{"id": "3010592", "revid": "149485", "url": "https://it.wikipedia.org/wiki?curid=3010592", "title": "Axel Norling", "text": "Biografia.\nHa partecipato alle olimpiadi di Atene del 1906 conquistando una medaglia di bronzo nel tiro alla fune e partecipando alla gara di tuffi dalla piattaforma, piazzandosi al sedicesimo posto. Alle olimpiadi di Londra del 1908, dove ha vinto una medaglia d'oro nella ginnastica a squadre ed alle olimpiadi di Stoccolma del 1912, ancora oro nella ginnastica sistema svedese a squadre.\n\u00c8 il fratello del ginnasta e cavaliere Daniel Norling.\nPalmar\u00e8s.\nIn carriera ha conseguito i seguenti risultati:"}
{"id": "3010593", "revid": "1573940", "url": "https://it.wikipedia.org/wiki?curid=3010593", "title": "Boyinzahra", "text": "Boyinzahra o B\u016byinzahra (farsi \u0628\u0648\u06cc\u06cc\u0646\u200c\u0632\u0647\u0631\u0627) \u00e8 il capoluogo dello shahrest\u0101n di Boyinzahra, circoscrizione Centrale, nella provincia di Qazvin in Iran. Aveva, nel 2006, una popolazione di 15.848 abitanti. La citt\u00e0 si trova a sud di Qazvin."}
{"id": "3010594", "revid": "767487", "url": "https://it.wikipedia.org/wiki?curid=3010594", "title": "Churchill (Pennsylvania)", "text": "Churchill \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 3.011 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (81,9%) seguita da quella afroamericana (13,8%)."}
{"id": "3010599", "revid": "33689", "url": "https://it.wikipedia.org/wiki?curid=3010599", "title": "Sergio Marazzi", "text": "Biografia.\nSi \u00e8 occupato in particolare di trovare un punto di raccordo tra i gruppi descritti nelle guide nazionali di montagna e le tradizionali sezioni alpine della Partizione delle Alpi del 1926, in cui aveva riteneva di aver rilevato incongruenze ed errori geografici che la rendessero obsoleta e bisognosa di un accurato aggiornamento.\nPer colmare la lacuna che riteneva esistesse nell'editoria di montagna, ha proseguito per diversi anni i suoi studi con approfondite ricerche, che hanno avuto come risultato finale la realizzazione di una innovativa suddivisione orografica del Sistema Alpino pi\u00f9 aderente alla letteratura geografica tedesca e slovena.\nOpere principali.\nGrazie a queste pubblicazioni e ai suoi articoli apparsi su alcune riviste del ramo, la sua versione di suddivisione, delle Alpi \u00e8 stata portata a conoscenza del pubblico, in particolare nell'ambiente alpinistico e in quello scolastico e universitario, dove \u00e8 stata accolta con sentimenti contrastanti."}
{"id": "3010600", "revid": "32992683", "url": "https://it.wikipedia.org/wiki?curid=3010600", "title": "IAI Nammer", "text": ""}
{"id": "3010602", "revid": "1776051", "url": "https://it.wikipedia.org/wiki?curid=3010602", "title": "Giovanni Antonio Campostrini", "text": "Si laure\u00f2 al politecnico di Torino in ingegneria a ventitr\u00e9 anni. Si dedic\u00f2 al miglioramento e allo sviluppo delle sue propriet\u00e0 agricole in Valpolicella in particolare per quanto concerne alcune opere idrauliche. Ricopr\u00ec numerose cariche pubbliche e private.\nIl 3 novembre 1920 assunse la carica di senatore del Regno d'Italia.\nIl 6 novembre 1927 mor\u00ec nella sua villa Santa Sofia a Pedemonte (frazione di San Pietro in Cariano). A Pedemonte gli \u00e8 stata dedicata una via."}
{"id": "3010604", "revid": "767487", "url": "https://it.wikipedia.org/wiki?curid=3010604", "title": "Saggez Abad", "text": "Saggez \u0100b\u0101d (farsi \u0633\u06af\u0632\u0622\u0628\u0627\u062f) \u00e8 una citt\u00e0 dello shahrest\u0101n di Boyinzahra, circoscrizione Centrale, nella provincia di Qazvin in Iran. Aveva, nel 2006, una popolazione di 4.953 abitanti. La citt\u00e0 si trova a ovest di Boyinzahra."}
{"id": "3010605", "revid": "729019", "url": "https://it.wikipedia.org/wiki?curid=3010605", "title": "Castle Shannon", "text": "Castle Shannon \u00e8 un comune (\"borough\") degli Stati Uniti d'America, nella contea di Allegheny nello Stato della Pennsylvania. Secondo il censimento del 2010 la popolazione \u00e8 di 8.316 abitanti.\nStoria.\nIl primo insediamento urbano \u00e8 del 1786. all'epoca il pi\u00f9 grande proprietario terriero, David Strawbridge, chiam\u00f2 il luogo Castle Shanahan. Con il passare del tempo il nome cambi\u00f2 in \"Shannon.\"\nEvento storico quello del 1872, quando la linea ferroviaria che collegava Castle Shannon alla citt\u00e0 Pittsburgh venne completata.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,9%) seguita da quella afroamericana (2,0%), alla data del 2010."}
{"id": "3010607", "revid": "435662", "url": "https://it.wikipedia.org/wiki?curid=3010607", "title": "Fiat 500 Topolino", "text": ""}
{"id": "3010609", "revid": "599013", "url": "https://it.wikipedia.org/wiki?curid=3010609", "title": "Emanuele Curcio", "text": "Carriera.\nAla sinistra brevilinea, crebbe nelle giovanili del , con cui nella stagione 1973-1974 vinse il campionato di Serie D: contribu\u00ec al successo realizzando 8 reti in 27 partite.\nA fine stagione venne acquistato dalla , con cui esord\u00ec in massima serie disputando complessivamente 15 gare di campionato (chiuso dai giallorossi al terzo posto) e realizzando una doppietta in occasione del successo esterno sul del 5 gennaio 1975.\nNon rest\u00f2 tuttavia nella capitale per la stagione successiva e prosegu\u00ec la carriera in Serie C. Nell'estate del 1975 fu ceduto in compropriet\u00e0 all', con cui non gioc\u00f2 alcuna gara di campionato e che lo gir\u00f2 al durante la sessione autunnale di mercato.. Rimase tre stagioni in Calabria per poi passare al (26 presenze ed un gol nella stagione 1978-1979).\nLasci\u00f2 l'attivit\u00e0 agonistica nel a 28 anni, per intraprendere la carriera di istruttore di ginnastica artistica.\nBibliografia.\nEmanuele Curcio ebbe 2 figlie rispettivamente nel 1976 e nel 1981, Giada e Emanuela. Ha 4 nipoti: Da Giada: Alessia, Arianna e Sara e Da Emanuela: il piccolo Elia."}
{"id": "3010612", "revid": "1543377", "url": "https://it.wikipedia.org/wiki?curid=3010612", "title": "Partido di General Pinto", "text": "Il partido di General Pinto \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 General Pinto. \nToponimia.\nIl partido, cos\u00ec come il suo capoluogo, sono intitolati a Manuel Pinto, militare argentino della guerra d'indipendenza che nel 1853 ricopr\u00ec la carica di governatore della provincia di Buenos Aires."}
{"id": "3010613", "revid": "287204", "url": "https://it.wikipedia.org/wiki?curid=3010613", "title": "Per mano nel buio", "text": "Per mano nel buio (titolo originale dell'opera \"Nothing to Envy: Ordinary Lives in North Korea\") \u00e8 un libro scritto dalla giornalista Barbara Demick e pubblicato in Italia nel 2010.\n\u00c8 stato candidato al National Book Award per la saggistica.\nTrama.\n\"Per mano nel buio\" narra le vicende di alcuni nordcoreani rifugiati in Corea del Sud che hanno raccontato le loro esperienze di fuga dalle repressioni delle di dittature di Kim Il-sung, prima, e del figlio Kim Jong-il, dopo, i quali hanno organizzato la Repubblica Democratica Popolare di Corea in modo che lo stato abbia il pieno controllo sulla vita delle persone.\nIl titolo dell'opera \u00e8 ispirato alla storia di Jun-sang e Mi-ran, i quali decidono di portare avanti la loro relazione pur appartenendo a due classi sociali diverse (Jun-sang \u00e8 di famiglia agiata, mentre Mi-ran \u00e8 figlia di un soldato sudcoreano catturato durante la Guerra di Corea). Ma nell'opera si intrecciano varie storie di vita come quella della dottoressa Kim, la signora Song che, dopo una vita dedicata al partito, decider\u00e0 di scappare, di sua figlia Oak-hee e quella di Kim Hyuck, che dopo una precoce carriera da contrabbandiere in Corea del Nord si rif\u00e0 una vita in Corea del Sud.\nIl libro rappresenta una istantanea delle difficolt\u00e0, restrizioni e repressioni (polizia politica, gulag, mancanza di elettricit\u00e0, violazioni dei diritti umani, carestie) presenti ancora tutt'oggi nella Corea del Nord."}
