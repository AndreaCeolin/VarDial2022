{"id": "2900493", "revid": "599013", "url": "https://it.wikipedia.org/wiki?curid=2900493", "title": "Feria del Sol", "text": "La Feria del Sol, conosciuta anche come Carnaval Taurino de America, \u00e8 un festival culturale di carattere internazionale che si svolge nella citt\u00e0 di M\u00e9rida, Venezuela, durante il mese di febbraio, in concomitanza al carnevale. Il festival prevede competizioni di tori, esposizioni culturali, commerciali e zootecniche, concerti, sfilate, varie attivit\u00e0 sportive e l'elezione di una regina della fiera (La \"Reina del Sol\").\nStoria.\nA M\u00e9rida, una delle citt\u00e0 pi\u00f9 antiche del Venezuela conosciuta con l'appellativo di \"Citt\u00e0 dei Cavalieri\", non venivano svolte fiere come venivano invece svolte nelle citt\u00e0 di San Crist\u00f3bal, Barquisimeto, Maracaibo e T\u00e1riba. Per questo motivo, un gruppo di persone del luogo ebbe l'idea di costruire una Plaza de toros, affinch\u00e9 M\u00e9rida avesse un calendario taurino cos\u00ec da riuscire ad essere annoverata tra le citt\u00e0 che svolgevano le fiere pi\u00f9 importanti del paese, le quali avevano gi\u00e0 un notevole prestigio su tutto il territorio nazionale.\nPrima edizione.\nOriginariamente le fiere venivano svolte nei primi giorni di dicembre al fine di commemorare la ricorrenza dell'Immacolata Concezione e pertanto si decise di stabilire la data della prima fiera per il 9 e 10 dicembre. Per quell'evento furono ingaggiati dei famosi toreri come C\u00e9sar Faraco, Manuel Ben\u00edtez \"El Cordob\u00e9s\", Francisco Rivera \"Paquirri\", Julio Aparicio, Curro Gir\u00f3n, Paco Camino ed il pungolatore messicano Juan Ca\u00f1edo e si utilizzarono tori di F\u00e9lix Rodr\u00edguez (\"Achury Viejo\" e \"Ambal\u00f3\"), tutti provenienti dalla Colombia.\nLa prima corrida non pot\u00e9 essere celebrata poich\u00e9 ci fu un forte acquazzone che difatti fece posticipare l'inaugurazione della fiera di un giorno, quindi entrambe le corride furono tenute il secondo giorno. Per quel giorno si stabil\u00ec di svolgere una corrida la mattina e l'altra nel pomeriggio, quell'occasione fu ricordata per essere stata la prima volta che venivano celebrate due corride nella stessa piazza e nello stesso giorno in Venezuela.\nEdizioni successive.\nNel 1968 la fiera non fu svolta, ma in quell'occasione si tenne una corrida il 13 aprile 1968, in concomitanza al Sabato Santo. In quell'occasione i tori dell'allevamento colombiano \"Dosguti\u00e9rrez\" furono combattuti dai toreri Alfredo Leal, Curro Gir\u00f3n e Pepe C\u00e1ceres.\nViste le condizioni meteorologiche del mese di dicembre, non molto idonee allo svolgimento di una fiera, si decise di far svolgere la fiera in coincidenza con la vesta del carnevale sotto il nome di \"Feria del Sol\". Nel 1969 si svolse la prima fiera che prevedeva tre corride i giorni 15, 16 e 17 febbraio.\nIl primo cartello fu composto dai tori di \"Valpara\u00edso\" per Alfredo Leal, Daniel \"Matatoba\" Santiago, Manuel Ben\u00edtez \"El Cordob\u00e9s\" ed il venezuelano Lucio Requena. Il primo orecchio della fiera fu donato ad Alfredo Leal.\nA partire da quell'edizione la fiera \u00e8 diventata progressivamente una delle pi\u00f9 importanti del Venezuela e dell'intero mondo taurino. La preesistente fiera dell'Immacolata si \u00e8 celebrata in altre occasioni (1990, 1991 e 1997) ma con scarso concorso di pubblico."}
{"id": "2900503", "revid": "115382071", "url": "https://it.wikipedia.org/wiki?curid=2900503", "title": "Giancarlo Sitra", "text": "Biografia.\nFu deputato della XI legislatura, eletto in occasione delle politiche del 1992 con 9.880 preferenze nella liste del Partito Democratico della Sinistra (circoscrizione \"Catanzaro-Cosenza-Reggio Calabria\").\nVenne rieletto deputato della XII legislatura alle politiche del 1994 con i Progressisti, nel collegio di Crotone, con 28.793 voti.\nConcluse la sua esperienza politico-istituzionale negli anni duemila, svolgendo il ruolo di assessore della Provincia di Crotone e infine di Presidente del Consiglio comunale di Crotone tra il 2006 e il 2011. In quest'ultima fase \u00e8 stato segretario provinciale del PdCI."}
{"id": "2900504", "revid": "659058", "url": "https://it.wikipedia.org/wiki?curid=2900504", "title": "Stadio Gianni Falchi", "text": "Lo stadio Gianni Falchi \u00e8 uno stadio di baseball ubicato a Bologna, in Italia.\nLa struttura \u00e8 sede delle partite casalinghe della Fortitudo Baseball Bologna, militante nella Italian Baseball League.\nGianni Falchi.\nGianni Falchi nasce a Bologna il 14 Dicembre 1922.Laureato in Giurisprudenza e appassionato di sport riesce, per un periodo, a conciliare il lavoro presso l\u2019azienda paterna con collaborazioni per alcuni quotidiani, fintanto che decide di dedicarsi definitivamente al giornalismo. Assunto a \"Stadio\" alla fine degli anni 50, scrive di varie discipline sportive, in particolare di pugilato e atletica leggera. In questi anni emerge anche una nuova passione: il baseball. Questo sport, poco conosciuto in Italia, lo entusiasma e lo porta a seguire gli incontri nelle varie citt\u00e0 e a recarsi anche negli Stati Uniti dove ha l\u2019opportunit\u00e0 di entrare in contatto con l\u2019ambiente americano e approfondire la conoscenza del baseball e delle sue regole. Grazie a questa esperienza \u00e8 in grado di seguire i campionati italiani e scrivere articoli con sempre maggiore competenza. \u00c8 tra i corrispondenti da Roma per l\u2019atletica leggera in occasione delle Olimpiadi del 1960. La notte del 23 febbraio 1963, uscito da poco dalla redazione, viene investito da un\u2019auto e l\u2019impatto lo uccide.\nAlcuni anni pi\u00f9 tardi, nel 1969, a Bologna, si inaugura lo \"Stadio di baseball Gianni Falchi\" intitolato a suo nome come riconoscimento al giornalista che, tra i primi, ha parlato al pubblico di questo sport. All\u2019entrata dello stadio \u00e8 stata collocata una scultura che raffigura una palla da baseball con una targa in sua memoria.\nStoria.\nL'impianto \u00e8 stato aperto nel 1969, diventando con ci\u00f2 la nuova casa della Fortitudo Bologna, che prima di allora utilizzava campi da calcio riadattati per il baseball presso un terreno adiacente allo Stadio Dall'Ara e presso il campo della Corticella.\nL'inaugurazione avvenne con un'amichevole fra Bologna e Milano. A quei tempi la struttura dello stadio era diversa, poich\u00e9 vi erano gradinate basse e alcune tribune in legno lungo la linea del foul. Dietro casa base vi era anche una sorta di fortino, ora demolito per realizzare la tribuna per la stampa.\nIl \"Falchi\" in quattro occasioni (1978, 1988, 1998, 2009) ha ospitato partite dei mondiali di baseball, ma qui si sono giocati anche i campionati europei e due edizioni della coppa Intercontinentale (1973 e 1993)."}
{"id": "2900505", "revid": "287204", "url": "https://it.wikipedia.org/wiki?curid=2900505", "title": "Banda Oriental", "text": "Banda Oriental \u00e8 il termine spagnolo (traducibile in italiano come \u00abStriscia orientale\u00bb) utilizzato a partire dal XVI secolo per indicare la zona pi\u00f9 orientale del Vicereame del R\u00edo de la Plata, i territori coloniali spagnoli in Sud America posti a oriente del fiume Uruguay e a nord del R\u00edo de la Plata. \nGeografia.\nL'area geografica non ha confini ben definiti: si tratta di un territorio collinare, ricco di numerosi corsi d'acqua e di porti naturali, corrispondente approssimativamente al territorio dell'attuale Uruguay (\"Rep\u00fablica Oriental del Uruguay\") e degli attuali stati federati del Brasile Rio Grande do Sul e Santa Catarina. La colonizzazione di questo territorio assunse aspetti insoliti in quanto in un certo senso avvenne prima ad opera dei bovini e solo poi ad opera dell'uomo: il bestiame, introdotto gi\u00e0 all'epoca di Hernandarias, si riprodusse spontaneamente allo stato brado, mentre inizialmente non si ebbero invece insediamenti umani stabili. I primi coloni stabili furono portoghesi i quali fondarono nel 1680 la \"Colonia del Sacramento\", di fronte all'attuale Buenos Aires. Fin dall'inizio, la presenza di bestiame, la possibilit\u00e0 dei commerci (i numerosi corsi d'acqua sono spesso navigabili e permettono di raggiungere i fiumi Uruguay e Paran\u00e0) e la vicinanza di spagnoli e di portoghesi, hanno costituito occasioni di incontro e di scontro che hanno condizionato la storia di questo territorio.\nStoria.\nNei primi anni del XVII secolo gli abitanti di Asunci\u00f3n (Paraguay) chiamavano \u00ab\"La Banda Oriental\"\u00bb o \u00ab\"La Banda de los Charr\u00faas\"\u00bb (in quei territori vi si era stabilito il popolo Charr\u00faa) i territori posti in prossimit\u00e0 del \"La Mar del Nord\" (l'Oceano Atlantico) alla loro latitudine. A nord de \u00ab\"La Banda Oriental\"\u00bb vi era il territorio chiamato Guayr\u00e1 (o Piner\u00eda) corrispondente all'attuale stato brasiliano del Paran\u00e1, ma all'epoca sotto la giurisdizione del Paraguay. Alla fine del XVII secolo la \"Banda Oriental\" comprendeva il territorio chiamato dagli spagnoli \"Campa\u00f1a del R\u00edo Grande de San Pedro\" e dai portoghesi \"Regi\u00e3o da Campanha do Rio Grande do Sul\". Nel 1618 la Banda Oriental entr\u00f2 a far parte della Giurisdizione del R\u00edo de la Plata (\"Gobernaci\u00f3n del R\u00edo de la Plata\"). Nel 1680 i portoghesi fondarono la Colonia del Sacramento, il cui possesso provoc\u00f2 un lungo conflitto tra la Spagna e il Portogallo, che si concluse nel 1777 con la firma del Trattato di San Ildefonso in base al quale la citt\u00e0 del Sacramento venne ceduta alla Spagna e la regione unita al Vicereame del R\u00edo de la Plata; nel 1811, tuttavia, quest'ultimo venne sciolto in favore della Provincia Orientale del R\u00edo de la Plata, con capitale Montevideo. La lotta con i Portoghesi tuttavia non cess\u00f2: nel 1821 il territorio fu annesso al Brasile con il nome di \"Provincia Cisplatina\"; riottenne l'indipendenza nel 1825, dopo numerose rivolte, fu coinvolta in una nuova guerra nel 1826 e finalmente, nel 1828, il Trattato di Montevideo, promosso dal Regno Unito, rese l'Uruguay uno stato indipendente. \nAnche Garibaldi combatt\u00e9 fra il 1842 e il 1846 nella \"Banda Oriental\", difendendola dalle ambizioni di conquista del dittatore argentino Rosas."}
{"id": "2900506", "revid": "55935", "url": "https://it.wikipedia.org/wiki?curid=2900506", "title": "Banda Orientale", "text": ""}
{"id": "2900509", "revid": "483293", "url": "https://it.wikipedia.org/wiki?curid=2900509", "title": "Godo di Russi", "text": ""}
{"id": "2900510", "revid": "287204", "url": "https://it.wikipedia.org/wiki?curid=2900510", "title": "Stadio Antonio Casadio", "text": "Lo stadio Antonio Casadio \u00e8 lo stadio di baseball della cittadina di Godo, nel comune di Russi (RA).\nStoria.\nNel 2009 ha ospitato due partite del Campionato mondiale di baseball 2009, la cui fase conclusiva (gironi semifinali e finali) si \u00e8 disputata in Italia."}
{"id": "2900511", "revid": "287204", "url": "https://it.wikipedia.org/wiki?curid=2900511", "title": "19912 Aurapenenta", "text": "19912 Aurapenenta \u00e8 un asteroide della fascia principale. Scoperto nel 1955, presenta un'orbita caratterizzata da un semiasse maggiore pari a 2,3782543\u00a0UA e da un'eccentricit\u00e0 di 0,2540300, inclinata di 7,24277\u00b0 rispetto all'eclittica."}
{"id": "2900515", "revid": "287204", "url": "https://it.wikipedia.org/wiki?curid=2900515", "title": "30718 Records", "text": "30718 Records \u00e8 un asteroide della fascia principale. Scoperto nel 1955, presenta un'orbita caratterizzata da un semiasse maggiore pari a 2,7651864\u00a0UA e da un'eccentricit\u00e0 di 0,3173391, inclinata di 5,29298\u00b0 rispetto all'eclittica."}
{"id": "2900517", "revid": "198277", "url": "https://it.wikipedia.org/wiki?curid=2900517", "title": "Amori in corso", "text": "Amori in corso \u00e8 un film del 1989 diretto da Giuseppe Bertolucci.\nTrama.\nBianca e Anna sono due studentesse di medicina che, alla vigilia di un esame, decidono di trascorrere qualche giorno nella villa in campagna dei genitori di Bianca. Arrivate a destinazione, le due ragazze inizieranno ad avere qualche screzio, causato sia dalle loro diversit\u00e0 caratteriali, sia dall'amore di entrambe per Cesare, anche lui frequentante medicina e prossimo a fare loro visita. L'arrivo alla villa di Daniela, la fidanzata del ragazzo, porter\u00e0 Bianca e Anna a riavvicinarsi e a confidarsi; arriveranno a capire qual \u00e8 il vero motivo che le ha spinte in quel luogo.\nProduzione.\nCast.\nStella Vordemann venne scelta grazie ad una sua fotografia che Bertolucci vide ad una mostra fotografica. Amanda Sandrelli invece aveva gi\u00e0 lavorato con il regista in \"Strana la vita\". Francesca Prandi \u00e8 alle prime armi ma dimostra una grande capacit\u00e0 recitativa che ci trasmette le grandi emozioni del film.\nRiprese.\nIl film \u00e8 stato girato nella Val Pessola nella provincia di Parma.\nRiconoscimenti.\nHa vinto il primo premio al \"Salso Film &amp; TV Festival\" di Salsomaggiore Terme."}
{"id": "2900521", "revid": "31315565", "url": "https://it.wikipedia.org/wiki?curid=2900521", "title": "Dauna", "text": ""}
{"id": "2900522", "revid": "31315581", "url": "https://it.wikipedia.org/wiki?curid=2900522", "title": "Vescovo di Siponto", "text": ""}
{"id": "2900523", "revid": "339392", "url": "https://it.wikipedia.org/wiki?curid=2900523", "title": "Vescovati", "text": ""}
{"id": "2900524", "revid": "31315635", "url": "https://it.wikipedia.org/wiki?curid=2900524", "title": "Culto micaelico", "text": ""}
{"id": "2900526", "revid": "339392", "url": "https://it.wikipedia.org/wiki?curid=2900526", "title": "Cattedrali romaniche", "text": ""}
{"id": "2900527", "revid": "1543377", "url": "https://it.wikipedia.org/wiki?curid=2900527", "title": "San Juan Grande", "text": "San Juan Grande \u00e8 un distretto della Costa Rica facente parte del cantone di Esparza, nella provincia di Puntarenas."}
{"id": "2900530", "revid": "1543377", "url": "https://it.wikipedia.org/wiki?curid=2900530", "title": "Macacona", "text": "Macacona \u00e8 un distretto della Costa Rica facente parte del cantone di Esparza, nella provincia di Puntarenas."}
{"id": "2900532", "revid": "31315722", "url": "https://it.wikipedia.org/wiki?curid=2900532", "title": "Cattedrale romanica", "text": ""}
{"id": "2900533", "revid": "228587", "url": "https://it.wikipedia.org/wiki?curid=2900533", "title": "Santuario di San Michele", "text": ""}
{"id": "2900534", "revid": "1543377", "url": "https://it.wikipedia.org/wiki?curid=2900534", "title": "San Rafael (Esparza)", "text": "San Rafael \u00e8 un distretto della Costa Rica facente parte del cantone di Esparza, nella provincia di Puntarenas."}
{"id": "2900535", "revid": "1543377", "url": "https://it.wikipedia.org/wiki?curid=2900535", "title": "San Jer\u00f3nimo (Esparza)", "text": "San Jer\u00f3nimo \u00e8 un distretto della Costa Rica facente parte del cantone di Esparza, nella provincia di Puntarenas."}
{"id": "2900537", "revid": "767487", "url": "https://it.wikipedia.org/wiki?curid=2900537", "title": "Buenos Aires (Costa Rica)", "text": "Buenos Aires \u00e8 un distretto della Costa Rica, capoluogo del cantone omonimo, nella provincia di Puntarenas."}
{"id": "2900539", "revid": "22475", "url": "https://it.wikipedia.org/wiki?curid=2900539", "title": "Volc\u00e1n (Costa Rica)", "text": "Volc\u00e1n \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900540", "revid": "287204", "url": "https://it.wikipedia.org/wiki?curid=2900540", "title": "Volcan", "text": ""}
{"id": "2900544", "revid": "1543377", "url": "https://it.wikipedia.org/wiki?curid=2900544", "title": "Potrero Grande", "text": "Potrero Grande \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900545", "revid": "767487", "url": "https://it.wikipedia.org/wiki?curid=2900545", "title": "Boruca", "text": "Boruca \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900546", "revid": "86343", "url": "https://it.wikipedia.org/wiki?curid=2900546", "title": "Pilas", "text": "Il toponimo Pilas pu\u00f2 riferirsi a diverse localit\u00e0:"}
{"id": "2900547", "revid": "271907", "url": "https://it.wikipedia.org/wiki?curid=2900547", "title": "Anivskij gorodskoj okrug", "text": ""}
{"id": "2900548", "revid": "767487", "url": "https://it.wikipedia.org/wiki?curid=2900548", "title": "Pilas (Costa Rica)", "text": "Pilas \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900553", "revid": "1305772", "url": "https://it.wikipedia.org/wiki?curid=2900553", "title": "Anivskij rajon", "text": "L'Anivskij rajon () \u00e8 un rajon dell'Oblast' di Sachalin, nell'Estremo oriente russo, con capoluogo Aniva. Situato nella parte meridionale dell'isola di Sachalin, nel 2001 aveva una popolazione di 15.600 abitanti.\nIn passato, costituiva un okrug urbano.\nGeografia fisica.\nIl rajon fa parte dell'Estremo Oriente russo.\nAttivit\u00e0 economiche.\nLe principali attivit\u00e0 economiche praticate dalla popolazione del rajon sono silvicoltura, estrazione di gas naturale, torba e zeolite, pesca e agricoltura. L'industria alimentare \u00e8 l'unico tipo d'industria persistente nel rajon."}
{"id": "2900556", "revid": "1543377", "url": "https://it.wikipedia.org/wiki?curid=2900556", "title": "Colinas (Costa Rica)", "text": "Pilas \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900557", "revid": "1543377", "url": "https://it.wikipedia.org/wiki?curid=2900557", "title": "Biolley", "text": "Biolley \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900558", "revid": "1543377", "url": "https://it.wikipedia.org/wiki?curid=2900558", "title": "Ch\u00e1nguena", "text": "Ch\u00e1nguena \u00e8 un distretto della Costa Rica facente parte del cantone di Buenos Aires, nella provincia di Puntarenas."}
{"id": "2900559", "revid": "287204", "url": "https://it.wikipedia.org/wiki?curid=2900559", "title": "Changuena", "text": ""}
{"id": "2900560", "revid": "486946", "url": "https://it.wikipedia.org/wiki?curid=2900560", "title": "Distretto di Aniva", "text": ""}
{"id": "2900561", "revid": "767487", "url": "https://it.wikipedia.org/wiki?curid=2900561", "title": "Ophrys \u00d7 maremmae tardans", "text": "L'ofride tardiva (Ophrys \u00d7 maremmae\" nothosubsp. \"tardans ) \u00e8 una pianta erbacea spontanea in Italia, appartenente alla famiglia delle Orchidacee.\n\u00c8 un'entit\u00e0 di origine ibridogena (\"O. fuciflora\" subsp. \"candica\" \u00d7 \"O. tenthredinifera\").\nEtimologia.\nL'epiteto sottospecifico (\u201ctardans\u201d \u2013 dal latino \u201ctardivo\u201d) si riferisce al periodo della fioritura, quando le altre specie di \"Ophrys\" sono ormai sfiorite.\nDescrizione.\n\u00c8 un'orchidea terrestre alta da 10 a 35\u00a0cm. La forma biologica \u00e8 geofita bulbosa, ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\n\u00c8 presente una rosetta basale con foglie a forma ovato-lanceolata, ad apice acuto e alcune (mediamente 3) foglie cauline. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Quelle cauline sono progressivamente pi\u00f9 ridotte a portamento amplessicaule e simili a brattee. \nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con pochi fiori (da 3 a 7). Questi ultimi sono posti alle ascelle di brattee a forma lineare-lanceolata con una scanalatura centrale; sono lunghe pi\u00f9 o meno come l'ovario e nel colore possono essere simili ai tepali (altrimenti sono verdi). I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nQuesta entit\u00e0 \u00e8 un raro endemismo della Puglia del sud.\nIl suo habitat tipico sono le garighe, le radure e macchie su substrato calcareo.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2900564", "revid": "1543377", "url": "https://it.wikipedia.org/wiki?curid=2900564", "title": "Miramar (Costa Rica)", "text": "Miramar \u00e8 un distretto della Costa Rica, capoluogo del cantone di Montes de Oro, nella provincia di Puntarenas."}
{"id": "2900565", "revid": "287204", "url": "https://it.wikipedia.org/wiki?curid=2900565", "title": "Stadio dei Pirati", "text": "Lo Stadio dei Pirati \u00e8 lo stadio di baseball della citt\u00e0 di Rimini.\nDi propriet\u00e0 del Comune di Rimini, lo stadio \u00e8 situato nei pressi di via Circonvallazione Nuova e via Circonvallazione Ovest, sulla sponda sinistra del fiume Marecchia. Adiacenti al campo principale, sono presenti altri due campi pi\u00f9 piccoli, dedicati alle attivit\u00e0 giovanili.\nStoria.\nLa sua inaugurazione risale all'anno 1973: da allora inizi\u00f2 infatti ad essere la sede abituale degli incontri casalinghi dei \"Pirati\", ovvero la squadra del Rimini Baseball Club che si apprestava a diventare protagonista nel panorama del baseball nazionale e continentale.\nGrazie anche all'intervento di Cesare \"Rino\" Zangheri, storico patron del Rimini Baseball, furono eseguiti alcuni importanti interventi, tra i quali la realizzazione di nuove tribune e dell'impianto di illuminazione. Questi lavori permisero allo stadio di essere (insieme a Bologna e Parma) sede nel 1978 del primo campionato mondiale di baseball che si sia disputato in Italia. Durante questa manifestazione, la sfida riminese tra Italia e Stati Uniti ha attirato un pubblico stimata tra le 8 e le 10.000 persone.\nSuccessivamente, la struttura \u00e8 stata nuovamente designata per ospitare partite di altri due campionati mondiali, rispettivamente nelle edizioni del 1988 e del 1998. Per questa ragione, in passato lo stadio aveva assunto la denominazione di \"Mondiale\".\nNel corso dei decenni, su questo campo hanno giocato i migliori giocatori del baseball italiano. Sotto la presidenza di Zangheri, infatti, il Rimini Baseball riusc\u00ec a vincere 13 scudetti, oltre che 3 Coppe dei Campioni in campo europeo.\nDal 2019 il Rimini Baseball non \u00e8 pi\u00f9 iscritto ad alcun campionato FIBS."}
{"id": "2900566", "revid": "1543377", "url": "https://it.wikipedia.org/wiki?curid=2900566", "title": "Uni\u00f3n (Costa Rica)", "text": "Uni\u00f3n, o La Uni\u00f3n, \u00e8 un distretto della Costa Rica facente parte del cantone di Montes de Oro, nella provincia di Puntarenas."}
{"id": "2900567", "revid": "765341", "url": "https://it.wikipedia.org/wiki?curid=2900567", "title": "Katyn'", "text": "Katyn' (, , , ) \u00e8 un villaggio dell'Oblast' di Smolensk, nella Russia europea, situato a circa 20\u00a0km a ovest di Smolensk e a 60\u00a0km dai confini con la Bielorussia. \u00c8 attraversato e servito con una stazione dalla linea ferroviaria Berlino-Varsavia-Minsk-Mosca.\nStoria.\nMassacro di Katyn.\nDurante la seconda guerra mondiale, nella foresta che si trova nelle vicinanze del villaggio di Katyn', avvenne al termine della campagna di Polonia, il massacro di Katyn', nel quale trovarono la morte per mano sovietica circa 22.000 militari polacchi, le cui spoglie oggi riposano nel cimitero militare di Katyn'.\nDisastro aereo polacco.\nIl 10 aprile 2010 intorno alle 08.00 GMT un aereo del governo polacco \u00e8 precipitato vicino a Katyn', provocando la morte di tutti i 95 passeggeri. Tra i passeggeri dell'aereo vi erano il presidente polacco Lech Kaczy\u0144ski e sua moglie, il governatore della Banca Centrale Polacca S\u0142awomir Skrzypek, il viceministro degli esteri Andrzej Kremer, il presidente del Comitato olimpico polacco Piotr Nurowski, il vicepresidente aggiunto della Camera dei deputati Jerzy Szmajdzinski, generali dell'esercito e altre figure politiche di rilievo."}
{"id": "2900568", "revid": "767487", "url": "https://it.wikipedia.org/wiki?curid=2900568", "title": "Sonia Shah", "text": "Biografia.\nNata nel 1969 a New York da una coppia di medici di origine indiana, \u00e8 cresciuta tra il nordest degli Stati Uniti e l'India, dove vive il resto della sua famiglia.\nLaureata in filosofia e neuroscienze all'Oberlin College, scrive per The Washington Post, The Boston Globe, New Scientist, The Nation.\nVive attualmente con lo scienziato Mark Bulmer ed i loro figli Zakir e Kush.\nAttivit\u00e0.\nGli scritti di Sonia Shah, si basano sui suoi reportages in India, South Africa, Panama, Malawi, Camerun, Australia. Ha collaborato con la BBC e la Radio Nazionale Australiana. I suoi articoli su Diritti umani, Politica, Medicina sono stati pubblicati su numerose riviste tra cui Playboy, Salon, Orion, The Progressive, Knight-Ridder. \u00c8 stata consulente per documentari in collaborazione con ABC, Channel 4.\nSonia Shah \u00e8 former writing fellow del Nation Institute and the Puffin Foundation."}
{"id": "2900570", "revid": "1543377", "url": "https://it.wikipedia.org/wiki?curid=2900570", "title": "San Isidro (Montes de Oro)", "text": "San Isidro \u00e8 un distretto della Costa Rica facente parte del cantone di Montes de Oro, nella provincia di Puntarenas."}
{"id": "2900576", "revid": "1573940", "url": "https://it.wikipedia.org/wiki?curid=2900576", "title": "100.000 Whys", "text": "100.000 Whys (\u5341\u842c\u500b\u70ba\u4ec0\u9ebc, \"100.000 perch\u00e9\") \u00e8 un album studio cantopop del 1993, della cantante cinese Wang Fei, conosciuta anche con il nome d'arte Faye Wong."}
{"id": "2900577", "revid": "287204", "url": "https://it.wikipedia.org/wiki?curid=2900577", "title": "Puerto Cortes", "text": ""}
{"id": "2900580", "revid": "287204", "url": "https://it.wikipedia.org/wiki?curid=2900580", "title": "Gerardus Heymans", "text": "Biografia.\nLa carriera di studi di Heymans si svolse a Leida, per la giurisprudenza, oltre che a Friburgo in Brisgovia, per la filosofia, dove fu scolaro di Wilhelm Windelband. \n\u00c8 stato un seguace dell'idea del monismo psichico elaborata da Gustav Fechner e dal 1890 1927 \u00e8 stato insegnante presso l'universit\u00e0 di Groningen, il suo pensiero fu influenzato dall'opera del filosofo russo Afrikan \u0160pir.\nNel settore della psicologia \u00e8 stato un seguace di Wilhelm Wundt, ideando varie metodologie di psicologia sperimentale.\nI suoi studi spaziarono dalla metafisica, all'estetica, all'etica e alla parapsicologia.\nTra i suoi studenti si pu\u00f2 citare Johannes Jacobus Poortman, che port\u00f2 avanti il modello di pensiero del maestro.\nL'undici giugno del 1944 venne fondata l'Heymans-Genootschap, un'organizzazione atta a continuare il lavoro di Heymans.\nSistema di classificazione della personalit\u00e0.\nIspirato da Ernst Kretschmer e da Jung, cre\u00f2 una classificazione della personalit\u00e0 \nbasata su tre perni quali:\nHeymans effettu\u00f2 ricerche riguardanti l'interpretazione metafisica della realt\u00e0, scoprendo gli elementi a priori non influenzati dall'esperienza.\nOpere principali.\nHeymans \u00e8 l'autore di una ventina di monografie (alcune delle quali apparse solo dopo la sua morte) e di circa cento articoli."}
{"id": "2900583", "revid": "599013", "url": "https://it.wikipedia.org/wiki?curid=2900583", "title": "Puerto Cort\u00e9s (disambigua)", "text": "Il toponimo Puerto Cort\u00e9s pu\u00f2 riferirsi a diverse localit\u00e0:"}
{"id": "2900585", "revid": "1543377", "url": "https://it.wikipedia.org/wiki?curid=2900585", "title": "Puerto Cort\u00e9s (Costa Rica)", "text": "Puerto Cort\u00e9s \u00e8 un distretto della Costa Rica, capoluogo del cantone di Osa, nella provincia di Puntarenas."}
{"id": "2900587", "revid": "801704", "url": "https://it.wikipedia.org/wiki?curid=2900587", "title": "Palmar", "text": "Il toponimo Palmar pu\u00f2 riferirsi a diverse localit\u00e0:"}
{"id": "2900589", "revid": "1881272", "url": "https://it.wikipedia.org/wiki?curid=2900589", "title": "Project Euler", "text": "Project Euler (conosciuto anche in Italia come Progetto Eulero) \u00e8 un sito dedicato a una serie di problemi matematici da risolvere realizzando dei programmi per computer. Il progetto ha coinvolto adulti e studenti interessati alla matematica e alla programmazione e include molteplici problemi di varia difficolt\u00e0, ognuno di essi risolvibile in meno di un minuto utilizzando un algoritmo efficiente su un computer di media potenza.\nVengono inoltre proposti nuovi problemi periodicamente sin dalla creazione del progetto, avvenuta nel 2001. Col sito, \u00e8 stato creato anche un forum dedicato dove l'utente pu\u00f2 discutere degli esercizi una volta risolti, infatti \u00e8 permesso accedere al thread soltanto dopo aver risolto l'esercizio corrispondente. Oltre alla pagina dedicata del forum, una volta risolto un dato problema \u00e8 a volte disponibile anche una soluzione proposta dai creatori del sito con una o pi\u00f9 varianti che riassumono le versioni pi\u00f9 efficienti che si potevano trovare per risolvere l'esercizio.\nIl sito consta di 748 problemi in data 23 febbraio 2021.\nEsempio di un problema e la sua risoluzione.\nIl primo problema del Project Euler \u00e8:\nIf we list all the natural numbers below 10 that are multiples of 3 or 5, we get 3, 5, 6 and 9. The sum of these multiples is 23.\nFind the sum of all the multiples of 3 or 5 below 1000.\nTesto che tradotto in italiano, significa:\n Se elenchiamo tutti i numeri naturali fino al 10 che sono multipli di 3 o di 5, otteniamo 3, 5, 6 e 9. La somma di tutti i multipli \u00e8 23.\nTrova la somma di tutti i multipli di 3 o di 5 sotto 1000.\nAnche se questo problema \u00e8 particolarmente semplice rispetto agli altri, esso illustra comunque la potenziale differenza di efficienza resa da un algoritmo efficiente. L'algoritmo brute-force esamina ogni numero naturale inferiore a 1000 e tiene una variabile che contiene la somma dei numeri che corrispondono al criterio dato. Il metodo \u00e8 semplice da implementare, com'\u00e8 mostrato dagli esempi che seguono nei diversi linguaggi di programmazione:\nPseudocodice:\nPython:\nprint sum(x for x in xrange(1, 1000) if x%3==0 or x%5==0)\nC++:\nusing namespace std;\nint main( ) {\n int sum = 0;\n for (int i = 0; i &lt; 1000; i++)\n if ( i % 3 == 0 || i % 5 == 0 )\n sum += i;\n cout \u00ab sum \u00ab endl;\n return 0;\nPer i problemi pi\u00f9 complicati, diventa importante trovare un algoritmo efficiente. Per questo problema, possiamo ridurre di molto i calcoli utilizzando il principio di inclusione-esclusione e una sommatoria.\nImplementazione in python:\ndef sum1toN(n):\n return n * (n + 1) / 2\ndef sumMultiples(limit, a):\n return sum1toN((limit - 1) / a) * a\nsumMultiples(1000, 3) + sumMultiples(1000, 5) - sumMultiples(1000, 15)\nNella notazione O-grande, l'algoritmo a forza bruta \u00e8 O(n) e l'algoritmo efficiente \u00e8 O(1) (assumendo costante il tempo per le operazioni aritmetiche)."}
{"id": "2900590", "revid": "1573940", "url": "https://it.wikipedia.org/wiki?curid=2900590", "title": "No Regrets (Wang Fei)", "text": "No Regrets (\u57f7\u8ff7\u4e0d\u6094, \"Nessun rimpianto\") \u00e8 un album studio cantopop del 1993, della cantante pop cinese Wang Fei, conosciuta anche con il nome d'arte Faye Wong.\nEssendo gi\u00e0 una cantante affermata ad Hong Kong, dove si parla la lingua cantonese, la stessa Faye ha scritto un testo in mandarino per la ballad \"No Regrets\", che d\u00e0 il titolo all'album. In seguito al successo di tale singolo, che consacr\u00f2 Faye come compositrice, l'album pubblicato a febbraio ebbe un successo istantaneo.L'album, composto principalmente da arrangiamenti soft contemporanei molto popolari ad Hong Kong, contiene anche qualche canzone di ispirazione dance e due versioni di \"No Regrets\": oltre alla gi\u00e0 citata versione cinese, vi \u00e8 anche quella in cantonese il cui testo \u00e8 stato scritto da Chen Shao Qi."}
{"id": "2900592", "revid": "45891", "url": "https://it.wikipedia.org/wiki?curid=2900592", "title": "Progetto Eulero", "text": ""}
{"id": "2900594", "revid": "1543377", "url": "https://it.wikipedia.org/wiki?curid=2900594", "title": "Palmar (Costa Rica)", "text": "Palmar \u00e8 un distretto della Costa Rica facente parte del cantone di Osa, nella provincia di Puntarenas."}
{"id": "2900595", "revid": "256896", "url": "https://it.wikipedia.org/wiki?curid=2900595", "title": "Alleanza battista mondiale", "text": ""}
{"id": "2900596", "revid": "1305887", "url": "https://it.wikipedia.org/wiki?curid=2900596", "title": "Kratos", "text": ""}
{"id": "2900598", "revid": "339392", "url": "https://it.wikipedia.org/wiki?curid=2900598", "title": "Servizi segreti sovietici", "text": ""}
{"id": "2900599", "revid": "122656160", "url": "https://it.wikipedia.org/wiki?curid=2900599", "title": "Johnny &quot;Guitar&quot; Watson", "text": "Biografia.\nLa giovinezza.\nJohn Watson Jr nasce a Houston, in una famiglia di musicisti; il padre, pianista, insegna musica al figlio che, durante l'adolescenza, si appassiona alla chitarra. In particolare \u00e8 immediatamente attratto dal suono della chitarra elettrica di altri famosi chitarristi Texani: T-Bone Walker e Clarence \"Gatemouth\" Brown.\nAnche suo nonno, un predicatore, era un musicista. Quando Johnny aveva 11 anni il nonno si offr\u00ec di regalargli una chitarra se, e solo se, il ragazzo non avesse suonato niente della \"musica del diavolo\", il Blues. Watson accett\u00f2, ma il blues fu la prima cosa che suon\u00f2.\nNel 1950 i genitori divorziano e John si trasferisce con la madre a Los Angeles, dove debutta sul palcoscenico, vincendo diversi talent show locali. Ci\u00f2 port\u00f2 al suo ingaggio, ancora adolescente, nelle band di Chuck Higgins e Amos Milburn. Lavor\u00f2 come cantante, pianista e chitarrista.\nRapidamente si fece un nome nella scena Afro-Americana della West Coast, dove veniva soprannominato \"Young John Watson\" fino al 1954. Quell'anno vide il film di Joan Crawford \"Johnny Guitar\", e trov\u00f2 il suo nuovo soprannome da palcoscenico.\nLa carriera musicale.\nIl suo primo album \"Gangster of Love\" fu pubblicato nel 1957 per la Keen Records. Non fu particolarmente apprezzato all'epoca. La title song in particolare fu considerata troppo veloce, troppo sporca e troppo arguta, specialmente se comparata con quelle degli allora re del Blues Muddy Waters e Howlin' Wolf.\nTuttavia Watson fu un pioniere della chitarra e in seguito influenz\u00f2 un'intera generazione di chitarristi. Per esempio Frank Zappa cit\u00f2 Watson come uno dei suoi chitarristi preferiti di tutti i tempi.\nPartecip\u00f2 a diversi tour e album di altri artisti, suoi amici, come Larry Williams, Little Richard, Don &amp; Dewey, The Olympics , Johnny Otis e, nella met\u00e0 degli anni '70, lavor\u00f2 con David Axelrod.\nMa visto che la popolarit\u00e0 del blues cal\u00f2 e arriv\u00f2 l'era della musica soul, negli anni '60 Watson si trasform\u00f2, da cantante blues divenne un cantante soul.\nNon si fece mancare niente: denti d'oro, cappelli larghi, vestiti spaziali, occhiali da sole e l'ostentazione di gioielli vari fecero di lui una delle pi\u00f9 importanti figure del funk della West Coast.\nEgli modific\u00f2 il suo suono di conseguenza. I suoi LP \"Ain't That a Bitch\" e \"Real Mother For Ya\" furono delle pietre miliari della scena funk degli anni '70.\n\"Telephone Bill\" (del disco \"Love Jones\" del 1980) presenta un testo complesso e veloce che anticipa la musica rap. I suoi seguenti LP svilupparono e resero popolare il moderno \"computer sound\".\nCarriera recente.\nLa morte violenta del suo amico Larry Williams nel 1980 e altri problemi personali, portarono Watson lontano dai palcoscenici degli anni '80.\nTuttavia una serie di apparizioni in Francia lo portarono ad essere conosciuto come il \"Padrino del Funk\".\nLa pubblicazione del suo album \"Bow Bow\" nel 1994, port\u00f2 a Watson visibilit\u00e0 e successo commerciale. L'album ricevette una nomination ai Grammy, e un'analisi retrospettiva dei suoi lavori lo port\u00f2 a essere acclamato dalla critica.\nNel 1995 ricevette un \"Pioneer Award\" dalla Rhythm &amp; Blues Foundation\nFece una apparizione come ospite nell'album \"A Man Amongst Men\" di Bo Diddley, del 1996, suonando il vocoder nella canzone \"I Can't Stand It\" e cantando in \"Bo Diddley Is Crazy\".\nLa sua musica \u00e8 stata campionata da molti artisti, come: Redman, Ice Cube, Eazy-E, Snoop Dogg, Dr. Dre, Jay-Z, e Mary J. Blige.\nMorte.\nWatson mor\u00ec sul palco il 17 maggio del 1996, mentre si trovava in tour a Yokohama, Giappone.\nSecondo quanto riferito dai testimoni, collass\u00f2 nel mezzo di un assolo di chitarra. Le sue ultime parole furono \"ain't that a bitch\", probabilmente in riferimento alla sua canzone \"Ain't that a Bitch\".\n\u00c8 sepolto al Forest Lawn Memorial Park Cemetery di Glendale, California.\nInfluenze.\nWatson, riconosciuto \"maestro\" della chitarra Fender Stratocaster, \u00e8 stato paragonato a Jimi Hendrix, ma questo paragone gli risult\u00f2 sempre irritante.\nFrank Zappa afferm\u00f2 che \"La canzone di Watson \"Three Hours Past Midnight\" mi ispir\u00f2 a diventare un chitarrista\". Watson contribu\u00ec a diversi album di Zappa: \"One Size Fits All\" (1975), \"Them or Us\" (1984), \"Thing-Fish\" (1984) and \"Frank Zappa Meets the Mothers of Prevention\" (1985). Zappa inoltre afferm\u00f2 in un'intervista del 1979 che \"Three Hours Past Midnight\" era la sua canzone preferita. La sua voce nella canzone \"In France\" di Zappa \u00e8 considerata un capolavoro da molti.\nSly Stone fu influenzato da Watson nella giovinezza, ed in seguito divennero amici.\nJimmie Vaughan, fratello di Stevie Ray Vaughan afferm\u00f2: \"Quando io e mio fratello crescevamo in Dallas, osannavamo pochi chitarristi. Eravamo molto selettivi e molto critici. Johnny 'Guitar' Watson era il primo della lista, assieme a Freddie, Albert e B.B. King. Ha fatto magie.\"\nL'album \"Backspacer\" dei Pearl Jam include una canzone chiamata \"Johnny Guitar\". La canzone \u00e8 stata ispirata da una copertina di un album di Johnny appeso al muro.\nCollegamenti esterni.\nJohnny Guitar Watson at allaboutjazz.com "}
{"id": "2900601", "revid": "57342", "url": "https://it.wikipedia.org/wiki?curid=2900601", "title": "Johnny 'Guitar' Watson", "text": ""}
{"id": "2900602", "revid": "339392", "url": "https://it.wikipedia.org/wiki?curid=2900602", "title": "Polizia segreta sovietica", "text": ""}
{"id": "2900603", "revid": "287204", "url": "https://it.wikipedia.org/wiki?curid=2900603", "title": "Prima di morire addio", "text": "Prima di morire addio (titolo in lingua originale \"Ceux qui vont mourir te saluent, traduzione del latino Morituri te salutant)\") \u00e8 un romanzo poliziesco del 1994 della scrittrice francese Fred Vargas, ambientato a Roma e che ha come protagonista Richard Valence.\nIl romanzo \u00e8 stato pubblicato per la prima volta in Francia nel 1994 dall'editore \"Hamy\", poi tradotto e pubblicato in Italia nel 2010, da Einaudi.\nTrama.\nFurti alla Biblioteca Vaticana in Vaticano. Forse un omicidio collegato ai furti. La polizia italiana non sa che pesci pigliare e cos\u00ec viene chiamato da Parigi il famoso detective Richard Valence che brancoler\u00e0 nel buio fino a quando il commissario (italiano) Ruggieri non gli offrir\u00e0 la soluzione su un piatto d'argento. Comprende una quasi storia d'amore."}
{"id": "2900604", "revid": "339392", "url": "https://it.wikipedia.org/wiki?curid=2900604", "title": "Polizia segreta dell'Unione Sovietica", "text": ""}
{"id": "2900609", "revid": "57342", "url": "https://it.wikipedia.org/wiki?curid=2900609", "title": "John Watson Jr", "text": ""}
{"id": "2900610", "revid": "767487", "url": "https://it.wikipedia.org/wiki?curid=2900610", "title": "Wiener Singakademie", "text": "La Wiener Singakademie fu il primo coro a voci miste e venne fondato a Vienna nel 1858 allo scopo di creare un \"Sing\u00fcbungsanstalt\" (una istituzione per lo studio del canto).\nStoria.\nFin dall'inizio, il suo repertorio venne ripartito fra due maggiori interessi: la promozione delle opere dei maestri tradizionali, e l'inserimento di opere contemporanee. La Wiener Singakademie si afferm\u00f2 presto come un elemento fisso della scena concertistica di Vienna. Nel 1862, il giovane Johannes Brahms fu invitato a venire a Vienna in qualit\u00e0 di direttore del coro, la citt\u00e0 che sarebbe poi divenuta come il centro della sua vita.\nCon il passare degli anni, la cerchia dei suoi direttori crebbe costantemente, ed annover\u00f2 fra essi, Gustav Mahler, Richard Strauss e Bruno Walter (quest'ultimo fu direttore del coro per un notevole numero di anni). Inoltre, molti compositori salirono sul podio per dare la prima esecuzione delle loro opere al pubblico viennese. In questo modo, Edvard Grieg, Anton Rubinstein e Pietro Mascagni hanno contribuito alla storia della musica di Vienna nei primi decenni di esistenza della Singakademie di Wiener.\nDopo un periodo di cinquantacinque anni di vita come coro indipendente, la Wiener Singakademie ebbe finalmente una sua sede stabile nel 1913 con l'apertura della Wiener Konzerthaus. Come parte del Konzerthausgesellschaft Wiener, il coro si afferm\u00f2 come un importante partner della Konzerthaus, ma la sua attivit\u00e0 si and\u00f2 riducendo durante le due guerre mondiali. Cos\u00ec come la citt\u00e0 di Vienna, il coro, torn\u00f2 a rivivere nel 1945 e la sua attivit\u00e0 si svilupp\u00f2 sensibilmente nel corso degli anni cinquanta e sessanta del XX secolo, sotto la guida di Hans Gillesberger, come un capolavoro artistico che non lasci\u00f2 pi\u00f9 nulla a desiderare per quanto riguardava tour di concerti, la variet\u00e0 e la qualit\u00e0 delle prestazioni, ed il lavorare con grandi direttori d'orchestra. Wilhelm Furtw\u00e4ngler e Paul Hindemith, nonch\u00e9 Karl B\u00f6hm e Hans Svarowsky, insieme con i giovani Lorin Maazel furono gli artefici di questo sviluppo.\nQuando nel 1983, Agnes Grossmann assunse l'incarico di direttore artistico, fu la prima volta di una donna alla guida della Wiener Singakademie. Attraverso il lavoro della Grossmann torn\u00f2 a rivivere l'orientamento accademico dell'istituzione. Il suo punto di vista, imperniato sull'attenzione all'insegnamento e sviluppo delle vocalit\u00e0 dei componenti del coro, \u00e8 ancora oggi uno dei punti qualificanti del complesso artistico.\nDurante l'incarico di Alexander Pereira come segretario generale della \"Wiener Konzerthausgesellschaft\", dalla met\u00e0 degli anni 1980 ai primi anni 1990, e dopo sotto la direzione del suo successore Herbert B\u00f6ck, il coro venne ulteriormente sviluppato. Oggi, il coro pu\u00f2 guardare indietro con orgoglio al suo lavoro insieme a grandi artisti come Georges Pr\u00eatre, Yehudi Menuhin, Claudio Abbado, Roger Norrington, John Eliot Gardiner, Simon Rattle e Kent Nagano.\nDall'inizio della stagione 1998/1999, quando Heinz Ferlesch ebbe affidata la guida del coro, avvi\u00f2 un programma per sostenere e promuovere i giovani artisti non solo mediante la formazione di routine dei cantanti, ma anche con la promozione di aspiranti giovani solisti ed ensemble nei concerti. Attraverso l'innovazione e una maggiore differenziazione nella scelta dei programmi, il repertorio del coro \u00e8 stato esteso fino a comprendere un ampio spettro di storia della musica, dalla Passione secondo Giovanni di Bach con la direzione di Ton Koopman al \"War Requiem\" di Britten sotto Simone Young, e dalla \"Messa di requiem\" di Giuseppe Verdi con Franz Welser-M\u00f6st alla \"Konx-Om-Pax\" di Scelsi sotto Ingo Metzmacher. Sempre pi\u00f9 spesso, Heinz Ferlesch sal\u00ec sul podio a dirigere il \"suo\" coro interpretando gran parte della letteratura a cappella barocca e le opere per coro e orchestra. Un punto culminante recente in tale contesto \u00e8 stata l'esecuzione, nell'autunno del 2006, del \"Giuda Maccabeo\" di Georg Friedrich H\u00e4ndel, la registrazione del quale, in collaborazione con l'ORF (l'austriaca Broadcasting Company), ha dato vita ad un CD di fama internazionale. Attualmente, la Singakademie Wiener comprende circa 100 cantanti fra voci maschili e voci femminili.\nAndando oltre il repertorio per coro e grande orchestra, la Wiener Singakademie ha aperto un nuovo capitolo con la sua fondazione nel 2006 del \"Wiener Kammerchor Singakademie\" (coro da camera). L'ensemble, composto da membri dei Wiener Singakademie, si dedica principalmente alla musica a cappella. Oltre a questo, il campo di applicazione si estende alle opere vocali che necessitano di un insieme pi\u00f9 piccolo. La Wiener Kammerchor Singakademie ha ottenuto i suoi primi successi nel luglio 2007, quando le fu assegnato un secondo e un quarto posto al concorso corale internazionale a Spittal / Drau. Per la stagione del giubileo del 2008, Christian M\u00fchlbacher \u00e8 stato incaricato di comporre un pezzo per l'Ensemble.\nNel 2008, la Wiener Singakademie celebr\u00f2 il suo 150\u00ba anniversario. In questa occasione, la Wiener Konzerthaus mise in vendita un abbonamento speciale per il giubileo, che si estese oltre la stagione in corso. Venne eseguita la \"Passione secondo Matteo\" di Bach, l'8 marzo 2008 nella \"Gro\u00dfer Saal\" della Konzerthaus. Lo stesso giorno, una ricostruzione multimediale narr\u00f2 il passato e il presente del coro."}
{"id": "2900614", "revid": "580197", "url": "https://it.wikipedia.org/wiki?curid=2900614", "title": "Premiership 2009-2010 (Irlanda del Nord)", "text": "La Premiership 2009-2010 \u00e8 la seconda edizione della massima divisione del calcio nordirlandese da quando il campionato fu riformato per la stagione 2008-2009. Complessivamente, da quando fu istituito il campionato di calcio nell'Irlanda del Nord, si tratta della 109\u00aa edizione.\nNovit\u00e0.\nIl 2 febbraio 2009 il Bangor annunci\u00f2 che non avrebbe preso parte al campionato a causa di problemi finanziari. Avendo concluso la precedente stagione al penultimo posto, con il conseguente obbligo a disputare uno spareggio contro la seconda classificata della seconda divisione per la permanenza nella massima categoria, tale diritto pass\u00f2 ai Dungannon Swifts, squadra arrivata ultima e quindi in origine retrocessa direttamente. L'avversaria fu il Donegal Celtic, e nel doppio confronto ebbe la meglio il Dungannon che riusc\u00ec cos\u00ec a mantenere la categoria.\nRitorna nella massima serie nordirlandese il Portadown, dopo un solo anno di purgatorio.\nFormula.\nLe giornate previste sono 38. Viene disputata una buona fetta di stagione secondo la classica formula di andata e ritorno, per un totale di 22 giornate. Successivamente viene disputata una terza tornata, dove ancora ciascuna squadra gioca contro tutte le altre per la terza volta nel campionato. Conclusivamente, viene disputata una quarta tornata che per\u00f2 viene divisa in due sezioni: le sei squadre che in quel momento si trovano nei primi sei posti della classifica giocano fra di loro, parallelamente alle squadre che in quel momento si trovano nelle ultime sei posizioni, per un totale di 5 giornate. In questa tornata, pertanto, le squadre inglobate in uno dei due raggruppamenti non incontrano mai quelle incluse nell'altro raggruppamento.\nLa squadra campione dell'Irlanda del Nord ha il diritto a partecipare alla UEFA Champions League 2010-2011, partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2010-2011, partendo entrambe dal primo turno preliminare.\nLa squadra vincitrice della Irish Cup \u00e8 ammessa alla UEFA Europa League 2010-2011, partendo dal secondo turno preliminare.\nRetrocede direttamente alla categoria inferiore l'ultima classificata, mentre la penultima disputa uno spareggio contro 2a della divisione inferiore. Alla fine del torneo per\u00f2, tale regola fu modificata in quanto la vincitrice della seconda divisione, il Loughgall Football Club, non ottenne la licenza per poter giocare nella massima divisione, e quindi la sua promozione fu bloccata. Si decise pertanto di far disputare lo spareggio fra l'ultima della IFA Premiership e la seconda della seconda divisione."}
{"id": "2900621", "revid": "31316962", "url": "https://it.wikipedia.org/wiki?curid=2900621", "title": "Louis-Charles Mah\u00e9 de La Bourdonnais", "text": ""}
{"id": "2900626", "revid": "93556", "url": "https://it.wikipedia.org/wiki?curid=2900626", "title": "Prima battaglia di Dego", "text": "La prima battaglia di Dego fu una battaglia combattuta il 21 settembre 1794 tra l'esercito dell'Impero austriaco e l'Armata d'Italia, guidata dal generale Dumerbion; alla pianificazione ed all'esecuzione delle operazioni svolse un ruolo determinante il giovane generale Napoleone Bonaparte, comandante dell'artiglieria dell'armata francese. Il combattimento si concluse con la vittoria francese."}
{"id": "2900627", "revid": "228587", "url": "https://it.wikipedia.org/wiki?curid=2900627", "title": "Robert Whittaker", "text": "Nato a Wichita, Kansas, ha ottenuto una laurea al Washburn College (ora Washburn University) a Topeka, Kansas; dopo il servizio militare consegue il dottorato di ricerca in Biologia presso la University of Illinois.\nHa ricoperto posizioni di insegnamento e di ricerca a Washington State College di Hanford, Washington, la National Laboratories Hanford (dove ha sperimentato l'uso di traccianti radioattivi nello studio degli ecosistemi), Brooklyn College, University of California-Irvine, e infine la Cornell University. Estremamente attivo, Whittaker \u00e8 stato uno dei principali promotori e sviluppatori dell'analisi in gradiente per affrontare le questioni in ecologia vegetale. Ha fornito forte evidenza empirica contro alcune idee di sviluppo della vegetazione sostenuta da Frederic Clements.\nNel 1965 fu il primo a proporre la classificazione tassonomica dei cinque regni biologici del mondo eucariote in: Animalia, Plantae, Fungi, protisti, e monere. Egli ha inoltre proposto la classificazione biologica di Whittaker.\nWhittaker \u00e8 stato eletto alla National Academy of Science nel 1974, ha ricevuto la \"Ecological Society of America's Eminent Ecologist Award\" nel 1980, ed \u00e8 stato ampiamente riconosciuto in altro modo e onorato. Ha collaborato con molti altri ecologisti tra cui George Woodwell (Dartmouth), WA Neiring, Herb Borman (Yale) e GE paragona (Cornell) e fu particolarmente attivo nelle collaborazioni internazionali."}
{"id": "2900635", "revid": "124123", "url": "https://it.wikipedia.org/wiki?curid=2900635", "title": "Virgilio Brocchi", "text": "Biografia.\nFu autore, nella prima met\u00e0 del XX secolo, di una serie (circa una cinquantina) di romanzi destinati al grande pubblico che riscossero un discreto successo. I romanzi, scritti e pubblicati al ritmo di circa uno all'anno, furono la versione dell'epoca dell'attuale \"best seller\".\nDi dichiarata fede socialista fu molto vicino ad esponenti di spicco di questa corrente politica fra i quali Filippo Turati.\nTrascorse gli ultimi anni della sua vita in Liguria, sulle alture sopra Nervi."}
{"id": "2900636", "revid": "122332075", "url": "https://it.wikipedia.org/wiki?curid=2900636", "title": "Georges Nagelmackers", "text": "Fu un banchiere: La Banque Nagelmackers, era la pi\u00f9 antica banca del territorio belga, fondata nel 1747 da Pierre Nagelmackers all'origine della fortuna della famiglia..\nGeorges Nagelmackers ampli\u00f2 ed internazionalizz\u00f2 l'impresa familiare. Fond\u00f2 nel 1876 la Compagnie Internationale des Wagons-Lits, poi l'Orient-Express e la Transiberiana, ispirandosi ai \"treni notturni\" della societ\u00e0 Pullman che aveva osservato a New York.\nFece costruire anche a Istanbul allora capitale dell'Impero ottomano, l'Hotel Pera Palas nel 1892, albergo che ebbe una fama quasi \"mitica\". \u00c8 noto per aver ospitato Agatha Christie che scrisse il suo romanzo pi\u00f9 celebre: \"Assassinio sull'Orient Express\"."}
{"id": "2900640", "revid": "1543377", "url": "https://it.wikipedia.org/wiki?curid=2900640", "title": "Grand Prix Hassan II 2010", "text": "Il Grand Prix Hassan II 2010 \u00e8 stato un torneo di tennis giocato su campi sulla terra rossa. \u00c8 stata la 26\u00aa edizione del Grand Prix Hassan II, che fa parte della categoria ATP World Tour 250 series nell'ambito dell'ATP World Tour 2010. Si \u00e8 giocato al Complexe Al Amal di Casablanca in Marocco, dal 5 all'11 aprile 2010.\nPartecipanti.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare maschile.\n Stanislas Wawrinka ha battuto in finale Victor H\u0103nescu 6\u20132, 6\u20133\nDoppio maschile.\n Robert Lindstedt / Horia Tec\u0103u hanno battuto in finale Rohan Bopanna / Aisam-ul-Haq Qureshi, 6\u20132, 3\u20136, [10\u20137]"}
{"id": "2900644", "revid": "31317222", "url": "https://it.wikipedia.org/wiki?curid=2900644", "title": "Luisa Luna e Vega", "text": ""}
{"id": "2900646", "revid": "498225", "url": "https://it.wikipedia.org/wiki?curid=2900646", "title": "ArchLinux", "text": ""}
{"id": "2900649", "revid": "31317283", "url": "https://it.wikipedia.org/wiki?curid=2900649", "title": "Luisa De Luna e Vega", "text": ""}
{"id": "2900650", "revid": "287204", "url": "https://it.wikipedia.org/wiki?curid=2900650", "title": "U.S. Men's Clay Court Championships 2010", "text": "Lo U.S. Men's Clay Court Championships 2010 \u00e8 stato un torneo di tennis giocato su campi sulla terra rossa. \u00c8 stata la 42\u00aa edizione dello U.S. Men's Clay Court Championships, che fa parte della categoria ATP World Tour 250 series nell'ambito dell'ATP World Tour 2010. Si \u00e8 giocato al River Oaks Country Club a Houston negli Stati Uniti, dal 5 all'11 aprile 2010.\nPartecipanti.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare maschile.\n Juan Ignacio Chela ha battuto in finale Sam Querrey 5-7, 6-4, 6-3.\nDoppio maschile.\n Bob Bryan / Mike Bryan hanno battuto in finale Stephen Huss / Wesley Moodie 6\u20133, 7\u00a0\u2013 5"}
{"id": "2900658", "revid": "365417", "url": "https://it.wikipedia.org/wiki?curid=2900658", "title": "RCS Sport", "text": "RCS Sport \u00e8 un'azienda specializzata nella organizzazione di eventi sportivi e nella commercializzazione di diritti sportivi. Nasce nel 1989 da \"La Gazzetta dello Sport\" per la gestione di gare sportive.\nPartecipata al 100% da RCS MediaGroup, oggi RCS Sport rappresenta uno dei player nell'ambito dello sport business riconosciuti a livello nazionale e internazionale. Tra le sue Properties figurano il Giro d'Italia, la Milano Marathon le Classiche di ciclismo e le Gran fondo Giro d'Italia.\nLa sua attivit\u00e0 si \u00e8 sviluppata nel corso degli ultimi anni attraverso la definizione collaborazioni nel ciclismo con il Dubai Tour (dal 2013) e l'Abu Dhabi Tour (2015), nel calcio seguendo la Lega B, nel basket con F.I.P. e Lega Basket e negli eventi sportivi a partecipazione di massa per l'organizzazione di The Color Run, Fisherman\u2019s Friend Strongman Run.\nEventi.\nVari gli eventi organizzati nel corso degli anni e riferiti a discipline sportive molto diverse non solo al ciclismo: dal 1999 al 2008 il campionato italiano di Beach Volley, nel 2009 il test match di rugby tra Italia e All Blacks a San Siro.\nCiclismo.\nNel ciclismo RCS Sport \u00e8 proprietaria, e organizzatrice, di 6 gare del Calendario mondiale UCI:\n2 eventi appartenenti alla UCI ProSeries:\nUn evento appartenente al calendario europeo UCI:\nCalcio.\nNel calcio: RCS Sport \u00e8 l'advisor della Lega Serie B.\nEventi sportivi a partecipazione di massa.\nRCS Sport organizza eventi sportivi a partecipazione di massa. In questa categoria rientra la Milano Marathon, sua principale property oltre al Giro d'Italia.\nAltre gare sono The Color Run, Fisherman's Friend StrongmanRun, Ekirun e le Gran Fondo Giro d'Italia.\nPallacanestro.\nNella pallacanestro: RCS Sport \u00e8 consigliere della Federazione Italiana Pallacanestro e organizza gli eventi della Lega Societ\u00e0 di Pallacanestro Serie A: \nInoltre nel 2012 \u00e8 stata partner di NBA per l'organizzazione della tappa italiana dello NBA Europe Live Tour.\nGolf.\nNel 2011 e 2012 RCS Sport \u00e8 stata anche partner di Federazione Italiana Golf per l'organizzazione della tappa italiana del PGA European Tour, l'Italian Open."}
{"id": "2900659", "revid": "1568601", "url": "https://it.wikipedia.org/wiki?curid=2900659", "title": "Black Mesa (Arizona)", "text": "Black Mesa, (in navajo: \"Dzi\u0142\u00edjiin\"), detta anche Big Mountain, \u00e8 un vasto altopiano dell'Arizona nord orientale. \nInizia a circa 6\u00a0km a sud-ovest di Kayenta e si estende per una lunghezza di circa 70\u00a0km ed una larghezza di 40\u201360\u00a0km nelle contee di Navajo e Apache. L'altezza massima raggiunta \u00e8 di 2.490 m s.l.m.\nLa zona, lungamente contesa fra le trib\u00f9 indiane di Hopi e Navajo, fa parte attualmente della riserva Navajo."}
{"id": "2900661", "revid": "729019", "url": "https://it.wikipedia.org/wiki?curid=2900661", "title": "Pablo Calanchini", "text": "Biografia.\nPablo Calanchini inizia a giocare nel club Cha Roga di Santa Fe. Arriva in Italia ingaggiato dal Mogliano. Nel 2002 passa al Petrarca e nel 2004 viene ingaggiato dal Benetton Treviso, con il quale si laurea campione d'Italia nel campionato 2005-06. Gi\u00e0 nazionale di rugby a 7 con l'Italia, passa al Rovigo nel 2006."}
{"id": "2900662", "revid": "1993636", "url": "https://it.wikipedia.org/wiki?curid=2900662", "title": "Trattato di Londra (1913)", "text": "Il trattato di Londra fu firmato il 30 maggio 1913, per affrontare gli adeguamenti territoriali derivanti dalla conclusione della prima guerra balcanica.\nCondizioni.\nLe condizioni stabilite mediante questo trattato furono:\nI difetti e le difformit\u00e0 del trattato furono la principale causa della guerra successiva, la Seconda guerra balcanica che scoppi\u00f2 nel giugno del 1913. L'accordo di pace definitivo fra le nazioni belligeranti fu il trattato di Bucarest firmato il 13 agosto dello stesso anno.\nProblematiche riguardanti l'Albania.\nL'Albania dovette rinunciare a buona parte del territorio rivendicato poich\u00e9 non aveva alcun alleato internazionale: la Ciamuria venne consegnata ai Greci, la Dardania e tutti gli altri possedimenti vennero assegnati alla Serbia.Ecco cosa scriveva il delegato italiano al Comitato di redazione della conferenza di pace del 1921 concerne quanto era accaduto ai possedimenti albanesi nella conferenza di Londra, Pilotti: \u00ab1\u00b0 - La non identit\u00e0 fra l'Albania attuale e lo Stato di Albania creato nel 1913 e la disparizione di quest'ultimo Stato, sono pure affermazioni che non hanno nessuna giustificazione di diritto o di fatto. Dal momento che uno Stato ha acquistato esistenza giuridica, la sua personalit\u00e0, finch\u00e9 esso conserva i requisiti ritenuti in diritto internazionale necessari per l'esistenza stessa, rimane intatta, come \u00e8 pacifico tra gli scrittori di diritto internazionale. La scomparsa dell'Albania si sarebbe potuta avere soltanto se essa fosse stata di fatto incorporata totalmente in uno pi\u00f9 altri Stati, o se essa si fosse smembrata in pi\u00f9 Stati indipendenti. Che ci siano state mutazioni di territorio e che soprattutto siano sopravvenute incertezze di frontiera, non significa che lo Stato sia andato distrutto. Del pari non ha importanza di sorta la cessazione del Governo del Principe di Wied. E se lo Stato Albanese non \u00e8 scomparso, il dire che esso non \u00e8 pi\u00f9 quello creato nel 1913 \u00e8 cosa vuota di senso, a meno che con ci\u00f2 si intenda soltanto che esso esercita autorit\u00e0 sopra un territorio minore di quello allora riconosciutogli, e sia pure attraverso a continui rivolgimenti interni. Il trattato di Londra del 1915 ha potuto considerare l'Albania come Stato a sovranit\u00e0 menomata e cio\u00e8 soggetto a influenza di altro Stato, e riconoscere a quest'ultimo anche diritti di speciale occupazione. Ma ci\u00f2 non implica annullamento della esistenza dell'Albania. 2\u00b0 - Il trattato delle frontiere, firmato a S\u00e8vres il 10 agosto 1920, se prova l'incertezza delle Potenze firmatarie riguardo ai confini meridionali dello Stato Serbo-Croato-Sloveno, non pregiudica sostanzialmente la situazione dell'Albania, n\u00e9 fornisce alcun argomento per credere che questa fosse considerata inesistente. Va notato prima di tutto che l'ammettere come un dato di fatto la circostanza che tra l'Albania e i suoi vicini fossero insorte contestazioni sulle frontiere gi\u00e0 fissate nel 1913 e il riservare un'ulteriore determinazione delle medesime, dimostra proprio che si continua a concepire l'esistenza di un altro Stato al di l\u00e0 della linea incerta. Ma, ci\u00f2 che val di pi\u00f9, l'articolo 4 del trattato suddetto ha una duplice ragione d'essere che non riguarda direttamente l'Albania. Si volle ricapitolare in un solo documento la frontiera risultante dai trattati di Pace o da decisioni della Conferenza per quanto relativamente a Stati di nuova creazione o ingranditi; e poich\u00e9 da una parte lo Stato Serbo-Croato-Sloveno era un'entit\u00e0 nuova in cui si era trasformato l'antico Regno di Serbia, e dall'altra n\u00e9 i trattati di Pace, n\u00e9 qualsiasi altro atto della Conferenza si erano occupati dell'Albania era naturale che di questa non si facesse cenno, e che tutto il confine Serbo-Croato-Sloveno a mezzogiorno fosse considerato da determinarsi ulteriormente. Ci\u00f2 tanto pi\u00f9 in quanto non era stata mai decisa la questione dell'assorbimento del Montenegro nello Stato Serbo-Croato-Sloveno, ed il Montenegro aveva un tratto notevolissimo di frontiera in comune con l'Albania\u00bb."}
{"id": "2900664", "revid": "107831", "url": "https://it.wikipedia.org/wiki?curid=2900664", "title": "MPS Group Championships 2010", "text": "L'MPS Group Championships 2010 \u00e8 stato un torneo di tennis giocato su campi sulla terra verde. \u00c8 stata la 31\u00aa edizione dell'MPS Group Championships, che fa parte della categoria International nell'ambito del WTA Tour 2010. Si \u00e8 giocato al Sawgrass Country Club di Ponte Vedra Beach in Florida, dal 5 al 12 aprile 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Caroline Wozniacki ha battuto in finale Ol'ga Govorcova 6\u20132, 7\u20135\nDoppio.\n Bethanie Mattek-Sands / Yan Zi hanno battuto in finale Chuang Chia-jung / Peng Shuai 4-6,6-4,[10-8]"}
{"id": "2900667", "revid": "144796", "url": "https://it.wikipedia.org/wiki?curid=2900667", "title": "Luigi X d'Assia-Darmstadt", "text": ""}
{"id": "2900673", "revid": "1543377", "url": "https://it.wikipedia.org/wiki?curid=2900673", "title": "Wiener Kammerorchester", "text": "La Wiener Kammerorchester, o WKO \u00e8 un'orchestra da camera con sede a Vienna e residente nella Wiener Konzerthaus.\nLa WKO venne fondata nel 1946, ed i suoi primi direttori artistici furono Franz Litschauer, Heinrich Hollreiser, Paul Angerer e Carlo Zecchi. Quando assunse la direzione, dal 1976 al 1991, Philippe Entremont diede in inizio ad una tradizione di direttori che svolgevano il doppio ruolo di direttori d'orchestra e solista. Entremont ha continuato tutta la vita come direttore onorario dell'Orchestra, dirigendola in tour e nelle sue matin\u00e9e al Konzerthaus. Inoltre, il WKO ha continuato a invitare artisti, nel duplice ruolo, come Yehudi Menuhin, Heinz Holliger, Heinrich Schiff, e Ola Rudner.\nHeinrich Schiff fu direttore principale della WKO dal 2005 al 2008, quando dovette abbandonare l'incarico per motivi di salute. Venne nominato al suo posto Stefan Vladar nel maggio del 2008. Dal 2003, \u00e8 direttore associato Joji Hattori.\nErnst M\u00e4rzendorfer diresse l'orchestra nella prima registrazione integrale delle sinfonie di Joseph Haydn. Questo avvenimento ebbe scarsa diffusione per cui si crede che la prima integrale fosse stata quella di Antal Dor\u00e1ti con la Philharmonia Hungarica."}
{"id": "2900691", "revid": "1543377", "url": "https://it.wikipedia.org/wiki?curid=2900691", "title": "Andalucia Tennis Experience 2010", "text": "L'Andalucia Tennis Experience 2010 \u00e8 stato un torneo di tennis giocato su campi sulla terra rossa. \u00c8 stata la 2\u00aa edizione dell'Andalucia Tennis Experience, che fa parte della categoria International nell'ambito del WTA Tour 2010. Si \u00e8 giocato al Club de Tenis Puente Romano di Marbella in Spagna, dal 5 al 12 aprile 2010.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Flavia Pennetta ha battuto in finale Carla Su\u00e1rez Navarro 6\u20132, 4\u20136, 6\u20133\nDoppio.\n Sara Errani / Roberta Vinci hanno battuto in finale Marija Kondrat'eva / Jaroslava \u0160vedova, 6\u20134, 6\u20132"}
{"id": "2900695", "revid": "287204", "url": "https://it.wikipedia.org/wiki?curid=2900695", "title": "Cellula satellite", "text": "La cellula satellite, in riferimento alle caratteristiche istologiche del tessuto muscolare scheletrico, sono delle cellule staminali.\nDescrizione istologica.\nLe cellule satellite si trovano fra le fibre muscolari e l'endomisio, ovvero la guaina di tessuto connettivo che le ricopre. Queste sono inoltre considerate come cellule non eccitabili ovvero non trasportano elettricit\u00e0. La presenza di cellule staminali suggerisce la capacit\u00e0 rigenerativa del tessuto muscolare scheletrico (ad esempio, dopo un trauma o uno stiramento), seppur in misura limitata."}
{"id": "2900697", "revid": "2032913", "url": "https://it.wikipedia.org/wiki?curid=2900697", "title": "Lights (album Ellie Goulding)", "text": "Lights \u00e8 il primo album in studio della cantante britannica Ellie Goulding, pubblicato il 1\u00ba marzo 2010 per la Polydor Records.\nL'album ha fatto la sua entrata alla prima posizione della classifica degli album britannici vendendo pi\u00f9 di 40.000 copie, ma la settimana dopo \u00e8 sceso alla posizione numero 16. Ha avuto anche un discreto successo in Irlanda, Grecia, Nuova Zelanda e Norvegia. L'edizione di iTunes dell'album contiene la bonus track \"Lights\", i video delle canzoni \"Under the Sheets\" e \"Starry Eyed\" e i loro remix.\nL'album \u00e8 stato ripubblicato in un'edizione speciale il 29 novembre 2010, con il titolo \"Bright Lights\" e l'aggiunta di altre sette tracce, tra cui il singolo \"Your Song\", cover di un famoso brano di Elton John, uscito il 12 novembre 2010. Ha raggiunto la trentanovesima posizione della classifica britannica dopo due giorni dalla messa in commercio."}
{"id": "2900698", "revid": "287204", "url": "https://it.wikipedia.org/wiki?curid=2900698", "title": "Appleseed", "text": " \u00e8 un manga di genere cyberpunk realizzato da Masamune Shirow. In Italia venne pubblicato inizialmente dalla Granata Press, all'interno della rivista-contenitore \"Zero\", mai completato. In seguito Star Comics pubblic\u00f2 \"Appleseed\" in quattro volumi di piccolo formato. Ripubblicato da d/visual, con un riadattamento corretto rispetto alle precedenti versioni italiane.\nDal manga \u00e8 stato tratto un intero franchise costituito da un OAV, film in CGI, due videogiochi ed una serie televisiva anime di 13 episodi.\nTrama.\n\"Appleseed \"si svolge nel XXII secolo, dopo la terza guerra mondiale non-nucleare, che ha decimato la razza umana. Mentre gli stati come Gran Bretagna, Francia e Cina hanno difficolt\u00e0 a mantenere l'ordine pubblico e il potere, le organizzazioni internazionali come la Sacra Repubblica di Mumma e la Poseidon hanno stabilito utopie proprie. Si sono cos\u00ec formate delle citt\u00e0 modello all'interno delle quali i pochi umani rimasti convivono con i cosiddetti Bioroid, persone create artificialmente nel tentativo di creare una societ\u00e0 priva di violenza e quindi del tutto pacifica.\nI personaggi principali della storia sono e , i membri dell'ex polizia SWAT di Los Angeles. Questi si troveranno nelle rovine della citt\u00e0 quando verranno contattati e invitati a prendere parte alla prestigiosa ESWAT (Extra Special Weapons And Tactics), corpo di polizia speciale della citt\u00e0 di Olympus, lo stato pi\u00f9 potente del nuovo mondo. La serie segue le avventure di Deunan e Briareos mentre proteggono la loro nuova casa dai nemici, sia esterni che interni alla suddetta nazione.\nMedia.\nManga.\nL'uscita italiana si riferisce alla prima edizione completa Star Comics.\n \u00e8 un volume d'approfondimento sulla serie pubblicato nel maggio 1990.\nOAV.\nDal manga \u00e8 stato tratto nel 1988 un OAV prodotto da Bandai Visual e diretto da Kazuyoshi Katayama. In Italia \u00e8 stato pubblicato per il mercato home video da Yamato Video su DVD.\nFilm.\nDal 2004 al 2014 \u00e8 stata realizzata una trilogia di film cinematografici in CGI basata sulla serie:\nSerie televisiva anime.\nNel 2011 \u00e8 stata prodotta una serie anime dal titolo \"Appleseed XIII\", una rivisitazione del manga costituita da 13 episodi. In seguito in Giappone \u00e8 uscito il film \"Appleseed XIII ~Yuigon~\", versione cinematografica della prima parte della serie.\nVideogiochi.\n \u00e8 un videogioco sviluppato e pubblicato dalla Visit per Super Nintendo il 26 agosto 1994. La colonna sonora del gioco \u00e8 composta da Kenji Yamazaki. \u00e8 un videogioco sviluppato dalla DreamFactory e distribuito dalla SEGA per PlayStation 2 il 15 febbraio 2007."}
{"id": "2900702", "revid": "47767", "url": "https://it.wikipedia.org/wiki?curid=2900702", "title": "P\u00e8re Lachaise", "text": ""}
{"id": "2900711", "revid": "339392", "url": "https://it.wikipedia.org/wiki?curid=2900711", "title": "Coro dell'Antoniano", "text": ""}
{"id": "2900716", "revid": "767487", "url": "https://it.wikipedia.org/wiki?curid=2900716", "title": "Nicky Wu", "text": "Durante il periodo passato con i Little Tigers Team, ha debuttato come solista, pubblicando molti album, sia in mandarino sia in cantonese, e numerose canzoni. Dopo lo scioglimento della band nel 1995, la sua carriera si \u00e8 espansa anche al cinema e alla televisione a Taiwan, Hong Kong e Cina continentale.\nBiografia.\nSecondogenito della famiglia Wu, ha un fratello maggiore e uno minore. Durante l'infanzia era un promettente giovane atleta di arti marziali, ottenendo tre cinture nere in judo e cinque in taekwondo, della quale divent\u00f2 campione provinciale di Taiwan per tre anni consecutivi. Oltre allo sport, durante la sua carriera scolastica ottenne riconoscimenti in calligrafia, disegno e scrittura di saggi.\nNel 2006 si \u00e8 sposato con l'attrice Ma Yashu, dalla quale ha divorziato nel 2009. Il 20 gennaio 2015, Wu ha registrato il proprio matrimonio con l'attrice Liu Shishi.\nCarriera.\nNel 1988, all'et\u00e0 di 17 anni, Nicky Wu fu notato da un talent scout, che gli consigli\u00f2 di fare un'audizione per la nuova boy band Little Tigers Team: inizialmente Wu rifiut\u00f2, preso pi\u00f9 che altro dalla sua carriera di atleta, tuttavia in un secondo momento fu persuaso a tentare, e pass\u00f2 l'audizione, entrando nella band insieme ad Alec Su e Julian Chen. I Little Tigers Team ottennero successo con i primi due album pubblicati, \"Happy New Year\" e \"Leisurely Cruising\", rispettivamente del 1988 e del 1989, e divennero un'icona pop a Taiwan. Nel 1995 il gruppo si sciolse a causa del servizio militare di Julian Chen, ma Wu continu\u00f2 come solista e pubblic\u00f2, in cinque anni, tredici album in cinese e cantonese. Inizi\u00f2 parallelamente la carriera d'attore, che lo port\u00f2 al successo internazionale quando, nel 1993, vinse il premio come \"Miglior artista esordiente di Hong Kong\", seguito l'anno successivo dalla fama in tutta l'Asia del film di Tsui Hark \"The Lovers\", nel quale interpret\u00f2 il protagonista maschile Liang Shanbo, e recit\u00f2 al fianco di Charlie Yeung. Dopo il servizio militare obbligatorio, conclusosi nel 1998, Wu ottenne successo anche in televisione e nella Cina continentale con la partecipazione a molte serie, continuando parallelamente la sua carriera nel cinema."}
{"id": "2900717", "revid": "1430519", "url": "https://it.wikipedia.org/wiki?curid=2900717", "title": "SIE Santa Monica Studio", "text": ""}
{"id": "2900726", "revid": "2178", "url": "https://it.wikipedia.org/wiki?curid=2900726", "title": "Cork City FORAS Co-op", "text": ""}
{"id": "2900736", "revid": "767487", "url": "https://it.wikipedia.org/wiki?curid=2900736", "title": "Liang zhu", "text": "Liang zhu (cinese tradizionale: \u6881\u795d; cinese semplificato: \u6881\u795d; pinyin: Li\u00e1ngzh\u00f9; jyutping: Loeng4 Zuk1) \u00e8 un film del 1994 diretto da Tsui Hark.\nPellicola di Hong Kong ispirata alla leggenda cinese di Liangzhu. Il protagonista maschile, nel ruolo di Liang Shanbo, \u00e8 Nicky Wu, il quale ha anche cantato la canzone tema del film. Gli altri attori principali del cast sono Charlie Yeung nel ruolo della protagonista femminile Zhu Yingtai, Elvis Tsui e Carrie Ng."}
{"id": "2900738", "revid": "228587", "url": "https://it.wikipedia.org/wiki?curid=2900738", "title": "Lights", "text": ""}
{"id": "2900739", "revid": "101175", "url": "https://it.wikipedia.org/wiki?curid=2900739", "title": "Ciudad del Motor de Arag\u00f3n", "text": "La Ciudad del Motor de Arag\u00f3n, nota anche come Motorland Arag\u00f3n, \u00e8 un circuito motoristico situato ad Alca\u00f1iz, localit\u00e0 della comunit\u00e0 autonoma spagnola dell'Aragona.\nStruttura.\nLungo 5 344\u00a0m, il circuito \u00e8 stato progettato dal noto architetto tedesco Hermann Tilke in collaborazione con l'agenzia britannica Foster&amp;Partners; consulente tecnico e sportivo del progetto \u00e8 il pilota di Formula 1 Pedro de la Rosa.\nIl complesso \u00e8 stato progettato per comprendere tre aree principali: il parco tecnologico, l'area sportiva e un'area culturale e per il tempo libero. Il parco tecnologico ospiter\u00e0 istituti di ricerca incentrati sull'industria automobilistica; l'area sportiva include il circuito di velocit\u00e0 (in pi\u00f9 tracciati), un circuito di karting e diversi circuiti sterrati, mentre l'area tempo libero ospiter\u00e0 un albergo e centri commerciali.\nCompetizioni.\nSul circuito si disputano gare valevoli per il campionato World Series by Renault nelle stagioni 2009 e 2010. Inoltre ha ospitato il Gran Premio d'Aragona del motomondiale 2010 in sostituzione della prova ungherese, dal momento che il tracciato in cui si sarebbe dovuta tenere, il Balatonring, non \u00e8 stato ancora completato e omologato; si tratta del quarto Gran Premio motociclistico stagionale a disputarsi in terra spagnola dopo Jerez, Barcellona e Valencia. Il circuito ha stipulato con la Dorna un contratto che lo manterr\u00e0 tra i circuiti di riserva fino al 2016, in sostituzione di eventuali circuiti nel frattempo ritiratisi.\nIl circuito sarebbe stato il quartier generale europeo della ritirata scuderia di Formula 1 US F1.\nDal 2011 il circuito ospita la prova spagnola del campionato mondiale Superbike, la cui prima edizione si \u00e8 disputata il 19 giugno e, sempre nel 2011, ha ospitato per la seconda volta una gara del motomondiale, sempre con il nome di GP d'Aragona e disputata il 18 settembre."}
{"id": "2900741", "revid": "121837", "url": "https://it.wikipedia.org/wiki?curid=2900741", "title": "Motorland Arag\u00f3n", "text": ""}
{"id": "2900742", "revid": "1442080", "url": "https://it.wikipedia.org/wiki?curid=2900742", "title": "Armoriale dei comuni della citt\u00e0 metropolitana di Venezia", "text": "Questa pagina contiene le armi (stemmi e blasonature) dei comuni della citt\u00e0 metropolitana di Venezia (ex provincia di Venezia)."}
{"id": "2900744", "revid": "121837", "url": "https://it.wikipedia.org/wiki?curid=2900744", "title": "US F1", "text": ""}
{"id": "2900745", "revid": "1821847", "url": "https://it.wikipedia.org/wiki?curid=2900745", "title": "Battaglia di M\u00e9ribel", "text": "La battaglia di M\u00e9ribel fu combattuta il 13 settembre 1793 nel piccolo villaggio di M\u00e9ribel, vicino Sallanches, nell'Alta Savoia, durante le guerre rivoluzionarie francesi. La battaglia fin\u00ec con la vittoria dell'Armata francese sulle forze del Regno di Sardegna.\nNel 1792, le forze rivoluzionarie francesi avevano marciato in Savoia per \"portare la libert\u00e0\" al suo popolo come parte della rivoluzione francese. Il 27 novembre dello stesso anno fu firmato un decreto di annessione alla Francia e divenne l'85\u00ba dipartimento della Francia, ribattezzato dipartimento del Monte Bianco.\nDopo l'esecuzione del re Luigi XVI, la rivoluzione francese divenne ampiamente disprezzata e temuta in altre parti d'Europa. Nel 1793, la Prima Repubblica francese raccolse un esercito di uomini, mentre solo pochi Savoiardi si arruolarono per il servizio. Una forza molto pi\u00f9 grande di Savoiardi, condotta dal campo realista, attacc\u00f2 l'esercito francese e riconquist\u00f2 le valli alpine e Annecy. Tuttavia, non furono sufficienti per allontanare la presenza francese dalla Savoia e il territorio fu riconquistato."}
{"id": "2900752", "revid": "123538246", "url": "https://it.wikipedia.org/wiki?curid=2900752", "title": "Pietro Dodero", "text": "Pittore genovese, ha aderito ai modi di Novecento con ritratti risolti con intenso rigore formale. \nLa sua pittura pi\u00f9 tarda \u00e8 invece improntata ad una resa pi\u00f9 descrittiva dei soggetti, con una pi\u00f9 intensa combinazione coloristica.\nHa approfondito le tecniche dell'incisione, in particolare la xilografia con la quale, dal 1915, ha collaborato con la rivista L\u2019Eroica del ligure Cozzani illustrando il Decamerone.\nSi \u00e8 dedicato anche alla ceramica e all'affresco, oltre che all'insegnamento all'Accademia Ligustica."}
{"id": "2900763", "revid": "767487", "url": "https://it.wikipedia.org/wiki?curid=2900763", "title": "Il cavaliere di Kruja", "text": " Il cavaliere di Kruja \u00e8 un film del 1940 diretto da Carlo Campogalliani. Gli esterni sono stati quasi tutti girati in Albania. \nTrama.\nIl giovane giornalista italiano Stefano Andriani si reca in Albania, dove si innamora, corrisposto, di Eliana, una ragazza del luogo. Un giorno Andriani si imbatte nel capo trib\u00f9 Hasslan Haidar, avversario del regime di Re Zog, ferito dai colpi delle guardie reali; lo salva, trasportandolo al suo villaggio, e stringe con lui un \"patto di sangue\", che li rende fratelli. In seguito, il giornalista scopre per caso che il capo trib\u00f9 \u00e8 fratello di Eliana, e deve quindi rinunciare ai suoi progetti di matrimonio. In pi\u00f9, il capo della Polizia di Tirana cerca di sfruttare la situazione per istigare Hasslan contro Andriani. Il sopraggiungere delle truppe italiane, che conquistano l'Albania, risolve tutto e permette di chiarire l'equivoco.\nDistribuzione.\nIl film venne distribuito nel circuito cinematografico italiano il 5 settembre 1940.\nCritica.\nIl film \u00e8 probabilmente l'unico film realizzato dalla propaganda fascista sulla Guerra d\u2019Albania. Gli interni furono ambientati nel circolo della stampa estera di Tirana.\nLa critica defin\u00ec all'epoca il film: \nIl Saturno Film Festival di Alatri del 2009 ha recuperato \u201cIl cavaliere di Kruja\u201d dedicandogli la serata inaugurale della sezione eventi speciali, incentrata sul cinema italiano degli anni 1939-1940, subito prima dell'ingresso nella Seconda guerra mondiale."}
{"id": "2900781", "revid": "1346043", "url": "https://it.wikipedia.org/wiki?curid=2900781", "title": "Carrie Ng", "text": "Durante la sua carriera \u00e8 stata nominata per numerosissimi premi, ma ha vinto solo quello come \"Miglior Attrice di Supporto\" agli Hong Kong Film Awards per \"The Kid\" e quello come \"Miglior Attrice\" al Golden Horse Film Festival di Taiwan per \"Remains of a Woman\". "}
{"id": "2900784", "revid": "31319048", "url": "https://it.wikipedia.org/wiki?curid=2900784", "title": "Aritimi", "text": ""}
{"id": "2900791", "revid": "31319112", "url": "https://it.wikipedia.org/wiki?curid=2900791", "title": "Artames", "text": ""}
{"id": "2900802", "revid": "729019", "url": "https://it.wikipedia.org/wiki?curid=2900802", "title": "Battaglia di Verdun (1792)", "text": "La battaglia di Verdun fu uno scontro, svoltosi fra il 20 agosto ed il 2 settembre 1792 nel corso della guerra della prima coalizione contro la Francia rivoluzionaria, che si risolse con l'assedio e la presa della fortezza di Verdun, tenuta da truppe francesi, da parte di un esercito prussiano al comando di Carlo duca di Brunswick.\nLa citt\u00e0 di Verdun, forte della sua posizione strategica in un'ansa della Mosa, era stata scelta da Vauban come sede di una delle piazzeforti costruite durante il regno di Luigi XIV per proteggere i confini del regno.\nFalliti gli attacchi delle truppe della Convenzione contro la frontiera del Belgio (a seguito della dichiarazione di guerra del 20 aprile 1792) a Parigi aleggiava il sospetto che la causa di tali insuccessi fosse il tradimento da parte degli ufficiali nei confronti delle idee della Rivoluzione, dopo la caduta della fortezza di Longwy (catturata il 23 agosto da Brunswick) le attenzioni dell'opinione pubblica si concentrarono quindi sulla piazzaforte di Verdun, l'ultima sulla strada per Parigi, gi\u00e0 assediata dal 20 di agosto. Proprio il 20, infatti, uno scontro fra truppe francesi e prussiane si era risolto con la vittoria di queste ultime, lasciando Verdun sotto assedio. Malgrado l'avanzata prussiana su Parigi nella valle delle Argonne fosse gi\u00e0 iniziata, la notizia della resa della piazzaforte, avvenuta il 2 settembre, scaten\u00f2 un'ondata di panico e collera popolare a Parigi.\nConseguenze.\nL'ondata di panico si trasform\u00f2 ben presto in collera verso coloro che venivano additati come responsabili, coi tradimenti di cui erano sospettati, delle sconfitte subite, perci\u00f2, subito a ridosso della notizie e per quattro giorni, la folla (in particolare i cosiddetti sanculotti) si diede al massacro dei prigionieri nelle prigioni di Parigi, arrivando ad uccidere la met\u00e0 di essi, circa 1300 persone, anche in provincia si verificarono episodi simili. L'ondata di rabbia popolare si trasmise all'esercito che, sotto la guida di Charles Fran\u00e7ois Dumouriez, il 20 settembre sconfisse le truppe prussiane sulle alture di Valmy, sventando cos\u00ec la minaccia prussiana su Parigi.\nUn'altra importante conseguenza dello scontro fu che sotto la spinta dei massacri che seguirono la resa di Verdun le elezioni di settembre si conclusero con l'elezione di una Convenzione formata dagli elementi pi\u00f9 radicali dello schieramento rivoluzionario. La battaglia fu quindi una delle concause della progressiva instaurazione del regime del Terrore e della \"svolta a sinistra\" della Rivoluzione."}
{"id": "2900804", "revid": "767487", "url": "https://it.wikipedia.org/wiki?curid=2900804", "title": "Esbj\u00f6rn Svensson Trio Plays Monk", "text": "Esbj\u00f6rn Svensson Trio Plays Monk \u00e8 un album degli E.S.T., pubblicato nel 1996 da Diesel Music. L'album \u00e8 un tributo al pianista jazz Thelonious Monk. Il CD \u00e8 al 41\u00ba posto nella classifica degli album svedese.\nBrani.\nTutti i seguenti standard sono stati scritti da Thelonious Monk. Salvo i brani n\u00b03 e n\u00b04 scritti a pi\u00f9 mani anche da Hanighen, Williams e Best.\nFormazione.\nQuartetto d'archi.\nNei brani 1 e 3:"}
{"id": "2900807", "revid": "339392", "url": "https://it.wikipedia.org/wiki?curid=2900807", "title": "Principato di Hutt River", "text": ""}
{"id": "2900808", "revid": "339392", "url": "https://it.wikipedia.org/wiki?curid=2900808", "title": "FC Timisoara", "text": ""}
{"id": "2900809", "revid": "729019", "url": "https://it.wikipedia.org/wiki?curid=2900809", "title": "Guerra Etiopia-Eritrea", "text": "La guerra Etiopia-Eritrea fu un conflitto scoppiato nel 1998 e terminato nel 2000, tra l'Etiopia e l'Eritrea.\nStoria.\nLa guerra si scaten\u00f2 per questioni di definizione dei confini e per il possesso della citt\u00e0 di Badme e ha portato alla morte di almeno 19.000 soldati eritrei ed altrettanti etiopi e ad una pesante migrazione delle popolazioni eritree, oltre che a un disastroso contraccolpo economico. Il conflitto etiope-eritreo ha avuto fine nel 2000 con un negoziato noto come accordo di Algeri con il quale venne affidato ad una commissione indipendente delle Nazioni Unite il compito di definire i confini tra le due nazioni. L'EEBC (\"Eritrea-Ethiopia Boundary Commission\") ha terminato la sua indagine ed il suo arbitrato nel 2002, stabilendo che la citt\u00e0 di Badme debba appartenere all'Eritrea. Tuttavia il governo etiope non ha ritirato il suo esercito dalla citt\u00e0 fino al 2018, dopo il tentativo riuscito delle due fazioni volto al dialogo. Infatti, l'8 luglio, \u00e8 stato siglato un accordo tra i due paesi con la volont\u00e0 di porre fine allo stato di guerra."}
{"id": "2900811", "revid": "287204", "url": "https://it.wikipedia.org/wiki?curid=2900811", "title": "Hermogenes Fonseca", "text": ""}
{"id": "2900814", "revid": "348765", "url": "https://it.wikipedia.org/wiki?curid=2900814", "title": "Cholistan", "text": ""}
{"id": "2900815", "revid": "729019", "url": "https://it.wikipedia.org/wiki?curid=2900815", "title": "Battaglia di Arlon (1793)", "text": "La battaglia di Arlon del 1793 \u00e8 stato un episodio delle guerre rivoluzionarie francesi avvenuto presso la roccaforte di Arlon (oggi in Belgio) il 9 giugno 1793.\nStoria.\nNel corso dell'assedio di Magonza, l'armata del Reno, sotto gli ordini di Alessandro di Beauharnais (che aveva sostituito Adamo Filippo de Custine), si era trincerata sul Lauter. Dopo aver preso il comando, il generale aveva riorganizzato le sue truppe e incorporato le reclute che erano arrivate da ogni parte.\nAllo stesso tempo, l'armata della Mosella si era ritirata dietro il Blies e il Saar. Questa inazione non soddisfaceva la Convenzione Nazionale ed il Comitato di salute pubblica ordin\u00f2 ai due generali di riprendere l'offensiva e marciare in aiuto dell'esercito bloccato a Magonza, contro cui si rivolgevano gli sforzi della coalizione. Il modo pi\u00f9 sicuro di far togliere l'assedio era di attaccare su due fronti contemporaneamente, l'armata della Mosella da Pirmasens o Kaiserslautern e l'armata del Reno dalla riva sinistra del fiume."}
{"id": "2900821", "revid": "547034", "url": "https://it.wikipedia.org/wiki?curid=2900821", "title": "Alter-Real", "text": "L'Alter-Real \u00e8 un cavallo molto elegante, utilizzato nell'alta scuola e meno diffuso come monta. \u00c8 affine all'andaluso e al lusitano. Il Portogallo \u00e8 il suo paese di origine.\nDati storici.\nIl luogo di origine della razza Alt\u00e9r Real \u00e8 il Portogallo. Pi\u00f9 precisamente la razza prende il nome dal luogo in cui venne creata, nel 1748: la cittadina denominata \u201cAlt\u00e9r do Ch\u00e3o\u201d nella provincia portoghese di \u201cAlentejo\u201d. Nell'allevamento reale di \u201cVile de Portel\u201d furono selezionate circa 300 fattrici andaluse che furono incrociate con stalloni di razza Lusitano creando lo standard di razza. L'obiettivo era quello di creare una scuderia nazionale di cavalli di razza con attitudini prettamente da Alta Scuola d'Equitazione. Nel 1760 gli standard di razza ben definiti e stabilizzati ne facevano un cavallo ambito nella quasi totalit\u00e0 delle corti reali dei paesi europei.\nAl tempo di Napoleone Bonaparte si rischi\u00f2 di perdere la razza in purezza a causa di dissennati incroci con razze quali: il Normanno e l'Hannover - con intenti di utilizzo bellico anche da tiro; l'Arabo e il Purosangue inglese per avere un cavallo per uso sportivo con l'intento di utilizzo nei concorsi ippici.\nSi deve all'intervento di un amante dei cavalli, nel 1942 il signor Ruy de Andrade, con soli due stalloni acquistati nel 1938, il recupero dello standard in assoluta purezza.\nL'Alt\u00e9r Real \u00e8 un cavallo di interesse nazionale, il marchio di razza, impresso sul quarto posteriore, una corona che sormonta le lettere dell'acronimo \"AR\" per l'appunto l'\u201cAlt\u00e9r Real\u201d.\nCaratteristiche.\nPer descrivere questo cavallo facciamo riferimento ad una serie di \"caratteri morfologici\" quali:\nCuriosit\u00e0.\nNapoleone Bonaparte tent\u00f2 di migliorare la razza incrociandola con hannover, purosangue e arabi. Il risultato fu disastroso, perch\u00e9 la razza venne quasi distrutta."}
{"id": "2900822", "revid": "767487", "url": "https://it.wikipedia.org/wiki?curid=2900822", "title": "Principio di esclusione competitiva", "text": ""}
{"id": "2900823", "revid": "200568", "url": "https://it.wikipedia.org/wiki?curid=2900823", "title": "Alter Real", "text": ""}
{"id": "2900824", "revid": "599013", "url": "https://it.wikipedia.org/wiki?curid=2900824", "title": "Augusto da Costa", "text": "Caratteristiche tecniche.\nGiocava come difensore, ricoprendo il ruolo di centrale.\nCarriera.\nClub.\nDebutt\u00f2 nel 1936 con la maglia del S\u00e3o Crist\u00f3v\u00e3o, societ\u00e0 con cui rimase fino al 1944. L'anno successivo ottenne la convocazione in Nazionale e il trasferimento al Vasco da Gama, in cui si mise particolarmente in evidenza, vincendo ripetutamente il campionato statale e, nel 1948, la competizione che precedette la Copa Libertadores, ovvero la Coppa dei Campioni del Sudamerica, che fu il primo titolo a livello internazionale vinto dalla societ\u00e0 di Rio.\nNazionale.\nHa giocato 20 partite per il , venendo incluso tra i convocati per varie competizioni; nel 1949 vinse il Campeonato Sudamericano de Football.\nCuriosit\u00e0.\nCon un brutto fallo pose fine alla carriera di Dondinho, padre di Pel\u00e9.\nFu il capitano della Nazionale brasiliana nel giorno del Maracanazo."}
{"id": "2900827", "revid": "729019", "url": "https://it.wikipedia.org/wiki?curid=2900827", "title": "Battaglia di Kaiserslautern", "text": "La battaglia di Kaiserslautern (28-30 novembre 1793) fu una battaglia della Prima coalizione (parte delle guerre rivoluzionarie francesi), combattuta nei pressi della citt\u00e0 tedesca di Kaiserslautern. Il risultato \u00e8 stato una vittoria dell'esercito prussiano, sotto il comando del duca di Brunswick, contro l'esercito francese della Mosella, guidato da Lazare Hoche.\nStoria.\nNon essendo riuscito a catturare il forte Bitche, il duca di Brunswick si ritir\u00f2 nei Vosgi, sotto condizioni meteorologiche durissime. Neve e fango rendevano le strade impraticabili. Lazare Hoche, che era stato nominato al comando dell'esercito francese della Mosella solo in ottobre non aveva una sufficiente conoscenza delle forze a sua disposizione, n\u00e9 del teatro di operazioni. Dopo aver perso il contatto con i prussiani, Hoche divise l'armata della Mosella per localizzare il nemico. Il duca di Brunswick us\u00f2 questo intervallo per scegliere accuratamente il terreno per il prossimo scontro. Si attest\u00f2 intorno a Kaiserslautern in un'ottima posizione sulle rive paludose del fiume Lauter.\nLo scontro.\nIl 28 novembre, l'armata francese cominci\u00f2 un'avanzata su tre colonne. L'ala destra era guidata da Alexandre Camille Taponier, la sinistra da Jean-Jacques Ambert. Hoche marciava col centro, ma le strade erano ancora in cattivo stato e cos\u00ec venne perso molto tempo.\nFu Taponier a entrare per primo in contatto col nemico e riport\u00f2 qualche successo iniziale. Ma Ambert che aveva avuto grossi problemi nell'attraversamento del fiume Lauter si trovava, con soli 6000 uomini a dover far fronte al corpo d'armata di Friedrich Adolf von Kalckreuth, dotato di forze preponderanti. Per sfuggire all'accerchiamento ripieg\u00f2 sulle forze di Hoche, che giunse in suo soccorso\nIl 29, i francesi passarono il fiume. Le avanguardie di Dubois e Molitor erano bloccate sul pianoro di Erlenbach dalla feroce e preparata resistenza prussiana. Ambert dovette correre in soccorso, passando attorno all'altopiano; solo dopo che una forte batteria fu installata sulle alture vicine si venne a capo della resistenza. Hoche si schier\u00f2 con le sue truppe sui rilievi dell'Otterberg. L'ala sinistra prussiana, che si riteneva ormai isolata, non accenn\u00f2 a ritirarsi nonostante gli attacchi lanciati da numerosi squadroni francesi. All'attacco dell'ala destra, la brigata Simon smarr\u00ec la strada e non si ricongiunse con la divisione Paillard che alla fine della giornata. Poich\u00e9 era troppo tardi per attaccare, il comandante Ambert ricevette ordini di marciare anche tutta la notte per congiungersi col centro di Hoche.\nDa parte sua Taponier attacc\u00f2 l'abitato di Kaiserslautern, ma era isolato e di fronte a una ben organizzata resistenza dovette ritirarsi nei boschi; anche le sue truppe passarono tutta la notte all'erta.\nAll'alba del 30, le opposte artiglierie fecero fuoco a volont\u00e0. Hoche lanci\u00f2 altri attacchi. A sinistra, alla testa di quattro battaglioni, Molitor quasi s'impadron\u00ec della collina detta Buchberg, ma fu infine respinto. A destra, la divisione Huet riusc\u00ec a malapena a mantenere le proprie posizioni. Al centro, le cavallerie opposte caricavano a turno, senza obiettivi precisi: tutti gli attacchi di Hoche furono respinti in disordine. Vedendosi ben protetto ai fianchi, Brunswick attacc\u00f2 con decisione per riprendere l'Otterberg e Hoche si vide costretto ad abbandonare il terreno."}
{"id": "2900829", "revid": "19580", "url": "https://it.wikipedia.org/wiki?curid=2900829", "title": "Jakobstads Centralplan", "text": ""}
{"id": "2900831", "revid": "19580", "url": "https://it.wikipedia.org/wiki?curid=2900831", "title": "Pietarsaaren keskuskentt\u00e4", "text": ""}
{"id": "2900832", "revid": "55935", "url": "https://it.wikipedia.org/wiki?curid=2900832", "title": "Giovanni Fogliani", "text": ""}
{"id": "2900835", "revid": "121110442", "url": "https://it.wikipedia.org/wiki?curid=2900835", "title": "Voglio l'anima", "text": "Voglio l'anima \u00e8 il primo album di Toto Cutugno come solista.\nQuesto album contiene i brani \"Solo noi\", vincitore del Festival di Sanremo 1980, e \"Soli\", scritto da Cutugno nel 1979 per Adriano Celentano.\nLa canzone \"Voglio l'anima\" fu poi ripresa da Dalida nel 1979 e cantata in lingua francese col titolo \"Monday, Tuesday..\". \"Laissez-moi danser\".\nTracce.\nDopo il Festival di Sanremo 1980 l'album \u00e8 stato ripubblicato con l'aggiunta di \"Solo noi\", canzone vincitrice, come prima traccia."}
{"id": "2900836", "revid": "729019", "url": "https://it.wikipedia.org/wiki?curid=2900836", "title": "Battaglia di Arlon (1794)", "text": "Il nome battaglia di Arlon del 1794 indica due distinti episodi delle guerre rivoluzionarie francesi, uno avvenuto nel mese di aprile e l'altro a maggio del 1794, presso la roccaforte di Arlon (dove si era combattuto anche l'anno precedente). Entrambi gli episodi opposero l'armata del generale francese Jean-Baptiste Jourdan a quella del generale austriaco Jean-Pierre de Beaulieu."}
{"id": "2900837", "revid": "117328581", "url": "https://it.wikipedia.org/wiki?curid=2900837", "title": "Mario Lavagetto", "text": "Biografia.\nLaureatosi con Giacomo Debenedetti, un\u00ec alla sensibilit\u00e0 critica del maestro un interesse personale per la psicoanalisi, nei suoi rapporti con l'attivit\u00e0 creativa e letteraria.\nInsegn\u00f2 al \"Liceo Classico Romagnosi\" di Parma, all'Universit\u00e0 di Sassari e all'Universit\u00e0 di Bologna, dove tenne la cattedra di Teoria della Letteratura dal 1984. Nel 1997 vinse il Premio Natalino Sapegno e il Premio Cesare Musatti. Si occup\u00f2 in particolare di Umberto Saba, Italo Svevo, Marcel Proust, Stendhal, Honor\u00e9 de Balzac, Edmond de Goncourt, Jules de Goncourt, Giovanni Boccaccio, Salimbene de Adam, Federico De Roberto, Giuseppe Verdi, Arrigo Boito (e in generale di libretti d'opera), Bruno Barilli, Italo Calvino, in particolare della sua raccolta di fiabe italiane. Sul genere fiaba si segnal\u00f2 anche per una propria scelta pi\u00f9 generale nella letteratura italiana, presso \"I Meridiani\" di Mondadori.\nCome curatore fu fondamentale il suo lavoro su Svevo, con una raccolta presso la \"Biblioteca dell'Orsa\" (1988) e nella \"Biblioteca della Pl\u00e9iade\" di Einaudi (1988) oltre all'opera omnia presso \"I Meridiani\" di Arnoldo Mondadori Editore (2006).\nCon il saggio \"Quel Marcel!\" vinse il Premio Viareggio 2011.\nFu anche traduttore dal francese.\nLavagetto \u00e8 morto nell'autunno del 2020 all'et\u00e0 di 81 anni, per problemi renali, rimasti irrisolti nonostante un trapianto. "}
{"id": "2900838", "revid": "89146", "url": "https://it.wikipedia.org/wiki?curid=2900838", "title": "HC Tangram 1 Sassari", "text": ""}
{"id": "2900842", "revid": "729019", "url": "https://it.wikipedia.org/wiki?curid=2900842", "title": "Battaglia di Groix", "text": "La seconda battaglia di Groix fu una battaglia navale che ebbe luogo il 23 giugno 1795 durante la guerra rivoluzionaria francese al largo della costa occidentale della Francia.\nUna flotta inglese di 14 navi di linea al comando dell'ammiraglio Lord Bridport, a bordo della \"Royal George\", dopo aver avvistato una flotta francese di 12 navi sotto il comando del viceammiraglio Louis Thomas Villaret de Joyeuse, navig\u00f2 da sud-ovest, verso l'\u00cele de Groix; la attacc\u00f2, in una battaglia durata circa 2 ore e 40 minuti, catturando tre navi prima di rompere l'inseguimento in quanto le navi arrivavano troppo vicine alla riva. Lord Bridport fu molto criticato in marina per la sua incapacit\u00e0 di ottenere una vittoria pi\u00f9 decisiva."}
{"id": "2900849", "revid": "200568", "url": "https://it.wikipedia.org/wiki?curid=2900849", "title": "Gerboise bleue", "text": "Gerboise bleue \u00e8 il primo test nucleare sviluppato dalla Francia. Si trattava di una bomba atomica fatta detonare nel poligono nucleare di Reggane, collocato nel centro del Sahara algerino il 13 febbraio 1960, nel pieno della Guerra d'Algeria.\nCon l'operazione, la Francia \u00e8 diventata, in ordine di tempo, la quarta potenza nucleare, dopo USA, URSS e Regno Unito. Fra tutti i primi test effettuati, quello francese \u00e8 stato quello con il maggior potenziale, di circa 70 kilotoni.\n\"Gerboise\" \u00e8 il nome comunemente usato in Francia per indicare un piccolo roditore della steppa (dell'ordine dei Rodentia, della famiglia dei Dipodidae); \"bleue\" (blu) \u00e8 il colore che generalmente rappresenta la Francia all'estero.\nNel deserto del Sahara nell'Algeria francese, la Francia ha condotto un totale di 17 test nucleari:"}
{"id": "2900851", "revid": "131358", "url": "https://it.wikipedia.org/wiki?curid=2900851", "title": "Andreas Kutik", "text": ""}
{"id": "2900852", "revid": "31320100", "url": "https://it.wikipedia.org/wiki?curid=2900852", "title": "Amir Issaa", "text": ""}
{"id": "2900853", "revid": "28592", "url": "https://it.wikipedia.org/wiki?curid=2900853", "title": "Peso Piuma", "text": ""}
{"id": "2900855", "revid": "31320156", "url": "https://it.wikipedia.org/wiki?curid=2900855", "title": "Amore di fede", "text": ""}
{"id": "2900859", "revid": "121110567", "url": "https://it.wikipedia.org/wiki?curid=2900859", "title": "Innamorata, innamorato, innamorati", "text": "Innamorata, innamorato, innamorati \u00e8 il secondo album del cantante italiano Toto Cutugno, pubblicato nel 1981.\nContiene alcuni brani inseriti in album precedenti dello stesso artista.\nPresente anche \"Flash\", sigla di chiusura dell'omonimo programma televisivo a quiz condotto da Mike Bongiorno."}
{"id": "2900860", "revid": "5695", "url": "https://it.wikipedia.org/wiki?curid=2900860", "title": "Saljut", "text": ""}
{"id": "2900861", "revid": "5695", "url": "https://it.wikipedia.org/wiki?curid=2900861", "title": "Programma Salyut", "text": ""}
{"id": "2900869", "revid": "339392", "url": "https://it.wikipedia.org/wiki?curid=2900869", "title": "Metri s.l.m.", "text": ""}
{"id": "2900870", "revid": "1884099", "url": "https://it.wikipedia.org/wiki?curid=2900870", "title": "Malus domestica", "text": "Il melo (Malus domestica ) \u00e8 una pianta da frutto appartenente alla famiglia delle Rosacee. \u00c8 una delle pi\u00f9 diffuse piante da frutto coltivate.\nOrigine.\nIl centro di origine del melo selvatico \"malus sieversii\" progenitore del melo coltivato \"malus domestica\" pare sia il Kazakistan nella zona di Almaty ipotizzato da Nikolaj Vavilov.\nDescrizione.\nIl melo \u00e8 un piccolo albero deciduo di 3-10 metri di altezza, con una chioma densa ed espansa e apparato radicale superficiale.\nLe foglie sono alterne e semplici, a lamina ovale, leggermente seghettate, con apice acuto e base arrotondata, di 5-12 centimetri di lunghezza e 3\u20136\u00a0cm di larghezza, glabre superiormente e con una certa tomentosit\u00e0 sulla pagina inferiore. Il picciolo \u00e8 lungo 2\u20135\u00a0cm.\nI fiori sono ermafroditi di colore bianco-rosato esternamente e bianco internamente, a simmetria pentamera. Hanno una corolla composta da 5 petali e sono larghi 2,5-3,5 cm e ovario infero. Sono riuniti in infiorescenze a corimbo, in numero di 3-7. La fioritura si svolge in primavera, simultaneamente al germogliamento. L'impollinazione \u00e8 entomofila.\nIl frutto, detto pomo o mela comunemente, si forma per accrescimento del ricettacolo fiorale insieme all'ovario ed \u00e8 perci\u00f2 un falso frutto; ha forma globosa, generalmente di 5\u20139\u00a0cm di diametro, prima verde e a maturazione, estivo-autunnale, con colore variabile dal giallo-verde al rosso. Il frutto vero, derivato dall'accrescimento dell'ovario \u00e8 in realt\u00e0 costituito dal torsolo, di consistenza pi\u00f9 coriacea rispetto alla polpa.\nIl pericarpo contiene cinque carpelli disposti come una stella a cinque punte; ogni carpello contiene da uno a tre semi.\nAvversit\u00e0.\nIl melo \u00e8 colpito da varie malattie causate da funghi, tra cui la ticchiolatura del melo, l'oidio, la moniliosi, il cancro delle pomacee e il marciume radicale lanoso.\nTra gli insetti, i pi\u00f9 importanti sono la cocciniglia di S. Jos\u00e8 (\"Quadraspidiotus perniciosus\"), l'afide grigio (\"Dysaphis plantaginea\") e i lepidotteri \"Cydia pomonella\", \"Orgyia antiqua\" e \"Cossus cossus\".\nAmbiente.\nIl melo \u00e8 una pianta che tollera benissimo il freddo e, con l'eccezione di qualche variet\u00e0, pu\u00f2 sopportare temperature fino a , ma le gelate tardive possono procurare seri danni alla coltivazione; la sensibilit\u00e0 alle gelate dipende dal periodo di fioritura delle diverse coltivazioni.\nIl melo pu\u00f2 essere coltivato ovunque, ma preferisce un clima fresco, un terreno ricco di humus e le zone che si trovano tra i 600 e i 1.000 metri sopra il livello del mare. La pianta teme la siccit\u00e0 e i ristagni idrici.\nNote.\nSi pu\u00f2 ricavare miele dai fiori, ma essendo, questi, poco appetiti dalle api, la produzione si concentra quasi esclusivamente nelle zone di estesa coltivazione come l'Emilia-Romagna e il Trentino-Alto Adige. \nIl melo \u00e8 caratterizzato da autoincompatibilit\u00e0. In conseguenza di ci\u00f2 i semi generati sono sempre figli di due genitori differenti e quindi si limita la selezione artificiale delle caratteristiche interessanti per la coltivazione. Pertanto si ricorre largamente all'innesto per moltiplicare gli esemplari che esprimono meglio le caratteristiche di una certa variet\u00e0 in modo da passare tali caratteristiche alle nuove piante. Tale pratica abbassa la variet\u00e0 genetica tra gli esemplari e rende le coltivazioni pi\u00f9 sensibili alle malattie ed ai parassiti. "}
{"id": "2900871", "revid": "217591", "url": "https://it.wikipedia.org/wiki?curid=2900871", "title": "Liche\u0144 Stary", "text": "Liche\u0144 Stary \u00e8 una frazione del comune di \u015alesin, nel distretto di Konin del voivodato della Grande Polonia.\nSi trova circa 14\u00a0km a nord-est di Konin e 100\u00a0km a est della capitale regionale, Pozna\u0144."}
{"id": "2900877", "revid": "1543377", "url": "https://it.wikipedia.org/wiki?curid=2900877", "title": "I cento sensi segreti", "text": "I cento sensi segreti \u00e8 un romanzo di Amy Tan del 1995. La storia si concentra sulla relazione tra la cinese statunitense Olivia, colei che funge anche da narratrice in prima persona, e la sorellastra Kwan, giunta in America dalla Cina a 18 anni. Olivia ha un rapporto ambiguo con Kwan, da piccola la detesta ma allo stesso tempo ne rimane affascinata, perch\u00e9 la sorellastra cinese dice di vedere gli spiriti \"yin\", racconta a Olivia storie di una vita precedente. Olivia non le crede, ma quando sono adulte si lascia convincere a fare un viaggio in Cina, nel villaggio di Changmian del quale Kwan \u00e8 originaria, e le sue convinzioni di razionale occidentale sono totalmente messe alla prova.\nNel 1996, il romanzo \u00e8 stato inserito tra i candidati all'Orange Prize for Fiction."}
{"id": "2900878", "revid": "767487", "url": "https://it.wikipedia.org/wiki?curid=2900878", "title": "Ancora io/Una nuova bugia", "text": "Ancora io/Una nuova bugia \u00e8 un singolo del cantautore italiano Pupo, pubblicato nel 1982.\nEntrambi i brani sono stati composti interamente dallo stesso artista e inseriti nell'album \"Cieli azzurri\" del 1983."}
{"id": "2900879", "revid": "287204", "url": "https://it.wikipedia.org/wiki?curid=2900879", "title": "Cratere Wurzelbauer", "text": "Wurzelbauer \u00e8 un cratere lunare intitolato all'astronomo tedesco Johann Philipp von Wurzelbauer, ed \u00e8 situato nella parte meridionale della parte visibile della Luna, a nord-nordest del cratere Pitatus. Il bordo del cratere \u00e8 notevolmente consumato.\nCrateri correlati.\nAlcuni crateri minori situati in prossimit\u00e0 di Wurzelbauer sono convenzionalmente identificati, sulle mappe lunari, attraverso una lettera associata al nome."}
{"id": "2900884", "revid": "110656160", "url": "https://it.wikipedia.org/wiki?curid=2900884", "title": "Benedetto Gola", "text": "Carriera.\n\u00c8 stato il dirigente della Juventus che coadiuv\u00f2 l'allenatore Carlo Bigatto a partire dalla nona giornata del campionato di Serie A 1934-1935, che si concluse con la vittoria del settimo scudetto da parte della squadra piemontese, l'ultimo titolo del ciclo di cinque scudetti consecutivi."}
{"id": "2900885", "revid": "106456", "url": "https://it.wikipedia.org/wiki?curid=2900885", "title": "Controguerriglia", "text": "Per controguerriglia (noto nell'ambito operativo militare del mondo anglofono con l'acronimo COIN per \"counter-insurgency\", letteralmente contro-insurrezione) si intende l'approccio utilizzato nei conflitti non convenzionali da un esercito regolare contro una formazione irregolare che utilizza metodi di guerra asimmetrica come la guerriglia e l'insurrezione.\nStoria.\nDue riferimenti metodologici per le attivit\u00e0 di controguerriglia sono la guerra delle Filippine del 1899/1902 e l'intervento britannico in Malesia terminato nel 1960 dopo ben 12 anni di combattimenti.\nGuerra filippino-americana.\nNel primo esempio, paradossalmente la vittoria fu raggiunta grazie alla sostanziale bassa tecnologia delle forze americane, che non disponendo, dati i tempi, di \"fortezze volanti\" o \"bombe intelligenti\" e non impiegando artiglierie evitarono \"danni collaterali\", impiegando piccole unit\u00e0 altamente mobili dotate di armamenti leggeri e aiutate dalle stesse popolazioni nella caccia ai guerriglieri, consentendo quindi l'isolamento degli insorti e la vittoria delle forze governative. L'esercito evit\u00f2 quindi le grandi operazioni risolutive, massimizzando l'impiego di \"scout\" e unit\u00e0 d'\"\u00e9lite\", potenziando il pattugliamento decentrato e utilizzando unit\u00e0 paramilitari indigene.\nEmergenza malese (1948-1960).\nL'approccio britannico durante l'emergenza malese del 1948 fu quella di garantirsi la benevolenza delle popolazioni locali considerando che sarebbe stato risolutivo conquistare \"hearts and minds\" (menti e cuori) della gente. Si guadagnarono quindi i favori e il supporto della comunit\u00e0 garantendo pace e stabilit\u00e0 anche avviando molti progetti pubblici in larga scala, migliorando la vita nei piccoli centri, sottraendo quindi i principali sostenitori al \"Malaysian Communist Party\", cio\u00e8 le popolazioni contadine e rurali.\nFu elaborata, anche sulla base delle esperienze maturate nella lunga epoca coloniale che aveva dimostrato la necessit\u00e0 di un approccio integrato civile-militare per la risoluzione di questi conflitti da considerarsi non solo militari, una strategia su 3 punti:\nCaratteristiche.\nQuesto particolare tipo di combattimento nasce per sovvenire alle lacune che l'impostazione militare \"occidentale\"\" classica incontra nell'affrontare avversari che si dotano di \"regole\" diverse, contrapponendo all'ipertecnologia, alla disciplina, al rispetto delle norme internazionali scritte e consuetudinarie, con astuzia, elusione e completa disattenzione di ogni norma giuridica e contrapponendo alla tradizionale concezione di guerra che vede nella battaglia finale lo scontro decisivo, lo scopo stesso della guerra da condurre nel tempo pi\u00f9 breve tempo possibile sviluppando il massimo della forza disponibile.\nProprio il tempo diventa quindi la variabile utilizzata dalla parte dotata del minor potenziale che soccomberebbe sicuramente in un confronto \"convenzionale\", trasformando quindi l'evento bellico da guerra in guerra di logoramento, dove agli insorti basta resistere ogni giorno per protrarre negli anni gli scontri aumentando quindi sempre di pi\u00f9 le perdite nel nemico, ogni giorno di resistenza \u00e8 una dimostrazione di inefficienza del nemico che ha un grosso peso psicologico tra i combattenti galvanizzando gli irregolari e degradando il morale e la fiducia nel personale \"regolare\".\nAnche la dimensione \"spazio\" subisce una notevole distorsione, abbandonando completamente il vecchio concetto di \"campo aperto\" trasferendo il teatro degli scontri nei centri abitati, nelle foreste e in scenari impervi, spesso anche con la collaborazione delle popolazioni civili. La lotta quindi assume un carattere marcatamente psicologico, dove cio\u00e8 la capacit\u00e0 di intimorire e convincere possono fungere da ago della bilancia per il successo o l'insuccesso stesso dell'operazione. In tale dimensione i simboli e la propaganda finiscono per essere largamente pi\u00f9 importanti degli assetti da combattimento propriamente detti.\nDiventa quindi pi\u00f9 importante lo sviluppo sociale, economico e politico e diventa pi\u00f9 importante della semplice distruzione dell'avversario, necessitando un approccio diverso da quello della guerra classica. Nei manuali di guerra americani si afferma che non sempre l'uso della forza bruta permette il pieno raggiungimento degli obiettivi prefissati:"}
{"id": "2900890", "revid": "339392", "url": "https://it.wikipedia.org/wiki?curid=2900890", "title": "KO tecnico", "text": ""}
{"id": "2900892", "revid": "486946", "url": "https://it.wikipedia.org/wiki?curid=2900892", "title": "Counter-insurgency", "text": ""}
{"id": "2900897", "revid": "62221", "url": "https://it.wikipedia.org/wiki?curid=2900897", "title": "Controinsorgenza", "text": ""}
{"id": "2900898", "revid": "767487", "url": "https://it.wikipedia.org/wiki?curid=2900898", "title": "Lingua kapampangan", "text": "La lingua kapampangan, detta anche pampangan, pampango o pampangue\u00f1o, \u00e8 una lingua filippina parlata nelle Filippine, nella regione di Luzon Centrale.\nDistribuzione geografica.\nSecondo stime del 1990, i locutori di kapampangan sono 1.900.000, concentrati per la maggior parte nella provincia di Pampanga, dove \u00e8 l'idioma prevalente, e in misura minore nelle province confinanti.\nClassificazione.\nSecondo \"Ethnologue\", la classificazione della lingua kapampangan \u00e8 la seguente:\nSistema di scrittura.\nPer la scrittura viene utilizzato l'alfabeto latino."}
{"id": "2900910", "revid": "25152", "url": "https://it.wikipedia.org/wiki?curid=2900910", "title": "M\u00edrz\u00e1 Abu'l-Fadl", "text": ""}
{"id": "2900917", "revid": "986213", "url": "https://it.wikipedia.org/wiki?curid=2900917", "title": "Giovanni Alberto Vasa", "text": "Biografia.\nEra figlio del re polacco Sigismondo III Vasa e della seconda moglie Costanza d'Asburgo.\nQuando aveva nove anni, dopo la morte di Szymon Rudnicki, suo padre lo scelse come nuovo principe vescovo di Varmia. Il papa accett\u00f2 tale richiesta il 21 ottobre 1621.\nPi\u00f9 difficile invece fu fare accettare tale nomina alla Szlachta, ossia alla nobilt\u00e0 polacca, e al clero di Varmia. L'approvazione definitiva arriv\u00f2 quindi da parte del Sejm, ossia della camera bassa del parlamento polacco, nel 1631.\nIl principe non visit\u00f2 mai la sua diocesi e govern\u00f2 in suo nome il vescovo suffraganeo Micha\u0142 Dzia\u0142y\u0144ski, l'arcidiacono di Varsavia Jakub Wierzbipi\u0119ta Borzuchowski e il canonico di Varmia, Pawe\u0142 Piasecki.\nLa cattedrale di Frauenburg (Frombork) venne arricchita dai doni di Giovanni Alberto che comprendevano paramenti liturgici e una statua d'oro di Sant'Andrea.\nFu educato nella Compagnia di Ges\u00f9.\nIl 20 ottobre 1632, dopo la morte di Andrzej Lipski, il principe ricevette l'ufficio del principe vescovo di Cracovia e inizi\u00f2 ad esercitare le sue funzioni di persona dal 27 febbraio 1633.\nIl 20 dicembre 1632 venne dichiarata pubblica la sua nomina a cardinale; papa Urbano VIII l'aveva approvata in segreto (\"in pectore tacite\") il 19 novembre 1629, assegnandogli il titolo di Cardinale diacono di Santa Maria in Aquiro.\nGiovanni Alberto mor\u00ec a Padova nel 1634, dove venne probabilmente inviato dal fratello, il re Ladislao IV di Polonia, per una missione diplomatica.\nLe cause della sua morte sono incerte. Il politico polacco Albrycht Stanis\u0142aw Radziwi\u0142\u0142 nel suo diario sugger\u00ec che il principe avesse contratto il vaiolo da suo fratello Alessandro Carlo Vasa durante il loro ultimo incontro prima della partenza di Giovanni Alberto per l'Italia. Alessandro Carlo mor\u00ec infatti dello stesso male e nello stesso anno.\nPawe\u0142 Piasecki sugger\u00ec invece che la causa della sua morte potesse essere un'altra malattia.\nNella carica di vescovo di Varmia a Giovanni Alberto succedette nel 1632 Miko\u0142aj Szyszkowski. Nell'ufficio di vescovo di Cracovia invece gli succedette Jakub Zadzik."}
{"id": "2900923", "revid": "287204", "url": "https://it.wikipedia.org/wiki?curid=2900923", "title": "Pekka Vehkonen", "text": "Vehkonen vinse nel 1980 il campionato nazionale finlandese di motocross categoria 125cc. Approdato nel 1982 al campionato mondiale, vinse nel 1985 il campionato F.I.M. sempre nella classe 125 su Cagiva. \nPassato alla classe 250 del campionato mondiale, si piazz\u00f2 al secondo posto per quattro anni consecutivi dal 1987 al 1990. \nSi ritir\u00f2 dalle competizioni nel 1993."}
{"id": "2900925", "revid": "124715263", "url": "https://it.wikipedia.org/wiki?curid=2900925", "title": "Episodi di Breaking Bad (terza stagione)", "text": "La terza stagione della serie televisiva Breaking Bad, composta da 13 episodi, \u00e8 stata originariamente trasmessa dal canale statunitense AMC dal 21 marzo al 13 giugno 2010.\nIn Italia la terza stagione \u00e8 stata trasmessa dal 9 luglio al 1\u00ba ottobre 2011 su AXN; in chiaro \u00e8 stata trasmessa su Rai 4 dal 16 novembre al 28 dicembre 2011.\nOra basta.\nTrama.\nIn un minuscolo villaggio in Messico, due misteriosi gemelli ben vestiti avanzano carponi insieme ad abitanti del villaggio verso una specie di santuario dedicato alla dea della morte. Giunti all'interno, uno dei due posiziona vicino alla divinit\u00e0 un disegno raffigurante Heisenberg. \nTutta Albuquerque \u00e8 sotto shock per l'incidente aereo avvenuto a causa dell'errore del padre di Jane. Walter White, chiaramente disorientato dai vari eventi, dopo essere stato solo a casa nei giorni seguenti al disastro aereo, \u00e8 costretto a prendere le sue cose e trasferirsi e va a vivere da solo in un appartamento. Intanto sua moglie Skyler si rivolge ad un avvocato per il divorzio, spiegandole che i figli Walter Jr. e la neonata Holly dovranno rimanere con lei; Skyler per\u00f2 appare insicura quando l'avvocato dice che dovr\u00e0 rivelare tutti i soldi che il marito possiede.\nIntanto Jesse Pinkman prosegue la riabilitazione nel centro di recupero dalle droghe, dove impara ad accettarsi e viene incoraggiato a non cambiare s\u00e9 stesso, ma accettarsi per come si \u00e8. Nel frattempo, mentre si trova nel suo appartamento, Walt riceve un SMS con scritto \"POLLOS\". A scuola, studenti e insegnanti si riuniscono nella palestra per riflettere sull'incidente aereo. Walt prende la parola e, con eccessiva razionalit\u00e0, suggerisce a tutti di superare lo shock e guardare il lato positivo della tragedia, che avrebbe potuto fare molte pi\u00f9 vittime, e comincia a snocciolare numeri. Trovando queste parole inappropriate, la preside Carmen gli toglie il microfono. \nWalter Jr. inizia ad arrabbiarsi con Skyler per il modo in cui tratta Walt, e Marie tenta di farsi raccontare dalla sorella il motivo della separazione, ma senza successo; Skyler si reca quindi da Walt per parlargli della volont\u00e0 di divorziare, e lo accusa di essere uno spacciatore, vista la grande quantit\u00e0 di denaro che aveva guadagnato per pagarsi le cure; a quel punto Walt ammette di essere produttore di metanfetamina: Skyler chiede quindi di divorziare e in cambio non riferir\u00e0 a nulla al resto della famiglia e ad Hank.\nJesse viene dimesso dal centro e viene ospitato da Walt, ma \u00e8 in depressione perch\u00e9 si sente responsabile per la morte della fidanzata e, di conseguenza, per l'incidente aereo. Walter, a seguito dei fatti, decide di smettere di cucinare: si reca a Los Pollos Hermanos e in una pacata conversazione riferisce a Gus di non voler essere un criminale, nonostante questi gli stia chiedendo di lavorare per lui ancora per tre mesi, per 3 milioni di dollari. Intanto i due messicani misteriosi, dopo essersi disfatti della loro auto costosa e dei loro vestiti eleganti, si mettono in viaggio con un gruppo di clandestini per superare il confine Messico-USA. Durante il viaggio in un camion, un ragazzo riconosce dai loro stivali la loro appartenenza ad un cartello; essendo stati scoperti, i due uccidono brutalmente tutti i passeggeri e l'autista del mezzo. \nCavallo senza nome.\nTrama.\nWalter sta avendo difficolt\u00e0 psicologiche nel relazionarsi con la sua nuova vita: mentre \u00e8 in macchina prende una multa dalla polizia a causa del parabrezza visibilmente danneggiato dai detriti della collisione aerea, ma per un eccesso di ira inizia ad inveire contro il poliziotto, costringendolo a usare lo spray al peperoncino e arrestarlo. Pi\u00f9 tardi viene rilasciato per l'intervento del cognato Hank.\nL'avvocato di Walt, Saul Goodman, lo raggiunge per riprendere i contatti. Dopo aver ascoltato i recenti sviluppi, Saul tranquillizza Walt sulle intenzioni di Skyler, dicendogli che la moglie certamente non lo denuncer\u00e0 perch\u00e9 ci\u00f2 porterebbe conseguenze disastrose anche per il resto della famiglia. L'avvocato, tuttavia, bada poco al lato sentimentale della vicenda, e consiglia a Walt di ricominciare a produrre metanfetamina sfruttando l'offerta di Gus, ma Walt rifiuta dicendo di non voler essere un criminale. Uscito dall'appartamento di Walt, Saul chiama Mike, suo investigatore privato, e lo incarica di tenere sotto sorveglianza Skyler.\nNel frattempo, i due misteriosi uomini messicani vanno a trovare lo zio Hector Salamanca e con l'ausilio di una tavola Ouija (strumento usato per le comunicazioni medianiche) riescono a scoprire il nome di Walter White, colpevole di tradimento ai danni di Tuco e quindi della sua morte: Hector aveva infatti ascoltato il vero nome di Heisenberg quando, durante il suo rapimento, Tuco lo aveva letto dal suo documento (ep. Grigliato, seconda stagione). Si scopre quindi che i due sono i cugini di Tuco, giunti in New Mexico per vendicare la sua morte.\nIntanto Skyler, mentre al lavoro affronta di nuovo con Ted la falsificazione dei bilanci dell'azienda, a casa \u00e8 costretta a subire l'indifferenza di Walter Jr., che continua anche a chiederle perch\u00e9 stia trattando suo padre in quel modo. Il ragazzo \u00e8 dalla parte di Walt e va a trovarlo nel suo nuovo appartamento, ma Walt lo riporta indietro, sfruttando l'occasione per tentare di riavvicinarsi alla moglie. Skyler per\u00f2 gli impedisce di entrare in casa.\nJesse passa di fronte alla sua ex casa e scopre che, dopo averla ristrutturata, i suoi genitori hanno intenzione di venderla. Il padre di Jesse, pur essendo contento alla vista del figlio in ottima salute, sembra mantenere una certa distanza da lui. Jesse allora va da Saul, che custodiva i suoi soldi, e gli chiede aiuto per riacquistare la sua vecchia casa. Saul si reca ad un incontro con i genitori di Jesse e il loro avvocato, presentando un'offerta anonima di 400.000 dollari, met\u00e0 del prezzo di vendita dell'immobile. I tre ovviamente rifiutano e allora Saul li ricatta, minacciando di denunciare l'esistenza del laboratorio di metanfetamina che era nel seminterrato e far sequestrare la casa. Jesse riesce ad acquistare la sua vecchia casa, vendicandosi dei genitori che l'avevano cacciato. \nMike si reca a casa di Walt e piazza delle microspie; appena finisce il lavoro arriva Walter, deciso a ristabilirsi in casa contro il volere della moglie. Mentre Walt \u00e8 a farsi una doccia, arrivano i due messicani con la chiara intenzione di eliminarlo. Mike per\u00f2 assiste al tutto e avvisa per telefono Gus (si scopre quindi che Mike era l'anello di congiunzione tra Saul e Gus che ha permesso a quest'ultimo di fare l'affare con Walt). Dopodich\u00e9 arriva un criptico messaggio - \"POLLOS\" - al cellulare di uno dei due sicari, facendoli desistere e andare via.\nTradimento.\nTrama.\nL'episodio si apre con un flashback che mostra come i cugini Salamanca, aiutati da un uomo del cartello, hanno ucciso Tortuga e posto la sua testa sulla tartaruga che in seguito sarebbe esplosa di fronte alla squadra di Hank. \nIntanto la presenza di Walt a casa provoca la felicit\u00e0 di Walter Jr. ma l'irritazione della madre che telefona alla polizia. Gli agenti per\u00f2, dal momento che la casa \u00e8 intestata a entrambi, non possono cacciare Walter. Skyler continua quindi con la pratica legale. Jesse intanto, tornato nella sua casa, \u00e8 ancora pieno di tristezza, non riesce a dimenticare la sua fidanzata e chiama in continuazione il suo numero per ascoltarne la voce registrata sulla segreteria telefonica, finch\u00e9 non viene detto che il numero non \u00e8 pi\u00f9 attivo. Quando per\u00f2 il telefono viene disconnesso, Jesse reagisce e torna nel deserto con il camper per cucinare da solo. Walt intanto mostra il borsone pieno dei soldi guadagnati con la vendita di meth a Skyler e le spiega che li ha messi da parte per permetterle di pagare il college ai figli, il mutuo della casa, l'assistenza sanitaria ecc. quando lui non ci sar\u00e0 pi\u00f9 a causa del cancro e le chiede se \u00e8 disposta ad accettarli. \nNel frattempo Gus ha un incontro con i fratelli Marco e Leonel Salamanca, Bolsa (l'uomo del Cartello visto nel flashback) e Hector: essi gli riferiscono il loro desiderio di vendetta per la morte, ma lui chiede ancora tempo visto che \u00e8 in affari con Walter. Hank intanto \u00e8 richiamato a lavorare a El Paso, ma ci\u00f2 segretamente lo stressa e si sfoga facendo a botte con alcuni spacciatori in un bar. Infine, al ritorno dal lavoro, Skyler in risposta alla domanda di Walt di accettare i suoi soldi, gli riferisce con atteggiamento vendicativo e volgare come sia appena andata a letto con Ted, il suo datore di lavoro.\nLuce verde.\nTrama.\nDi ritorno dal deserto, Jesse si ferma in una stazione di servizio e, senza soldi, paga la giovane cassiera con la meth da lui prodotta.\nMike e Saul ascoltano la registrazione della discussione tra Walt e Skyler dovuta alla tresca con Ted e capiscono che Walt ha intenzione di affrontare Ted. Infatti, contemporaneamente Walt si reca all'azienda di quest'ultimo, che per\u00f2 lo evita. Allora Walt tenta di entrare nel suo ufficio lanciando un vaso contro la vetrata e viene cacciato dalla sicurezza; poco dopo arriva Mike che lo conduce di forza da Saul. Saul rimprovera Walt per il suo comportamento e tenta ancora una volta di convincerlo a riprendere a cucinare. Walt, furioso per essere stato spiato e per una battuta di Saul su Skyler, si lancia contro l'avvocato, licenziandolo, e fa rimuovere le cimici da Mike. \nIn seguito a questi eventi Walt si dimostra assente durante le lezioni e, quando viene convocato dalla preside, tenta un approccio con lei e viene licenziato. Poco dopo incontra Jesse che lo informa di aver ripreso a cucinare sfruttando la sua formula per produrre la Blue Sky e chiede di essere messo in contatto con Gus per venderla. Walt, infastidito dal fatto che la sua meth venga prodotta da qualcun altro, si altera e rifiuta. Intanto Hank, in procinto di prendere l'aereo per El Paso, riceve una chiamata che lo informa dell'arresto di un ragazzo in possesso di metanfetamina blu (prodotta da Jesse e consegnata alla cassiera): Hank decide quindi di rimandare la partenza per interrogarlo.\nJesse si reca da Saul, il quale fa pervenire a Gus, tramite Mike, l'offerta del ragazzo. Gus, saputo del litigio tra Walt e Jesse, accetta lo scambio, consapevole che Walt verr\u00e0 a conoscenza dell'affare, avr\u00e0 uno scatto d'orgoglio e cambier\u00e0 idea, tornando a cucinare. Mentre Skyler continua la sua relazione con Ted, Hank interroga il tossico, che per\u00f2 non ricorda bene chi gli ha dato la droga.\nCon le poche informazioni a disposizione, l'agente riesce ugualmente a stringere il cerchio e arriva alla cassiera: messa alle strette, la ragazza confessa di aver ricevuto la bustina e di averla data ad un amico. Dai filmati della telecamera di un bancomat della stazione di servizio, Hank vede il camper e capisce che \u00e8 un laboratorio mobile. Informa quindi il suo capo Merkert dei passi in avanti, ma questi gli dice che non pu\u00f2 pi\u00f9 rimandare la partenza per El Paso. Hank rifiuta il trasferimento per seguire la nuova pista riguardante Heisenberg. Jesse riceve solo met\u00e0 dei soldi della vendita; mentre Walt \u00e8 in auto e ascolta alla radio la notizia del tentato suicidio del padre di Jane, riceve l'altra met\u00e0 del denaro. \nDi pi\u00f9.\nTrama.\nL'episodio inizia con un flashback che mostra il giorno in cui Walter diede a Jesse i soldi per comprare il camper. Jesse per\u00f2 ne spese la maggior parte in un locale notturno. La mattina dopo con l'aiuto di Combo riusc\u00ec ad ottenere il veicolo ad un prezzo bassissimo rubandolo alla madre del ragazzo. \nIntanto Hank si chiude in s\u00e9 stesso e non parla con la moglie dopo che ha saputo che il suo collega Gomez sar\u00e0 trasferito a El Paso al suo posto. Jesse pretende da Walt il denaro consegnato a lui. Walter si reca da Gus e gli dice di aver capito il suo progetto: l'uomo infatti sta cercando di farlo tornare a cucinare colpendolo nell'orgoglio, ovvero facendogli avere i soldi guadagnati con il lavoro di Jesse; per tutta risposta Gus chiede a Walt di andare a fare un giro con lui. Egli lo conduce ad una lavanderia di sua propriet\u00e0 e gli mostra un laboratorio sotterraneo adibito alla produzione di metanfetamina. Walt rimane colpito ma rifiuta ancora la proposta, dicendo di aver perso la propria famiglia per questo, Gus cerca di convincerlo, dicendogli che il ruolo di un uomo \u00e8 provvedere per la propria famiglia anche se non si \u00e8 pi\u00f9 amati.\nIn seguito Walt si reca da Jesse e Saul e restituisce al ragazzo tutto il denaro che gli era stato consegnato. Riferisce inoltre che Jesse non guadagner\u00e0 pi\u00f9 niente perch\u00e9 \u00e8 stato solo uno strumento per convincerlo ad accettare l'offerta. Walt infatti ha accettato di lavorare per Gus. Saul ne approfitta per ritornare in affari con Walt e ricevere una percentuale dei suoi profitti con il proposito di aiutarlo al riciclare i soldi, mentre Jesse, uscito dall'ufficio, frantuma il parabrezza della macchina di Walt con una grossa pietra. Nel frattempo Hank si reca all'abitazione dove nel flashback si vedeva il camper; apre una donna e dice che il camper \u00e8 stato rubato da suo figlio: Christian Ortega, meglio conosciuto come Combo, ormai morto (Mandala, seconda stagione). Hank connette subito il furto del camper alla metanfetamina blu, che Combo stava spacciando quando fu ucciso, e a conferma di ci\u00f2 scopre che il ragazzo era amico di Jesse.\nAl tramonto.\nTrama.\nUn poliziotto si reca in una casa sperduta nel deserto dopo aver ricevuto una segnalazione. Dietro un capanno trova un cadavere in evidente stato di putrefazione e dopo aver dato l'allarme viene ucciso a colpi d'ascia dai fratelli Salamanca, che avevano preso possesso della casa (nell'attesa del permesso per poter uccidere Walt).\nWalter e Skyler decidono di divorziare e l'uomo trova un nuovo appartamento dove abitare. Jesse intanto convoca Badger e Skinny Pete, e propone loro di ricominciare a spacciare per lui, stavolta in modo molto pi\u00f9 cauto. I fratelli messicani vanno a Los Pollos Hermanos di Gus e rimangono l\u00ec finch\u00e9 Gus non si reca da loro e, parlando in spagnolo, dice di incontrarsi al tramonto. \nWalt inizia a lavorare nel nuovo laboratorio e conosce il suo assistente, Gale Boetticher, che si rivela essere molto preciso e competente. Hank intanto ha ricollegato il camper a Jesse e comincia a sorvegliare casa sua, trovando conferma ai suoi sospetti quando vede uscirne Badger (arrestato qualche mese prima per spaccio). Ricordando che Walt aveva raccontato di comprare marijuana da Jesse, Hank lo chiama e gli chiede se avesse mai visto Jesse con il camper. Walt non avverte Jesse perch\u00e9 pensa che Hank abbia intercettato il suo cellulare. Si precipita invece al deposito del camper, trovandovi Badger e il cugino, e si fa mettere in contatto con il proprietario di uno sfasciacarrozze per distruggerlo. Arriva anche Jesse, avvertito da Badger, ma non sa che \u00e8 stato seguito da Hank: Walt e Jesse sono costretti a chiudersi nel camper. Il poliziotto tenta di entrare, ma Joe (il proprietario) e Jesse lo costringono ad attendere un mandato di perquisizione. Walt, che si trova all'interno, chiama urgentemente Saul per chiedere aiuto: la segretaria di Saul chiama Hank e, fingendosi un'ufficiale di polizia, riferisce che Marie \u00e8 stata coinvolta in un incidente stradale. Hank si allontana dal luogo in tutta fretta, mentre Walt e Jesse possono finalmente assistere con un velo di tristezza alla distruzione del camper. Al tramonto Gus incontra nuovamente i messicani e dice loro di non rivolgere le loro attenzioni verso Walter White ma verso chi realmente ha ucciso Tuco, ovvero Hank.\nUn minuto.\nTrama.\nIn un flashback si vedono i due cugini di Tuco da bambini e il loro zio Hector Salamanca. L'uomo \u00e8 al telefono con un altro membro del cartello e si dice contrario alla decisione di far entrare Gus in affari con loro, anche se Gus sembra avere importanti conoscenze e un passato misterioso in Cile. Hector chiude la chiamata dicendo di non fidarsi dei sudamericani. Dopo un dispetto tra fratellini, uno dei due bambini dice all'uomo che desidera che il fratello muoia; allora Hector affonda il viso del bimbo in una bacinella d'acqua, mostrando al bambino cosa significhi desiderare la morte di una persona cara. Tornando al presente si vede come il nuovo obiettivo dei due sia diventato Hank, vero assassino di Tuco. \nTornato a casa, Jesse viene brutalmente picchiato da Hank, arrabbiato per l'inganno subito. Il giovane viene portato in ospedale e l\u00ec Saul vuole usare l'accaduto per porre fine alla carriera del poliziotto. Jesse \u00e8 desideroso di vendetta e promette di non dare pace ad Hank e riprendere a cucinare, minacciando Walt di rivelare la vera identit\u00e0 di Heisenberg qualora venisse arrestato. Nel frattempo i fratelli messicani comprano dei giubbotti antiproiettile. Walt contatta Gus e chiede di cambiare assistente per poter lavorare meglio e Gus accetta. Walt poi chiede a Jesse di ricominciare a cucinare insieme a lui, ma egli rifiuta. Tornato a casa riceve una telefonata dal ragazzo che accetta la sua offerta. \nHank intanto viene sospeso dal suo lavoro e deve riconsegnare la pistola. Mentre \u00e8 in un parcheggio riceve una chiamata anonima da parte di Gus, che lo informa dell'imminente arrivo dei sicari. Quando i cugini Salamanca arrivano e iniziano a sparare, Hank investe Leonel con l'auto e prende la sua pistola, quindi inizia a sparare a Marco, che per\u00f2 \u00e8 protetto dal giubbotto antiproiettile. Il messicano gli spara due volte, ma anzich\u00e9 finirlo con la pistola decide di usare l'ascia: mentre va a prenderla, Hank ha il tempo di recuperare un proiettile e ricaricare la pistola e riesce a uccidere Marco con un colpo alla testa.\nTi vedo.\nTrama.\nJesse viene dimesso dall'ospedale e di fronte a lui arriva l'ambulanza con a bordo Hank ferito: in seguito si reca in laboratorio per cominciare a lavorare. Qui, Walt \u00e8 visibilmente imbarazzato nello spiegare a Gale i motivi del suo licenziamento. Rimasti soli, Jesse informa Walt dell'agguato a Hank. \nWalter si precipita in ospedale, dove trova il resto della famiglia ad attendere notizie sulle condizioni di salute di Hank, gravissimo; Marie sconvolta d\u00e0 la colpa di tutto prima al suo capo che aveva tolto la pistola a Hank dopo averlo sospeso, poi a Gomez, reo di averlo lasciato solo per andare a El Paso e per ultimo a Walt, che aveva fatto s\u00ec che Jesse entrasse nella vita di Hank. I colleghi dell'uomo intanto, tra cui anche Gomez, donano sangue in suo favore.\nJesse nel frattempo attende in laboratorio il ritorno di Walt. Nei corridoi dell'ospedale Walter incontra Gomez: la DEA tiene sotto vigilanza la stanza in cui \u00e8 ricoverato il cugino di Tuco, sopravvissuto alla sparatoria, al quale sono state amputate entrambe le gambe. Risvegliandosi, questi riconosce Walter fuori dalla stanza ed \u00e8 preda di una furia cieca: Walt realizza che i due aggressori sono i cugini di Tuco, ed \u00e8 fortemente preoccupato che anche i suoi familiari siano in pericolo. Poco dopo riceve la visita di Gus, fintosi amico e sostenitore della DEA onde crearsi un'immagine insospettabile, per potergli comunicare di persona che non correr\u00e0 nessun pericolo. Mentre tutti gli agenti della DEA sono impegnati a mangiare il cibo portato da Gus, Mike si infila nella stanza di Leonel e lo uccide con un'iniezione letale.\nGus riceve una chiamata da Bolsa, che lo accusa di aver commissionato l'uccisione di un agente della DEA facendo ricadere la colpa sui cartelli in Messico: gli agenti della DEA e delle forze dell'ordine messicane hanno accerchiato la sua casa. Il boss, intenzionato a farsi scagionare e a rivelare al resto del cartello il disegno di Gus, viene ucciso dalla polizia in casa: Gus sente gli spari e soddisfatto rompe il cellulare, ora libero e al di sopra di ogni sospetto. Nell'ospedale il dottore rivela alla famiglia di Hank che il loro congiunto \u00e8 fuori pericolo.\nAtmosfere.\nTrama.\nIn apertura si vede come Gus e i suoi uomini riescono a smerciare le grandissime quantit\u00e0 di meth che vengono prodotte settimanalmente da Walt e Jesse. Jesse intanto inizia ad essere scontento del fatto che Walt si sia sottomesso a Gus e di come quest'ultimo guadagni molto pi\u00f9 di loro. Saul propone a Jesse di acquistare un centro di manicure e utilizzarlo per riciclare il suo denaro. Walt va a parlare con Gus e gli dice di aver capito ancora una volta il piano dell'uomo, ovvero quello di scatenare fra gli uomini messicani e Hank un conflitto a fuoco, in modo che la polizia centrale concentrasse le sue attenzioni alla frontiera e lui avesse libero il mercato. Skyler ha un piano per pagare le cure mediche di Hank: rivela alla sorella che Walt \u00e8 diventato milionario dopo una vincita illegale al casin\u00f2. Jesse individua una nuova opportunit\u00e0 di guadagno nel gruppo di recupero dei tossici.\nCaccia grossa.\nTrama.\nWalt non riesce a dormire. Arrivato in laboratorio si dedica alla manutenzione dei macchinari con Jesse. Walt scopre come le quantit\u00e0 da loro prodotte siano leggermente inferiori di quanto dovrebbero essere (a causa di sottrazioni da parte di Jesse), ma il giovane tenta di far capire all'uomo che si pu\u00f2 trattare di qualche sedimentazione. Finita la manutenzione Jesse se ne va, mentre Walt rimane nel laboratorio. Poco dopo intravede una mosca e tenta in tutti i modi di ucciderla; nel corso dei numerosi tentativi cade anche dal pianerottolo delle scale. \nIl giorno dopo Jesse scopre che Walt ha pressurizzato il laboratorio ed \u00e8 rimasto l'intera notte l\u00ec per tentare di uccidere la mosca, inizialmente definita come una \"contaminazione\". Jesse, stupefatto, inizialmente aiuta Walt e poi vedendolo stanco gli consiglia di prendere una boccata d'aria. Giunti sulla porta Walt lo chiude fuori e cos\u00ec Jesse per vendetta gli toglie la corrente elettrica. L'uomo quindi \u00e8 costretto a far rientrare il ragazzo. Jesse gli prepara un caff\u00e8 e ci mette dentro un'abbondante dose di sonnifero. Aspettando che il narcotico faccia effetto, Jesse parla di sua zia, malata di cancro, ed \u00e8 allora che Walt gli riferisce di essere andato dall'oncologo, il quale gli ha detto che il suo tumore \u00e8 ancora in regressione. Inizia allora a parlare della sua famiglia, di Skyler e anche del suo incontro con il padre di Jane la notte in cui la ragazza mor\u00ec. Jesse riesce poi finalmente ad uccidere la mosca proprio quando Walt si addormenta. Il ragazzo lo sdraia su un divano, lo copre e cucina l'intera notte da solo. Partendo per far ritorno a casa, Walt riferisce a Jesse di aver capito che \u00e8 lui a sottrarre la meth e che se si venisse a sapere non potrebbe proteggerlo.\nScrupoli.\nTrama.\nIn un flashback si vede la visita al museo di Jesse e Jane e come poco dopo discutono di una porta dipinta su un quadro. \nHank comincia a fatica la costosa riabilitazione. Walter intanto tiene sotto controllo Jesse verificando di persona le quantit\u00e0 di meth prodotta. Jesse e i suoi amici tentano di vendere la meth ai membri del gruppo di recupero, senza successo. Jesse allora inizia a frequentare una ragazza del gruppo, Andrea, e tenta di venderle la metanfetamina rubata dal laboratorio, ma scopre che ha un figlio e cambia cos\u00ec idea. Skyler, dubbiosa riguardo al metodo di riciclaggio di Walter e Saul, decide di conoscere l'avvocato e propone di riciclare i soldi comprando l'autolavaggio dove lavorava Walt. Andrea racconta a Jesse di Tom\u00e1s, il suo fratello piccolo reclutato da una pericolosa gang del quartiere. Dal suo racconto, Jesse scopre che \u00e8 stato Tom\u00e0s a uccidere il suo amico Combo qualche mese prima, come iniziazione alla gang. Finge cos\u00ec di comprare la metanfetamina per scoprire chi sono i mandanti. Hank ha la possibilit\u00e0 di tornare a casa dall'ospedale ma decide di rimanerci fin quando non riuscir\u00e0 ad uscire sulle sue gambe. Walt viene invitato a cena da Gus, che gli d\u00e0 dei consigli su come investire i soldi guadagnati.\nMezze misure.\nTrama.\nJesse segue i movimenti degli spacciatori responsabili della morte di Combo e scopre che spacciano la droga prodotta da lui e Walt: da qui capisce che lavorano per il suo stesso capo, Gus. Walt concede a Skyler di gestire l'autolavaggio ma in cambio vuole poter partecipare di pi\u00f9 alla vita familiare. Jesse chiede a Walt di procuragli la ricina per avvelenare i due spacciatori, ma Walt si rifiuta e si rivolge a Saul per trovare una soluzione: i due decidono di incastrare Jesse, facendolo finire in prigione per qualche giorno per farlo calmare e dissuaderlo dai suoi propositi. Saul spiega la faccenda e chiede aiuto a Mike, suo investigatore ma anche tuttofare di Gus, che per\u00f2 rifiuta e avverte Walter dicendogli che Gus prenderebbe la questione molto sul serio se Jesse dovesse finire in prigione. \nJesse mette lo stesso in atto il suo piano, ma viene sequestrato da Mike, che lo porta ad un incontro tra Walt, i due spacciatori e lo stesso Gus. Giungono alla pace e Gus impone ai due di non usare pi\u00f9 i bambini per gli omicidi. Jesse si arrabbia con Walt per averlo tradito. Hank viene dimesso dopo aver perso una scommessa con la moglie, che prevedeva che nel caso in cui lei fosse riuscita ad eccitarlo sessualmente, lui sarebbe dovuto uscire. Tom\u00e1s, il fratello di Andrea, viene giustiziato dalla gang: Jesse decide quindi di andare ad uccidere i due spacciatori da solo. Di sera, Walt ascolta la notizia al telegiornale e intuisce le intenzioni di Jesse. Il giovane inala della droga e si avvia verso i due con la pistola in mano. Quando sta per iniziare la sparatoria arriva Walt che investe brutalmente i due uccidendone uno sul colpo e finendo l'altro sparandogli un colpo alla testa con la sua stessa pistola, e dopodich\u00e9 dice a Jesse di scappare.\nNiente mezze misure.\nTrama.\nIl flashback iniziale mostra il giorno in cui Walter e Skyler (incinta di Walter Jr.) visitarono la loro futura casa. Walt, che all'epoca lavorava nei Sandia National Laboratories, era tentennante nell'acquistarla, avendo in mente grandi progetti per la sua famiglia, ben diversi dalla vita che poi si sono trovati a fare. \nTornando al presente, Walt \u00e8 nel deserto con la sua macchina, danneggiata per via dell'investimento, e attende l'arrivo di un'auto. Al telefono Mike lo invita a scendere ed incamminarsi verso di loro. All'interno dell'auto sono presenti Gus e un altro suo scagnozzo, Victor. Gus \u00e8 visibilmente arrabbiato per il comportamento di Walter, che ha investito due suoi spacciatori, e per l'inaffidabilit\u00e0 di Jesse, troppo impulsivo e ancora dipendente dalle droghe. Chiede a Walter dove si trova il suo assistente ma Walt gli risponde di non sapere dove sia Jesse, di aver chiuso con lui e di averlo mandato via. I due giungono quindi ad un accordo: Walt continuer\u00e0 a produrre, ma con l'aiuto di Gale. \nWalt ricomincia cos\u00ec a lavorare con il nuovo assistente. Mike uccide alcuni uomini del cartello messicano che tentavano di sabotare la produzione. Mentre Gale \u00e8 intento a cantare \"Crapa Pelada\" del Quartetto Cetra riceve la visita di Gus che lo informa che molto probabilmente presto dovr\u00e0 cucinare da solo, con la scusa che Walt sta morendo di cancro, e lo esorta ad apprendere il pi\u00f9 velocemente possibile la formula di Walt per poterlo uccidere. Mike si reca all'ufficio di Saul e, minacciandolo, gli chiede di dirgli dove si trova Jesse: l'avvocato \u00e8 costretto a farlo venendo meno al segreto professionale e fa capire a Mike che se vuole saperlo, deve frugare nelle sue scartoffie. Mike, controllando, trova un indirizzo della Virginia. \nSaul conduce Walter nella sala giochi che gli aveva suggerito per il riciclaggio e una volta entrati gli dice di essere stato pedinato e minacciato da Mike. Nella sala giochi incontrano Jesse, rimasto in citt\u00e0. Saul chiede ai due di risolvere la questione prima che Mike scopra che l'indirizzo di Jesse \u00e8 falso. Walt gli dice di aver capito che Gus vuole farli fuori, ma dato che non pu\u00f2 permettersi di fermare la produzione, la chiave per salvarsi \u00e8 uccidere Gale. In questo modo Gus sar\u00e0 costretto a non uccidere Walt per continuare a cucinare, ma visto che Jesse si rifiuta di farlo dovr\u00e0 essere lui stesso ad occuparsene. Chiede per\u00f2 a Jesse di seguire Gale e scoprire il suo indirizzo. \nQuella sera, Jesse chiama Walt e gli riferisce l'indirizzo di Gale; mentre esce di casa per andare a ucciderlo, Walt viene prelevato da Victor e portato alla lavanderia dove Mike lo sta aspettando per ucciderlo. Walt prega disperatamente di essere risparmiato, e si mostra disponibile a consegnare Jesse pur di salvarsi, rivelando che il ragazzo non \u00e8 scappato ma si trova ad Albuquerque: Mike consente quindi a Walt di chiamarlo, ma durante la chiamata Walt dice a Jesse di essere stato sequestrato e di uccidere immediatamente Gale. Mike, dopo questa mossa, gli punta contro la pistola, ma Walt gli dice di fermarsi perch\u00e9 Gus avr\u00e0 bisogno di lui, e poi rivela l'indirizzo di casa di Gale: 6353 Juan Tabo. Mike e Victor capiscono che Gale sta per essere ucciso e senza di lui Walt rimarr\u00e0 l'unico a poter portare avanti la produzione. Victor allora parte per andare a salvare il chimico, ma Jesse arriva prima: si presenta a casa di Gale e gli punta la pistola in faccia. Gale lo supplica di non fargli del male e Jesse \u00e8 chiaramente restio a macchiarsi di un crimine cos\u00ec atroce. La stagione si chiude con uno sparo."}
{"id": "2900934", "revid": "767487", "url": "https://it.wikipedia.org/wiki?curid=2900934", "title": "Il funerale \u00e8 servito", "text": "Il funerale \u00e8 servito anche conosciuto con il titolo di Festa col morto (\"Death at a Funeral\") \u00e8 un film del 2010 diretto da Neil LaBute, remake del film britannico del 2007 \"Funeral Party\".\nTrama.\nAlla morte del patriarca, una famiglia si riunisce in occasione del funerale, che diventer\u00e0 presto scenario di vecchi rancori e conflitti familiari. L'arrivo di un uomo, Frank, che sostiene di essere stato l'amante gay del capofamiglia, scombussoler\u00e0 ulteriormente gli equilibri della famiglia.\nProduzione.\nVoluto dall'attore Chris Rock, che, infatuatosi dell'originale, si convinse che il pubblico americano avrebbe dovuto avere la sua versione, il film \u00e8 composto da un cast quasi completamente afroamericano, con Peter Dinklage che ricopre lo stesso ruolo che ha interpretato nel film del 2007.\nDistribuzione.\nIl film \u00e8 uscito negli Stati Uniti il 16 aprile 2010, mentre in Italia \u00e8 stato distribuito direttamente in DVD il 20 ottobre dello stesso anno."}
{"id": "2900937", "revid": "124720912", "url": "https://it.wikipedia.org/wiki?curid=2900937", "title": "Agostino Gabucci", "text": "\u00c8 stato un combattente della prima guerra mondiale. Fu prigioniero un anno in Austria e Ungheria. Dopo gli studi letterari, intraprese quelli musicali nel 1913 nel Conservatorio G. Verdi di Milano, diplomandosi nel 1920 col massimo dei voti in clarinetto nella celebre scuola del Maestro Umberto Blonk Steiner. II Gabucci, appena diplomato, continu\u00f2 col suo Maestro il perfezionamento, e col MO Enzo Calace, insegnante al Conservatorio di Milano, prosegu\u00ec lo studio del pianoforte.\nHa eseguito come solista un centinaio di concerti, e prendendo parte ad esecuzioni di musica da camera con celebri complessi, come il Quartetto Poltronieri ed il Quintetto Casella. \u00c8 stato in orchestra come 1\u00b0 Clarinetto Solista in Concerti e Lirica di primo ordine come \"La Scala di Milano e il Conservatorio G. Verdi di Milano\" con i pi\u00f9 celebri Direttori. All'estero al Teatro chediviale dell'Opera del Cairo ad Alessandria d'Egitto e Porto Said per diverse stagioni d'opera e concerti (tra i quali col MO Pietro Mascagni 1926). In America del Sud (Rio De Janeiro e S\u00e3o Paulo). Ha partecipato sempre come 1\u00b0 Clarinetto Solista in Concerti e Lirica alla Scala di Milano e al Conservatorio Giuseppe Verdi di Milano.\nIn Germania si esib\u00ec in concerti in venti due delle pi\u00f9 importanti citt\u00e0 tra le quali, Berlino, Monaco, Hannover, Stoccarda, Dusseldorf, Lipsia, Vienna ecc. Ha fatto parte sempre come 1\u00b0 Clarinetto Solista con l'Orchestra Sinfonica della R.A.I. di Milano dal 1927 al 1930 e nell'Orchestra Sinfonica della R.A.I. di Roma nel 1943. Alla Triennale di Milano, nell'Orchestra del Teatro Comunale di Firenze, Teatro Comunale di Bologna, La Fenice di Venezia, Teatro Verdi di Trieste, Teatro Carlo Felice di Genova, Teatro Grande di Brescia. A Firenze con l'Orchestra del Conservatorio \"L. Cherubini\" e in celebri complessi di musica da camera della Societ\u00e0 Leonardo da Vinci.\n\u00c8 stato prescelto come solista per la prima esecuzione assoluta di una Sonata per Clarinetto del MO Carlo Savina, premiata al concorso di Torino e alla R.A.I. di Roma nel 1953, ha eseguito la prima trasmissione del suo Concerto per Clarinetto in Mi bemolle. Ha preso parte a molte altre stagioni di Concerti Sinfonici e d'Opera.\nII MO Agostino Gabucci ha fatto parte di numerose commissioni di concorsi di clarinetto e strumenti a fiato in Italia e all'estero. Ha ricevuto varie dichiarazioni di elogio come clarinettista, musicista e compositore da eminenti Maestri direttori d'orchestra e di Conservatori italiani ed esteri. \u00c8 stato insegnante Titolare della cattedra di clarinetto al Conservatorio \"Pierluigi da Palestrina\" di Cagliari, al Conservatorio Luigi Cherubini di Firenze ed infine al Conservatorio Santa Cecilia di Roma dove ha concluso i suoi trentatr\u00e9 anni di onorato insegnamento."}
{"id": "2900938", "revid": "1305772", "url": "https://it.wikipedia.org/wiki?curid=2900938", "title": "Death at a Funeral", "text": ""}
{"id": "2900939", "revid": "767487", "url": "https://it.wikipedia.org/wiki?curid=2900939", "title": "When in Rome (gruppo musicale)", "text": "I When in Rome sono stati un gruppo musicale britannico originario di Manchester, in origine formato dal trio di cui facevano parte i cantanti Clive Farrington e Andrew Mann, con il tastierista Michael Floreale. Sono noti per il successo del singolo \"The Promise\", pubblicato nel 1988.\nStoria del gruppo.\nNel 1981 Clive Farrington e Michael Floreale facevano parte di un gruppo musicale synthpop di Manchester chiamato Beau Leisure, insieme al cantante e chitarrista Dave Powell, Kris Saint per il basso e la voce, Tony Johnson per le tastiere e infine la cantante Corinne Drewery, che lascer\u00e0 presto il gruppo per entrare nei Swing Out Sister. L'incontro con Andrew Mann avviene in questo periodo, e si formano cos\u00ec i When in Rome.\nIl trio musicale pubblica i suoi successi sotto l'etichetta musicale Virgin, con i produttori Ben Rogan (che aveva gi\u00e0 lavorato con Sade) e Richard James Burgess che vantava collaborazioni con i Five Star, Living in a Box, Colonel Abrams e gli Spandau Ballet). Dopo il successo del singolo \"The Promise\", la casa discografica decide di continuare la produzione, e nel 1988 esce l'album con l'omonimo nome del gruppo. Nel 1990, a causa di divergenze artistiche, la band si scioglie. Nel 2004 il singolo \"The Promise\" \u00e8 stato scelto come colonna sonora del film \"Napoleon Dynamite\".\nNel 2006 Floreale riforma il gruppo con il cantante Johnny Ceravolo, Scott Kusmirek, David Noble e Rob Juarez.. Dopo tre anni di soli tour, per\u00f2, il gruppo si scioglie nuovamente."}
{"id": "2900946", "revid": "92723", "url": "https://it.wikipedia.org/wiki?curid=2900946", "title": "Michele Ghislieri", "text": ""}
{"id": "2900951", "revid": "55935", "url": "https://it.wikipedia.org/wiki?curid=2900951", "title": "Juan Guillermo Riperd\u00e1", "text": ""}
{"id": "2900952", "revid": "1522738", "url": "https://it.wikipedia.org/wiki?curid=2900952", "title": "Johan Willem Ripperda", "text": "Biografia.\nOrigini.\nSecondo una diceria messa in giro da lui stesso durante il periodo in cui visse in Spagna, la sua famiglia era di origine spagnola; l'asserzione tuttavia non sembra avere fondamento. Suo padre, il barone Ludolph Luirdt Ripperda tot Winsum, era un comandante militare olandese: i Ripperda, infatti, erano una delle pi\u00f9 antiche e influenti famiglie nobili di Groninga, originarie della Frisia orientale. La sua famiglia era di religione cattolica; battezzato cattolico e allievo dei gesuiti a Colonia, si convert\u00ec al calvinismo olandese al fine di essere eletto delegato agli Stati generali di Groninga.\nAmbasciatore dei Paesi Bassi a Madrid.\nNel 1715 venne a Madrid in qualit\u00e0 di ambasciatore dal governo dei Paesi Bassi. Il duca di Saint Simon, nelle sue famose \"Memorie\", dice che gi\u00e0 allora la probit\u00e0 del Ripperda era messa spesso in dubbio. Tuttavia, la fortuna che ebbero in Spagna sotto Filippo V alcuni stranieri come l'economista francese Jean Orry e il cardinale italiano Giulio Alberoni, dimostra che nella corte spagnola non era difficile che uomini dotati di iniziativa o addirittura avventurieri potessero far carriera. Ripperda, il cui nome \u00e8 comunemente scritto \"Riperd\u00e1\" dagli spagnoli, intese raggiungere le vette del governo spagnolo e pertanto pass\u00f2 nuovamente al cattolicesimo. Dapprima si mise al seguito dell'Alberoni; tuttavia, dopo la caduta del cardinale, Ripperda divenne sostenitore della regina Elisabetta Farnese, la seconda moglie Filippo V. Privo di scrupoli in materia di denaro, con singolari doti di comunicativa e simpatia, Rapperda ebbe tuttavia il merito di aver sottolineato che la povert\u00e0 di Spagna del XVIII secolo era dovuta principalmente all'arretratezza della sua agricoltura. Sal\u00ec nella considerazione dei reali quando si mise a disposizione di Elisabetta Farnese, la cui influenza sul marito era illimitata, nell'impresa di assicurare ai figli della regina la successione al ducato di Parma e Piacenza e al Granducato di Toscana.\nAmbasciatore spagnolo a Vienna.\nFilippo V invi\u00f2 Ripperda a Vienna con l'incarico di negoziare un trattato di pace con l'imperatore Carlo VI e avviare trattative per un eventuale matrimonio fra l'arciduchessa Maria Teresa d'Austria e l'infante Carlo, il figlio di Filippo V ed Elisabetta Farnese, futuro re delle Due Sicilie e di Spagna. L'esito della sua missione fu sostanzialmente positivo, per cui il 30 aprile 1725 a Vienna Filippo V e Carlo VI firmarono un trattato di pace con cui Spagna e Austria ricomposero le loro liti e si confermarono il reciproco appoggio, la Spagna riconosceva la Prammatica Sanzione e la Compagnia di Ostenda e in cambio, in un accordo segreto supplementare al trattato di pace, Carlo VI prometteva alla Spagna l'appoggio per la riconquista di Gibilterra e Minorca, occupate dalla Gran Bretagna. Al suo ritorno a Madrid, Filippo V ricompens\u00f2 i servigi di Ripperda con il titolo di duca e di grande di Spagna, e con l'accumulo di importanti cariche di governo (fu ministro degli affari esteri, della guerra, delle finanze e infine segretario di Stato).\nFine dell'avventura spagnola.\nLa sua carriera in Spagna fu di breve durata. Il trattato di Vienna fra Austria e Spagna minacciava l'equilibrio dei poteri in Europa e suscit\u00f2 forti reazioni contrarie. L'Inghilterra, allarmata, il 3 settembre 1725 ne concluse a sua volta un altro col principato di Braunschweig-L\u00fcneburg, la Francia e la Prussia (\"Trattato di Herrenhausen-Hannover\" o \n\"Trattato delle case regnanti\") a cui dovevano aderire pi\u00f9 tardi anche Paesi Bassi, Svezia e Danimarca, che paventavano i danni della cooperazione austro-spagnola. I due blocchi sembravano minacciare la guerra quando imperatore Carlo VI rinneg\u00f2 tacitamente l'accordo con la Spagna. Era il fallimento della politica di Ripperda. I suoi nemici, in particolare Grimaldo e Pati\u00f1o lo accusarono di leggerezza, di mendacio, di appropriazione indebita, per cui nel maggio 1726 Ripperda fu costretto a dimettersi da tutti gli incarichi e, terrorizzato dalla piega degli avvenimenti, si rifugi\u00f2 presso l'ambasciata britannica. L'accusa, da parte spagnola di tradimento, spinse gli inglesi a consegnare alle autorit\u00e0 spagnole il Ripperda, che venne imprigionato nellformula_1\"Alc\u00e1zar\" di Segovia con l'accusa di alto tradimento.\nGli ultimi anni.\nIl 30 agosto 1728 Rapperda riusc\u00ec a fuggire dallformula_1\"Alc\u00e1zar\" di Segovia, in modo ancora sconosciuto, ma probabilmente con la connivenza del governo spagnolo, rifugiandosi dapprima in Portogallo e poi in Inghilterra dove fu dapprima ben accolto dal re. Gli ultimi anni della sua vita sono oscuri. Un libro di Memorie in inglese attribuite al Ripperda, ma verosimilmente apocrifo, ne ha tramandato particolari mirabolanti. Ripperda si sarebbe recato nei Paesi Bassi dove per la seconda volta avrebbe abiurato al cattolicesimo e aderito al calvinismo. Avrebbe poi deciso di partire per il Marocco, con l'aiuto di un ammiraglio marocchino di nome Perez; in Marocco avrebbe abbracciato la fede musulmana; poi avrebbe riconquistato Fez per il sultano Muly Addallah; sarebbe stato infine sconfitto dagli spagnoli mentre tentava la conquista di Ceuta alla testa di un'impresa di indigeni; si sarebbe allora rifugiato a T\u00e9touan dove sarebbe morto."}
{"id": "2900954", "revid": "21880", "url": "https://it.wikipedia.org/wiki?curid=2900954", "title": "Ophrys omegaifera hayekii", "text": "Ophrys omegaifera\" subsp. \"hayekii \u00e8 una pianta appartenente alla famiglia delle Orchidacee, presente in Sicilia e in Nord Africa.\nDescrizione.\nSi tratta di un'entit\u00e0 appartenente al gruppo di \"Ophrys fusca\", il cui principale carattere distintivo \u00e8 dato dall'assenza di solco mediano alla base del labello.\n\u00c8 una pianta erbacea geofita bulbosa con fusto alto 12\u201322\u00a0cm.\nL'apparato radicale \u00e8 costituito da 2 rizotuberi rotondeggianti, uno pi\u00f9 grande (12\u00a0mm) e l'altro pi\u00f9 piccolo (8\u00a0mm).\nLe foglie basali, in numero di 3-5, sono lanceolate e disposte in rosetta basale, le caulinari, 1 o 2, inguainano il fusto; spesso, nel periodo della fioritura, si trovano completamente secche.\nL'infiorescenza \u00e8 lassa, con 2-6 fiori con sepali di colore verde-giallastro, i laterali aperti e con estremit\u00e0 piuttosto acute, il mediano curvato sopra il ginostemio; i petali, dello stesso colore dei sepali, hanno margine debolmente ondulato, di colore giallo-bruno. Il labello, che come detto \u00e8 privo di solco basale mediano, \u00e8 rettilineo, lungo non oltre 19\u00a0mm e largo circa 10\u00a0mm, ed \u00e8 ricoperto da una fitta peluria bruno-violacea; i lobi laterali sono piuttosto piccoli, nettamente distaccati dal lobo mediano che si presenta cuneiforme o arrotondato all'estremit\u00e0; la macula \u00e8 bilobata, di colore dal blu-grigiastro al rosso-violaceo; il margine \u00e8 glabro, di colore giallo-bruno. La cavit\u00e0 stigmatica \u00e8 molto ampia, quasi sferica.\nFiorisce da aprile a maggio.\nBiologia.\nAl pari delle altre specie del genere \"Ophrys\" si riproduce per impollinazione entomogama. Lo specifico insetto impollinatore, probabilmente un imenottero apoideo del genere \"Andrena\", non \u00e8 stato ancora individuato.\nDistribuzione e habitat.\nLa prima segnalazione di questa rara entit\u00e0, fatta nel 1990 dai botanici Geniez et Melki, riguardava una stazione di soli 3 esemplari nei pressi del Monte Formaggio (Mazzarino). Successivamente altre stazioni sono state segnalate nei territorio di Aidone (EN), di Solarino (SR) e nei pressi del Lago Santa Rosalia (RG) sui Monti Iblei, nel comprensorio di Monte Mimiani presso Caltanissetta , nonch\u00e9 in due stazioni nella Sicilia occidentale: in contrada Cerarsa a Partanna (TP) e sul Monte Saraceno a Carini (PA) .Nella primavera del 2010 \u00e8 stata rinvenuta anche sui Monti Climiti, nel territorio del Comune di Melilli (SR) .\nConsiderata a lungo come endemismo puntiforme della Sicilia, la specie \u00e8 stata recentemente segnalata anche in Nord Africa (Algeria e Tunisia) .\nCresce in prati aridi ad \"Ampelodesmos mauritanicus\", con predilezione per i terreni calcarei esposti a nord, da 300 a 800 m di altitudine.\nTassonomia.\nQuesta rara orchidea, appartenente al gruppo di \"Ophrys fusca\", \u00e8 stata trovata per la prima volta su una montagna nel territorio di Carini dal botanico Michele Lojacono Pojero e descritta erroneamente, nella sua \u201cFlora sicula\u201d, come \"Ophrys atlantica\" . Per molti anni non ci furono altre segnalazioni sino alla \"riscoperta\" nel 1991 da parte di Geniez e Melki che la battezzarono \"Ophrys mirabilis\" . Si trattava di una entit\u00e0 per molti versi somigliante sia ad alcune specie della parte occidentale del bacino del Mediterraneo (\"Ophrys dyris\", \"O. atlantica\") che ad alcune orientali (\"Ophrys omegaifera\", \"O. fleischmannii\", \"O. israelitica\"), tutte caratterizzate dall'assenza del solco basale.\nGeniez e Melki avanzarono l'ipotesi che il gruppo delle \"O. fusca\" senza solco basale mediano sia da considerare ancestrale rispetto al gruppo di \"O. fusca sensu strictu\", e che l'areale primitivo mediterraneo si sia nel tempo frazionato in tanti piccoli areali disgiunti. Questa entit\u00e0 permetterebbe di stabilire un \"ponte\" tra le specie occidentali e quelle orientali.\nAttualmente \u00e8 inquadrata come sottospecie di \"O. omegaifera\" (\"Ophrys omegaifera\" ssp. \"hayekii\")."}
{"id": "2900959", "revid": "339392", "url": "https://it.wikipedia.org/wiki?curid=2900959", "title": "Sutton (Londra)", "text": ""}
{"id": "2900960", "revid": "599013", "url": "https://it.wikipedia.org/wiki?curid=2900960", "title": "Brahim Boutayeb", "text": "Biografia.\nNato a Khemisset nel 1967, ad inizio carriera Boutayeb si divide tra gare di mezzofondo (specialmente piani) e corsa campestre, specialit\u00e0 in cui ottiene tra l'altro due piazzamenti tra i primi dieci ai Campionati del mondo di corsa campestre nella categoria riservata agli juniores.\nNel 1988 ottiene la medaglia d'oro ai Giochi olimpici di Seul sulla distanza dei piani, specialit\u00e0 in cui non era considerato tra i favoriti della vigilia. Con il tempo di 27'21\"46 stabilisce il nuovo record olimpico, precedendo sulla linea d'arrivo l'italiano Salvatore Antibo ed il keniota Kipkemboi Kimeli.\nDopo i Giochi olimpici Boutayeb decide di concentrarsi nuovamente sulle distanze inferiori ai , vincendo l'oro sui ai Giochi del Mediterraneo del 1991 ad Atene, e conquistando la medaglia di bronzo, sempre sui , ai Campionati del mondo dello stesso anno organizzati a Tokyo.\nNel 1992 partecipa alla sua seconda Olimpiade, classificandosi al quarto posto sui , a pochi decimi dal vincitore, il tedesco Dieter Baumann. L'anno successivo partecipa al suo ultimo mondiale, a Stoccarda, non andando per\u00f2 oltre le batterie di qualificazione dei .\nSuccessivamente si ritira dall'atletica leggera, preferendo dedicarsi alla sua nuova passione sportiva, il rally."}
{"id": "2900961", "revid": "729019", "url": "https://it.wikipedia.org/wiki?curid=2900961", "title": "Battaglia di Lilla", "text": "La battaglia di Lilla venne combattuta durante la prima fase della campagna di Francia, dopo lo sfondamento tedesco del fronte sulla Mosa e durante la caotica ritirata alleata per sfuggire alla distruzione totale. Si svolse dal 28 al 31 maggio 1940 intorno alla citt\u00e0 di Lilla tra i resti della 1\u00aa Armata francese e le preponderanti forze tedesche della 6\u00aa e della 4\u00aa Armata (tra cui due Panzer-Divisionen del 15\u00ba \"Panzerkorps\") che completarono con successo una vasta manovra a tenaglia accerchiando oltre 40.000 soldati francesi. Peraltro le truppe francesi accerchiate, costituite dalle migliori divisioni motorizzate e nordafricane disponibili nell'Arm\u00e9e, si batterono con grande accanimento e notevole valore, prolungando al massimo la resistenza, nonostante la situazione disperata, e trattennero per alcuni giorni decisivi potenti forze tedesche, sottraendole alla manovra verso la costa della Manica, favorendo in questo modo il ripiegamento della BEF e di altre forze francesi verso Dunkerque. Il generale Prioux, ultimo comandante della 1\u00aa Armata francese venne catturato all'interno della sacca insieme ad oltre 34.000 soldati ed a molto materiale."}
{"id": "2900964", "revid": "767487", "url": "https://it.wikipedia.org/wiki?curid=2900964", "title": "Slash's Blues Ball", "text": "Gli Slash's Blues Ball sono stati un gruppo americano blues-rock nato a Los Angeles, California nel 1996. La band, formata dal chitarrista solista Slash, il cantante Teddy \"Zig Zag\" Andreadis, il bassista Johnny Griparic, il batterista Alvino Bennet, il chitarrista ritmico Bobby Schneck ed il sassofonista Dave McLarem, ha intrapreso una tourn\u00e9e durata due anni dopo l'uscita di Slash dall'hard rock band Guns N' Roses. La band non ha pubblicato alcun album."}
{"id": "2900965", "revid": "767487", "url": "https://it.wikipedia.org/wiki?curid=2900965", "title": "Tom Chris Korologos", "text": "Vita privata.\nNacque a Salt Lake City da due immigrati greci\nSi \u00e8 sposato una prima volta con Joy, da cui ebbe tre figli: Paula (attrice), Ann e Philip. Rimasto vedovo nel 1997, si \u00e8 poi risposato con l'ex Segretario del Lavoro degli Stati Uniti negli anni di Ronald Reagan, Ann McLaughlin Korologos.\nCarriera.\nKorologos cominci\u00f2 la carriera di giornalista al \"The Salt Lake Tribune\", per lavorare poi al \"New York Herald Tribune\", al \"Long Island Press\", ed all\"'Associated Press\". Nel 1956 si laure\u00f2 all'universit\u00e0 dello Utah, conseguendo poi nel 1958 il \"Master of Science\" in giornalismo alla Columbia University Graduate School of Journalism.\nDal 1962 al 1971 lavor\u00f2 per il senatore Wallace F. Bennett, per poi entrare nelle amministrazioni Nixon e Ford tra il 1971 e il 1975. Divenne uno stretto collaboratore di Ronald Reagan e George W. Bush. Fu tra il cofondatore di Timmons &amp; Company, societ\u00e0 di lobbisti, nel 1975.\nHa ricoperto poi diversi ruoli nell'amministrazione pubblica statunitense: tra gli altri, \u00e8 stato consigliere del Congresso, consigliere di due presidenti, consigliere di Paul Bremer per le attivit\u00e0 dell'Autorit\u00e0 provvisoria della coalizione in seguito alla Guerra d'Iraq, membro dell'agenzia indipendente Broadcasting Board of Governors.\nLo stesso presidente Bush junior lo ha nominato nel 2004 ambasciatore in Belgio, ruolo ricoperto fino al 2007."}
{"id": "2900966", "revid": "16758", "url": "https://it.wikipedia.org/wiki?curid=2900966", "title": "Tom C. Korologos", "text": ""}
{"id": "2900972", "revid": "838137", "url": "https://it.wikipedia.org/wiki?curid=2900972", "title": "Pawe\u0142 Piasecki", "text": "Biografia.\nFu segretario reale del re Sigismondo III di Svezia dal 1613 al 1627, assistendo in prima persona agli avvenimenti succedutisi in quattordici anni di governo svedese-polacco.\nRicopr\u00ec alcune cariche ecclesiastiche: fu vescovo di Kam\"janec' (1627-1641), di Che\u0142m (1641-1644) e di Przemy\u015bl (1644-1649).\nI suoi diari vennero raccolti in un'unica opera dal titolo \"Chronica gestorum in Europa singularium\".\nGenealogia episcopale.\nLa genealogia episcopale \u00e8:"}
{"id": "2900977", "revid": "360299", "url": "https://it.wikipedia.org/wiki?curid=2900977", "title": "Ciclo di vita stellare", "text": ""}
{"id": "2900979", "revid": "360299", "url": "https://it.wikipedia.org/wiki?curid=2900979", "title": "Ciclo di vita di una stella", "text": ""}
{"id": "2900982", "revid": "74801", "url": "https://it.wikipedia.org/wiki?curid=2900982", "title": "Andrew Newell", "text": "Biografia.\nStagioni 2001-2005.\nSpecialista delle gare sprint, Andrew Newell ha debuttato in campo internazionale ad alto livello ai Mondiali juniores del 2001, a Karpacz/Szklarska Por\u0119ba, dove nelle qualificazioni dello sprint a tecnica libera ha chiuso con il secondo tempo assoluto, accedendo alla finale (6\u00ba). L'anno successivo ai Mondiali juniores di Schonach im Schwarzwald, sempre nello sprint tecnica libera ha ripetuto il secondo posto nelle qualificazioni ma ha peggiorato il risultato finale, perch\u00e9 ha chiude la gara in 8\u00aa posizione. Ai Mondiali juniores del 2003, a Sollefte\u00e5, ha ripetuto quasi alla pari ci\u00f2 che aveva compiuto negli anni precedenti: sempre nella gara sprint, ha concluso 2\u00b0 nelle qualificazioni e 7\u00b0 in finale.\nIn Coppa del Mondo ha esordito il 18 febbraio 2004 nello sprint a tecnica classica di Stoccolma (43\u00b0); nella sua seconda gara in Coppa, lo sprint a tecnica libera di Trondheim del 24 febbraio, \u00e8 entrato per la prima volta nei prima trenta classificati, prendendo i primi punti in carriera. Il 12 marzo seguente ha chiuso per la prima volta una gara - lo sprint a tecnica libera di Pragelato - tra i primi quindici (15\u00b0). Nella successiva Coppa del Mondo 2004-2005 Newell ha gareggiato solamente nella seconda parte della stagione ha ottenuto come miglior risultato individuale il 32\u00ba posto nello sprint a tecnica classica di Drammen del 9 marzo 2005.\nStagioni 2006-2009.\nNella stagione 2005-2006 ha ottenuto i suoi primi piazzamenti tra i primi dieci (9\u00ba a Canmore, 4\u00ba a Oberstdorf, 8\u00ba a Drammen) e il primo podio in carriera, a Changchun il 15 marzo 2006, nello sprint a tecnica libera. Ai XX Giochi olimpici invernali di , sua prima partecipazione olimpica, \u00e8 stato 16\u00b0 nello sprint e 13\u00b0 nello sprint a squadre. Nella stagione 2006-2007 ha concluso due gare nelle prime dieci posizioni, con il 4\u00ba posto di Otep\u00e4\u00e4 come miglior risultato. Nella seconda parte di stagione ha partecipato ai Mondiali di Sapporo, sua terza presenza iridata: il 22 febbraio ha chiuso lo sprint individuale vinta dal norvegese Jens Arne Svartedal al 5\u00ba posto e il giorno seguente, in coppia con Torin Koos, ha terminato lontano dalle prime posizioni (13\u00b0) lo sprint a squadre.\nNella stagione 2007-2008, dopo il 4\u00ba posto nello sprint di Kuusamo in tecnica classica, a Lahti \u00e8 stato secondo solo al norvegese Anders Gl\u00f8ersen, mentre l'anno successivo a fine dicembre, a D\u00fcsseldorf, ha chiuso in 4\u00aa posizione lo sprint a squadre in coppia con Koos. A Whistler e a Rybinsk ha raggiunto altre tre volte posizioni tra i primi dieci. Ai Mondiali di Liberec sia nello sprint sia nello sprint a squadre \u00e8 stato 12\u00b0.\nStagioni 2010-2019.\nLa stagione 2009-2010 era stagione olimpica, con i XXI Giochi olimpici invernali di in programma a febbraio. Prima delle Olimpiadi Newell ha ottenuto quattro piazzamenti tra i primi sette, ma a Vacnouver nello sprint a tecnica classica non \u00e8 riuscito a qualificarsi per la finale, chiudendo in 45\u00aa posizione. Il 22 febbraio ha disputato lo sprint a squadre al fianco del solito Koos, con il quale si \u00e8 aggiudicato il 9\u00ba posto. Infine ha partecipato alla staffetta 4x10 con la sua nazionale, che ha tagliato il traguardo in 13\u00aa posizione. Dopo i Giochi di Vancouver \u00e8 riuscito a disputare una delle sue migliori prestazioni in Coppa, a Drammen, dove in tecnica classica \u00e8 arrivato 3\u00ba; ha concluso la stagione al 4\u00ba posto nella classifica della Coppa del Mondo di sprint.\nAll'inizio della stagione 2010-2011 \u00e8 riuscito a occupare la sesta piazza nello sprint a tecnica classica del Nordic Opening di Kuusamo; nel prosieguo della stagione ha ottenuto alcuni piazzamenti tra i primi quindici. Ha partecipato ai Mondiali di Oslo (10\u00ba nello sprint e nello sprint a squadre i migliori piazzamenti).\nAi Mondiali della Val di Fiemme del 2013 ha ottenuto come miglior risultato il 10\u00ba posto nella staffetta, mentre l'anno seguente, ai XXII Giochi olimpici invernali di si \u00e8 classificato 18\u00b0 nello sprint e 11\u00b0 nella staffetta. L'anno dopo ai Mondiali di Falun 2015 si \u00e8 classificato 17\u00ba nello sprint e 7\u00ba nello sprint a squadre, mentre a quelli di Lahti 2017 \u00e8 stato 50\u00ba nella e 21\u00b0 nella sprint. Ai XXIII Giochi olimpici invernali di si \u00e8 classificato 37\u00ba nella sprint e 14\u00b0 nella staffetta; nella stagione successiva ai Mondiali di Seefeld in Tirol \u00e8 stato 40\u00ba nella sprint."}
{"id": "2901005", "revid": "287204", "url": "https://it.wikipedia.org/wiki?curid=2901005", "title": "Pizzo Fau", "text": "Pizzo Fau (1686\u00a0m.) \u00e8 una delle cime pi\u00f9 alte della catena montuosa dei Nebrodi.\nIl monte si trova in prossimit\u00e0 di Portella dell'Obolo (1503 m), sulla strada provinciale 168 che collega i paesi di Caronia e Capizzi.\nLa vetta \u00e8 immersa in un fitto bosco che non lascia spazio a una visione panoramica."}
{"id": "2901012", "revid": "729019", "url": "https://it.wikipedia.org/wiki?curid=2901012", "title": "Rex Leech", "text": "Rex Leech \u00e8 un personaggio immaginario nell'Universo DC. Comparve per la prima volta in \"Adventures of Superman\" n. 502 nel luglio 1993 e, per un certo periodo, fu anche un personaggio di supporto nella serie di fumetti dedicata a Superboy.\nBiografia del personaggio.\nRex fu introdotto dopo la morte di Superman. Fu utilizzato da Vincent Edge della WGBS per reclutare nuovi super criminali da far combattere contro Superboy (Vinny desiderava degli ascolti televisivi da record). In cambio, Rex sarebbe stato il solo rappresentante di Superboy. Superboy era restio a fare di Rex il suo manager, dato che gli fu fatta l'offerta da Lex Luthor II, finch\u00e9 non incontr\u00f2 la figlia di Rex, Roxy, che gli svenne davanti. Rex volle assicurarsi i diritti esclusivi sul nome e simbolo di \"Superman\" e non fu contento quando il vero Superman si fece vivo e Superboy volle vendergli il suo nome e il suo simbolo. Rex si occup\u00f2 del compromesso, tuttavia, ed in cambio il Ragazzo doveva utilizzare ufficialmente il nome ed il simbolo di Superboy (solo a patto e condizione che met\u00e0 dei proventi sarebbero stati donati in beneficenza). Il denaro in questione era inizialmente una forte somma, che mise Superboy in condizione di divenire una super star dei media.\nDopo di ci\u00f2, Rex mise in moto il Superboy's World Tour. Il tour ebbe termine alle Hawaii, dove Superboy decise di rimanere e divenire l'eroe locale. Rex spinse il merchandising di Superboy al limite, finanziando addirittura una serie televisiva basata sul Ragazzo (che tra l'altro non venne mai mandata in onda in quanto era troppo violenta). Rex perse un sacco di soldi in investimenti errati, e il Ragazzo spese una grande ammontare di denaro nell'acquisto di un locale sgangherato in un'area remota delle Hawaii che soprannomin\u00f2 \"Il Composto\". Sfortunatamente, questo signific\u00f2 che Rex non pot\u00e9 restituire il denaro prestatogli da Mr. Gamboni, a cui doveva una forte somma. Cos\u00ec, Gamboni invi\u00f2 Copperhead a dargli la caccia. Copperhead decise di risparmiargli la vita in cambio di quella di sua figlia, ma sfortunatamente per lui, Superboy comparve in tempo per salvare la sua vita e quella di Roxy.\nPoteri e abilit\u00e0.\nRex Leech \u00e8 un abile uomo d'affari ed un oratore veloce. I suoi talenti coprono l'area dell'intrattenimento di gestione, della promozione incrociata e del diritto d'autore."}
{"id": "2901015", "revid": "767487", "url": "https://it.wikipedia.org/wiki?curid=2901015", "title": "KNVB beker 1991-1992", "text": "La Coppa d'Olanda 1991-1992 (vero nome: KNVB Beker o \"Amstel Cup\" per ragioni di sponsor) fu la 74\u00aa edizione della coppa nazionale dei Paesi Bassi.\n1\u00ba Turno.\nGiocate il 31 agosto e 1\u00ba settembre 1991\n2\u00ba Turno.\ngiocati il 12 ottobre 1991\n3\u00ba Turno.\nGiocati il 16 e 17 novembre 1991.\nOttavi.\nGiocati il 4 e 5 gennaio 1992.\nQuarti.\nGiocate il 26 febbraio, 1\u00ba marzo e 8 marzo 1992.\nSemifinali.\nGiocate il 31 marzo e 8 aprile 1992."}
{"id": "2901019", "revid": "6923", "url": "https://it.wikipedia.org/wiki?curid=2901019", "title": "Lafarge (azienda)", "text": "Lafarge \u00e8 stata un'azienda francese di materiali da costruzione, leader mondiale nel suo settore, seguita da Holcim.\nIl primo progetto importante \u00e8 stato il cantiere del canale di Suez nel 1864, nel quale Lafarge ha consegnato 200.000 tonnellate di calce idraulica per costruire i moli del canale.\nEra quotata alla borsa di Parigi dal 1923 e faceva parte dell'indice CAC 40 dal 1988. Essa operava in tre attivit\u00e0 principali: cementi e leganti (66,5%), granulati e calcestruzzi (33,1%) e intonaci (0,4%). A fine 2014, il gruppo aveva 112 cementifici, 37 stazioni di schiacciamento, 437 cave di granulati e 1.026 impianti di calcestruzzo, nel mondo.\nLa ripartizione geografica del fatturato era al 2014: Europa (24,7%), Africa e Medio Oriente (28,9)%), America del Nord (23,4%), Asia (17,4%) e America Latina (5,6%).\nIl 10 luglio 2015, Lafarge si \u00e8 fusa con Holcim, societ\u00e0 svizzera e numero due del settore. Il 15 luglio, la nuova societ\u00e0 \u00e8 stata ufficialmente presentata in tutto il mondo sotto il nome di LafargeHolcim, nuovo leader nel settore dei materiali da costruzione.\nNel giugno 2016, Le Monde rivela che Lafarge avrebbe finanziato lo Stato Islamico tra la primavera 2013 e la fine dell'estate 2014 al fine di poter continuare le sue attivit\u00e0 nella zona di conflitto in Siria. Nel giugno 2018, Lafarge \u00e8 imputata di \u00abviolazione di un embargo\u00bb, \u00abmessa in pericolo della vita altrui\u00bb e \u00abcomplicit\u00e0 di crimini contro l'umanit\u00e0\u00bb."}
{"id": "2901022", "revid": "1165513", "url": "https://it.wikipedia.org/wiki?curid=2901022", "title": "DistroWatch", "text": "DistroWatch \u00e8 un sito web che fornisce notizie, classifiche di popolarit\u00e0 e altre informazioni di carattere generale su vari sistemi operativi open source, come le distribuzioni GNU/Linux (dette appunto in gergo informatico \"distro\") ed altri sistemi liberi (come ad esempio BSD e OpenSolaris), nonch\u00e9 news sul software libero in generale. \nIl servizio \u00e8 stato progettato, sviluppato e gestito da Ladislav Bodnar, sudafricano di origini cecoslovacche che vive a Taiwan.\nStoria.\nIl sito web di DistroWatch \u00e8 stato pubblicato per la prima volta il 31 maggio 2001.\nIn origine mostrava una semplice tabella comprendente le 5 maggiori distribuzioni, illustrando le indicazioni comparate delle caratteristiche (prezzo, versione, data di rilascio) ed alcune versioni di pacchetti (Kernel, KDE, GNOME, XFree86, Apache).\nNel cercare di renderla maggiormente comprensibile ed utile, col passare del tempo si sono aggiunte nuove distribuzioni, dotazioni e pacchetti.\nDa qui, Ladislav Bodnar decise di rendere pubblica la sua tabella privata, trasformandola in un documento HTML.\nContenuto.\nPer utenti e appassionati il sito di DistroWatch si \u00e8 rivelato nel corso degli anni un valido strumento per essere informati sulle ultime novit\u00e0 e i rilasci riguardanti il software libero e distribuzioni GNU/Linux. \nTramite le funzionalit\u00e0 di ricerca interne del sito, \u00e8 possibile ottenere informazioni (anche comparate) relative ai sistemi operativi e le distribuzioni catalogate, raggruppate in base a diversi criteri: tipologia di sistema (Linux o altri), categoria (per principianti, desktop, server, software educazionale, informatica forense, gaming, legacy, NAS, sistemi live ecc.), paese di origine, interfaccia grafica, distribuzione di origine (in caso di fork e derivate), architettura supportata, sistema di pacchettizzazione adottato, metodo di installazione, stato di attivit\u00e0 ecc. \nInoltre per ogni distribuzione presente nel database \u00e8 dedicata una pagina contenente informazioni salienti e dettagliate: breve descrizione, link alle pagine ufficiali dei progetti, link di download, cronologia delle versioni, recensioni ecc.\nInfine, una funzione molto popolare \u00e8 una classifica che mostra l'indice di popolarit\u00e0 delle varie distribuzioni, basata sulle visite degli utenti alle pagine del sito di ciascuna distribuzione.\nCome specificato dal sito stesso, questa classifica non pretende di fornire dati attendibili relativi all'effettiva diffusione delle singole distribuzioni GNU/Linux, n\u00e9 stabilire se una distribuzione sia pi\u00f9 utilizzata di un'altra. Questa funzione si limita infatti a mostrare il numero di volte con cui una pagina relativa ad una distribuzione viene visitata quotidianamente."}
{"id": "2901024", "revid": "1318658", "url": "https://it.wikipedia.org/wiki?curid=2901024", "title": "La vie du Rail", "text": "La Vie du Rail \u00e8 una casa editrice francese, specializzata su argomenti attinenti al mondo delle ferrovie.\nStoria.\n\"La Vie du rail\" nacque nel 1952 come rivista della SNCF destinata ai propri dipendenti e che riprendeva il ruolo che dal 1938 era ricoperto dalla rivista \"Notre M\u00e9tier\".\nNel 1965 diventa un settimanale a pagamento e prende autonomia dalla SNCF che resta con una partecipazione quasi simbolica nel capitale.\nLo stesso nome \u00e8 poi passato alla casa editrice che, sempre con interesse prevalente nel mondo ferroviario, pubblica una collana di testi con spiccato interesse agli aspetti ingegneristici e storici.\nIl settimanale \"La Vie du Rail magazine\" ha una tiratura media superiore alle 100.000 copie. Per gli amatori vi \u00e8 il mensile \"Rail Passion\", di circa 100 pagine, che ha una tiratura media di 40.000 copie.\nTra i testi editi \"La Compagnie des Wagons-Lits\"."}
{"id": "2901025", "revid": "767487", "url": "https://it.wikipedia.org/wiki?curid=2901025", "title": "Dmitrij \u0160akulin", "text": ""}
{"id": "2901029", "revid": "986213", "url": "https://it.wikipedia.org/wiki?curid=2901029", "title": "Jakub Zadzik", "text": "Biografia.\nNato in una famiglia della media nobilt\u00e0 polacca, come figlio di Jan Zadzik e di Jadwiga Borsz\u00f3wna. Frequent\u00f2 la scuola dei Gesuiti di Kalisz, e poi studi\u00f2 presso la facolt\u00e0 di diritto canonico della Accademia di Cracovia, inoltre a Perugia (dove consegu\u00ec un dottorato) ed a Roma (dove ricevette l'ordine sacro).\nTra le cariche ricoperte da Zadzik figurano:\nNel 1626 convoc\u00f2 il Sejm a Toru\u0144 per aumentare le tasse in vista della guerra con la Svezia e cre\u00f2 una commissione per riformare il tesoro militare.\nNegozi\u00f2 il Trattato di Altmark nel 1629 e il trattato di Sztumska Wie\u015b nel 1635 con la Svezia, che pose fine alla Guerra polacco-svedese, e il Trattato di Polanow con la Russia nel 1634, ponendo fine alla Guerra di Smolensk.\nEra un cattolico sostenitore della Controriforma.\nNel 1638 riusc\u00ec a chiudere la Chiesa protestante polacca a Rak\u00f3w.\nSi oppose spesso a Ladislao IV di Polonia, in particolare critic\u00f2 le sue azioni volte a riconquistare il trono di Svezia e a rafforzare i poteri della monarchia per mezzo di un'azione militare.\nMor\u00ec il 17 marzo 1642 nel castello dei vescovi di Cracovia a Bodzentyn ed \u00e8 sepolto a Cracovia nella Basilica Cattedrale di Wawel, nella Cappella di San Giovanni Battista.\nOggi vescovo Jakub Zadzik \u00e8 noto principalmente come fondatore del Palazzo dei Vescovi di Cracovia a Kielce (in polacco Pa\u0142ac Biskup\u00f3w Krakowskich w Kielcach), che fu costruito tra il 1637 e il 1641 in stile primo barocco dall'architetto italiano Tommaso Poncino (* c. 1600 \u2020 1659), probabilmente su progetto dell'architetto italiano Giovanni Trevano (\u2020 dopo 1641).\nGenealogia episcopale.\nLa genealogia episcopale \u00e8:"}
{"id": "2901038", "revid": "62244", "url": "https://it.wikipedia.org/wiki?curid=2901038", "title": "KNVB beker 1990-1991", "text": "La Coppa d'Olanda 1990-1991 (vero nome: KNVB Beker o \"Amstel Cup\" per ragioni di sponsor) fu la 73\u00aa edizione della coppa nazionale dei Paesi Bassi.\n1\u00ba Turno.\nGiocati il 13 e 14 ottobre 1990.\nTurno intermedio.\nGiocato il 14 novembre 1990\n2\u00ba Turno.\nGiocati il 14, 15 e 16 dicembre 1990\nOttavi.\nGiocati il 23 gennaio 1991.\nQuarti.\nGiocati il 27 febbraio 1991.\nSemifinali.\nGiocate il 27 marzo e 11 aprile 1991.\nFinale.\nGiocata il 2 giugno 1991."}
{"id": "2901039", "revid": "599013", "url": "https://it.wikipedia.org/wiki?curid=2901039", "title": "Igor' Kura\u0161ov (cestista)", "text": ""}
{"id": "2901040", "revid": "300067", "url": "https://it.wikipedia.org/wiki?curid=2901040", "title": "Igor Kurashov", "text": ""}
{"id": "2901041", "revid": "830939", "url": "https://it.wikipedia.org/wiki?curid=2901041", "title": "Marcel Homet", "text": "Comp\u00ec viaggi e spedizioni in varie parti del mondo, studiando e documentando popoli africani e sudamericani e cercando inoltre tracce di un'antica civilt\u00e0 che riteneva collegata ad Atlantide.\nBiografia.\nNato a Rochefort (Nuova Aquitania) nel 1897, Homet fu impiegato durante la seconda guerra mondiale come agente del SOE britannico.\nAllievo e amico di Henri Breuil, dopo la guerra divenne docente di lingue arabe classiche all'Universit\u00e0 di Algeri, poi archeologo, paleontologo, antropologo ed etnologo. In seguito si trasfer\u00ec in Germania nei pressi di Stoccarda fino al 1980. Trascorse 15 anni viaggiando in Marocco, Tunisia, Egitto, Siria, Libano, Palestina e Turchia, effettuando importanti ricerche sulla cultura e gli idiomi di quelle popolazioni mediterranee.\nNel Congo ex francese studi\u00f2 per primo l'origine, gli usi e i costumi dei pigmei Babinga, mentre nel Sahara rinvenne graffiti preistorici che avrebbero dato il via ad ulteriori indagini scientifiche.\nViaggi\u00f2 attraverso gli Stati Uniti, Haiti e Venezuela, finch\u00e9, nel 1940, con sua moglie Genevi\u00e8ve, fu incaricato dalla facolt\u00e0 di antropologia dell'Universit\u00e0 di Parigi di eseguire alcune spedizioni in Brasile, penetrando nei territori del vastissimo bacino del Rio delle Amazzoni, fino a quel momento quasi totalmente inesplorati.\nDurante le sue spedizioni, studi\u00f2 intorno al 1950 un colossale monolite (denominato \"Pedra Pintada\", ovvero \"pietra dipinta\") ricoperto di graffiti, incisioni e simboli che, secondo le leggende degli indios locali, indicherebbe la presenza di un'antica citt\u00e0 perduta. In Brasile Homet continu\u00f2 a indagare sulla presenza nella regione dei resti di un antico popolo che riteneva discendente dalla mitica civilt\u00e0 di Atlantide, obbiettivo principale della spedizione.\nHomet combatt\u00e9 anche contro la campagna di stermino degli indios condotta in Brasile e in Venezuela.\nTra il 1934 e il 1978 pubblic\u00f2 oltre venti libri, numerosi articoli e documenti, tenendo anche dopo il suo pensionamento conferenze di antropologia, etnologia e storia delle civilt\u00e0. Si spense nel 1982.\nOpere.\n\"(elenco parziale)\""}
{"id": "2901043", "revid": "1272592", "url": "https://it.wikipedia.org/wiki?curid=2901043", "title": "Calpurnia (disambigua)", "text": ""}
{"id": "2901044", "revid": "767487", "url": "https://it.wikipedia.org/wiki?curid=2901044", "title": "LPG (gruppo musicale)", "text": "Le LPG, sigla di Long Pretty Girls, sono un gruppo musicale femminile semi-trot sudcoreano. Ispirate dal successo della giovane cantante semi-trot Jang Yoon Jeong, le LPG hanno per\u00f2 all'attivo solo due album e due singoli, il primo dei quali, \uce89\uce89 (\"Can Can\"), \u00e8 appunto una canzone ispirata al genere francese del can-can.\nStoria.\nIl nome del gruppo sta a significare che tutti e quattro i suoi membri sono state, in passato o al presente, partecipanti di concorsi di bellezza, due di loro riuscendo a passare le eliminatorie persino per il prestigioso Miss Korea. Il loro primo album, \"Long Pretty Girls\", dal quale \u00e8 stato estratto il singolo \"Can Can\", \u00e8 stato pubblicato nell'autunno del 2005, tuttavia ad eccezione dell'attenzione ricevuta inizialmente a causa della novit\u00e0 di stile, il successo commerciale \u00e8 presto diminuito. Durante il loro periodo d'oro, sono state create referenze e parodie delle LPG in diversi variet\u00e0 televisivi coreani, tra i quali \"X-Man\" della SBS e \"Star Golden Bell\" della KBS.\nNell'agosto del 2006 il gruppo ha tentato di sfondare nel mercato musicale cinese, sebbene i risultati del tentativo non siano andati a buon fine.\nNello stesso anno \u00e8 stato pubblicato il loro secondo album, accompagnato da un'immagine pi\u00f9 sexy. Il primo singolo estratto, \ud314\ubca0\uac1c (\"Arm Pillow\"), si discosta dallo stile di \"Can Can\" e mostra un genere pi\u00f9 latino e ritmico. Le vendite dell'album non furono eccessivamente alte, tuttavia esso rientr\u00f2 nella posizione #33 della classifica di vendite mensile della Music Industry Association of Korea, con un numero di 2.359 copie vendute nel primo mese; col passare del tempo l'album \u00e8 andato scomparendo dalla classifica.\nNonostante la diminuzione delle vendite, le LPG pubblicarono un ulteriore singolo nell'estate del 2007, intitolato \ubc14\ub2e4\uc758 \uacf5\uc8fc (\"Principessa del mare\"). Esso era un remake della canzone dallo stesso titolo del cantante e comico Park Myung-soo, ed il singolo delle LPG conteneva anche la versione originale.\nIl 13 dicembre 2007 il gruppo pubblic\u00f2 un album singolo invernale, intitolato \"Winter Story\", dal quale estrassero il singolo promozionale \uc2a4\ud0a4\uc7a5 \uac00\ub294 \uae38 (\"The Road to the Ski Hill\").\nIl 19 marzo 2008 \u00e8 stato annunciato che Hanyoung e Sooah avrebbero lasciato il gruppo a causa di alcuni progetti individuali, ma l'agenzia manageriale delle LPG ha dichiarato che vi sarebbero state delle selezioni per rimpiazzarle con due nuovi membri."}
{"id": "2901045", "revid": "481349", "url": "https://it.wikipedia.org/wiki?curid=2901045", "title": "Pubblicit\u00e0 dinamica", "text": "La pubblicit\u00e0 dinamica (detta anche pubblicit\u00e0 itinerante) \u00e8 un tipo di comunicazione commerciale che, generalmente, si serve dei mezzi di trasporto per essere veicolata (\"dinamica\" significa \"\"dotata di movimento\", \"non statica\"\").\nEsempi di pubblicit\u00e0 dinamica sono la pubblicit\u00e0 sui mezzi pubblici (sia all'esterno sia all'interno di taxi, autobus, pullman, tram, treni), la pubblicit\u00e0 sui mezzi privati (automobili, furgoni, camion), la pubblicit\u00e0 aerea (dirigibili, striscioni attaccati ad aeroplani), eccetera.\nEsistono anche mezzi costruiti con funzione esclusivamente pubblicitaria, come i camion vela e le biciclette pubblicitarie.\nQuesta tipologia di comunicazione commerciale rientra nella pubblicit\u00e0 below the line, ossia la r\u00e9clame che \"non\" si serve dei mass media classici (televisione, radio, stampa periodica, affissioni).\nMezzi con funzione esclusivamente pubblicitaria.\nDi non poche tipologie di mezzi esiste la versione pensata esclusivamente per la pubblicit\u00e0 itinerante:\nUno dei vantaggi principali di questi mezzi \u00e8 che la loro forma inusitata consente di attirare l'attenzione di un gran numero di potenziali acquirenti. La pubblicit\u00e0 dinamica, essendo inoltre di grande impatto visivo, si presta bene ad innestare dinamiche virali: le pubblicit\u00e0 dinamiche sui mezzi di trasporto sono spesso divertenti o curiose, venendo quindi fotografate e condivise nei Social Network. Le pubblicit\u00e0 dinamiche assumono cos\u00ec una visibilit\u00e0 incredibilmente superiore rispetto alla limitata diffusione geografica del mezzo utilizzato."}
{"id": "2901048", "revid": "1313191", "url": "https://it.wikipedia.org/wiki?curid=2901048", "title": "Gaura", "text": ""}
{"id": "2901049", "revid": "300067", "url": "https://it.wikipedia.org/wiki?curid=2901049", "title": "Igor' Gra\u010dev", "text": ""}
{"id": "2901050", "revid": "174925", "url": "https://it.wikipedia.org/wiki?curid=2901050", "title": "Sheep-goat chimera", "text": ""}
{"id": "2901053", "revid": "300067", "url": "https://it.wikipedia.org/wiki?curid=2901053", "title": "Igor Gratchev", "text": ""}
{"id": "2901058", "revid": "174925", "url": "https://it.wikipedia.org/wiki?curid=2901058", "title": "Sheep-goat hybrid", "text": ""}
{"id": "2901059", "revid": "83531", "url": "https://it.wikipedia.org/wiki?curid=2901059", "title": "Giro di Svizzera 1974", "text": "Il Giro di Svizzera 1974, trentottesima edizione della corsa, si svolse dal 13 al 21 giugno 1974, per un percorso totale di 1 559,1\u00a0km con partenza da Gippingen e arrivo a Olten. Il corridore belga Eddy Merckx si aggiudic\u00f2 la corsa concludendo in 45h05'56\".\nAl via si presentarono 79 atleti. I ciclisti arrivati al traguardo finale furono 56, mentre 23 si ritirarono, con una percentuale di arrivi pari al 71%."}
{"id": "2901061", "revid": "363629", "url": "https://it.wikipedia.org/wiki?curid=2901061", "title": "Casa Saddam", "text": "Casa Saddam \u00e8 una miniserie televisiva in quattro puntate coprodotta dal canale britannico BBC Television e da quello statunitense HBO.\nGirata in Tunisia, la miniserie racconta la storia dall'ascesa alla caduta di Saddam Hussein e della sua famiglia dal 1979, anno in cui, da vicepresidente, fece cadere il presidente Ahmed Hassan al-Bakr, fino al 2003, con la cattura da parte degli angloamericani, il processo e l'esecuzione avvenuta nel 2006.\nLa serie viene trasmessa in prima visione assoluta nel Regno Unito sul canale BBC Two tra il 30 luglio e il 20 agosto 2008, mentre in Italia \u00e8 stata trasmessa da Sky Cinema 1, marted\u00ec 17 e mercoled\u00ec 18 marzo 2009.\nErrori.\nLa sceneggiatura, che vuole rappresentare storicamente i fatti relativi alla vita e all'epoca di Saddam, rappresenta in video i seguenti errori:"}
{"id": "2901063", "revid": "132266", "url": "https://it.wikipedia.org/wiki?curid=2901063", "title": "Tariq Aziz", "text": ""}
{"id": "2901064", "revid": "599013", "url": "https://it.wikipedia.org/wiki?curid=2901064", "title": "Ladislau Mokos", "text": ""}
{"id": "2901069", "revid": "767487", "url": "https://it.wikipedia.org/wiki?curid=2901069", "title": "Miko\u0142aj Szyszkowski", "text": "Biografia.\nEra figlio di Giovanni ed Anna Ujejskich.\nInizi\u00f2 i suoi studi nel campo della teologia e filosofia a Braniewo e li continu\u00f2 a Roma.\nRicevette l'ordine sacro da Marcin Szyszkowski, suo parente e vescovo di P\u0142ock.\nNella corte del re polacco Sigismondo III di Svezia consegu\u00ec il grado ufficiale di Gran Segretario, e fu allora che divenne un collega di Stefan Sadorski.\nDopo la morte del vescovo Marcin (che nel frattempo era diventato vescovo di Cracovia), gest\u00ec il Vescovato di Cracovia per due anni.\nCon il supporto del nuovo re della Confederazione Polacco-Lituana, Ladislao IV di Polonia, nel 1633 divenne principe-vescovo di Varmia.\nQuando Frombork venne occupata dagli svedesi, risiedette a Szyszkowski. Dopo la fine delle ostilit\u00e0 con la Svezia, finanzi\u00f2 la costruzione di una nuova chiesa a Stoczek Klasztorny, una cittadina undici chilometri a est di Heilsberg, fondata nel 1349 dal vescovo Hermann Varmia di Praga.\nStoczek Klasztorny divenne popolare con i pellegrini.\nRiavvi\u00f2 il seminario a Braunsberg e spese gran parte dei suoi fondi personali alla ricostruzione di chiese e monasteri danneggiati nei recenti combattimenti. Insieme a Giorgio Guglielmo di Brandeburgo, rilasci\u00f2 una nuova serie di leggi che regolavano la vita economica. Leggi simili vennero promulgate nel Ducato di Prussia."}
{"id": "2901071", "revid": "287204", "url": "https://it.wikipedia.org/wiki?curid=2901071", "title": "Virsliga 2007", "text": ""}
{"id": "2901072", "revid": "1543377", "url": "https://it.wikipedia.org/wiki?curid=2901072", "title": "Gaggio (Marcon)", "text": "Gaggio \u00e8 una frazione del comune di Marcon, in provincia di Venezia.\nGeografia fisica.\nL'abitato sorge ad est del capoluogo, al di l\u00e0 dell'autostrada A57. Il nucleo originale, cui si sono aggiunte diverse aree di recente urbanizzazione, si \u00e8 sviluppato lungo l'attuale via Mattei, vecchio prolungamento di via Alta.\nL'assetto del territorio, del tutto pianeggiante, \u00e8 in parte il risultato delle opere di bonifica che si sono avvicendate nel corso dei secoli sino ai primi del Novecento. Fiume principale \u00e8 lo Zero, che scorre a nord, mentre a sud si snoda la Fossa Storta.\nStoria.\nIl toponimo deriva da un termine di origine longobarda che significava \"boscaglia\", in riferimento alle vaste selve di roveri che hanno resistito sino ai primi decenni del Novecento. Il primo riferimento scritto compare in un diploma imperiale del 994. Anticamente, in localit\u00e0 Pojan sorgeva la pieve di San Cassiano.\nSotto la Serenissima, Gaggio ha rappresentato l'estremit\u00e0 orientale della podesteria di Mestre, ed anzi era in parte dipendente dalla limitrofa podesteria di Torcello. L'area si distinse per secoli come un territorio vasto con abitazioni sparpagliate, a contatto con la laguna Veneta e per questo paludoso e malarico.\nAlla fine degli anni venti la gente di Gaggio era ancora composta perlopi\u00f9 da contadini estremamente poveri. I terreni erano propriet\u00e0 di poche famiglie, tra i quali spiccano i conti Brandolin (in localit\u00e0 Pojan), i conti Malvolti (a Zuccarello) e i Veronese (a Volpera). Da questo periodo la situazione tese a migliorare gradualmente: le ultime bonifiche vengono ultimate e la richiesta di manodopera agricola favorisce l'immigrazione. Di conseguenza, il centro si evolse con ristrutturazioni e ricostruzioni. Nell'area orientale venne addirittura a formarsi una nuova frazione, San Liberale, con autonomia parrocchiale dal 1953.\nDall'inizio degli anni sessanta il paese conosce anche l'avvento dell'industria con la nascita del primo embrione di quella che diverr\u00e0 poi la grande area commerciale a sud.\nMonumenti e luoghi d'interesse.\nChiesa di San Bartolomeo.\nLa parrocchiale del paese \u00e8 di origine antica ma l'impianto attuale risale al Settecento (l'ultima consacrazione \u00e8 del 1778). Sul presbiterio sta il coro in noce e, al centro, l'altare cinquecentesco in marmo intarsiato. Tra le opere d'arte, spiccano una tela di Francesco Bissolo raffigurante il patrono e una di Giovan Battista Langetti con il martirio del medesimo santo.\nIl campanile \u00e8 del 1921. Fino al 1941 resisteva la torre originale, demolita perch\u00e9 pericolante.\nEconomia.\nA sud del paese ha sede una vasta area industriale-commerciale tuttora in espansione.\nInfrastrutture e trasporti.\nStrade.\nIl percorso via Mattei-viale don Sturzo \u00e8 classificato come SP 40 \"Favaro-Quarto d'Altino\".\nCome gi\u00e0 accennato, per Gaggio transita l'autostrada A57 (la tangenziale di Mestre) con un'uscita denominata \"Marcon\". Poco oltre i confini comunali, a nord, passa l'autostrada A4.\nFerrovie.\nSubito ad est della frazione transita la ferrovia Venezia-Trieste. Fino al dicembre 2008 era attiva la stazione di Gaggio, poco distante dal centro; \u00e8 stata soppressa in favore della nuova stazione di Gaggio Porta Est, realizzata in prossimit\u00e0 della zona commerciale, pi\u00f9 a sud."}
{"id": "2901074", "revid": "287204", "url": "https://it.wikipedia.org/wiki?curid=2901074", "title": "Virsliga 2008", "text": ""}
{"id": "2901075", "revid": "599013", "url": "https://it.wikipedia.org/wiki?curid=2901075", "title": "Claudio Mezzadri", "text": "Carriera.\n\u00c8 diventato professionista nel 1983 e, come singolarista, ha vinto il suo unico titolo ATP a Ginevra quattro anni pi\u00f9 tardi. Pi\u00f9 fruttuosa \u00e8 stata la sua carriera in doppio, grazie alla quale pu\u00f2 vantare uno svariato numero di finali e quattro titoli di circuito (i Masters di Parigi, gli allora Internazionali di San Marino, gli ATP di Bari e di Nancy).\nFra il 1987 ed il 1991, Mezzadri \u00e8 stato convocato nove volte per difendere i colori della Svizzera in Coppa Davis, riportando un totale di 11 vittorie e 4 sconfitte in incontri di singolare e di 3 vittorie e 2 sconfitte in incontri di doppio.\n\u00c8 attualmente commentatore di tennis su RSI LA2 e Sky Italia."}
{"id": "2901077", "revid": "287204", "url": "https://it.wikipedia.org/wiki?curid=2901077", "title": "Virsliga 2009", "text": ""}
{"id": "2901081", "revid": "373458", "url": "https://it.wikipedia.org/wiki?curid=2901081", "title": "Hoechst", "text": ""}
{"id": "2901089", "revid": "287204", "url": "https://it.wikipedia.org/wiki?curid=2901089", "title": "Virsliga 2000", "text": ""}
{"id": "2901090", "revid": "287204", "url": "https://it.wikipedia.org/wiki?curid=2901090", "title": "Virsliga 2001", "text": ""}
{"id": "2901091", "revid": "131358", "url": "https://it.wikipedia.org/wiki?curid=2901091", "title": "Danilo Larangera", "text": ""}
{"id": "2901093", "revid": "287204", "url": "https://it.wikipedia.org/wiki?curid=2901093", "title": "Virsliga 2002", "text": ""}
{"id": "2901094", "revid": "287204", "url": "https://it.wikipedia.org/wiki?curid=2901094", "title": "Virsliga 2003", "text": ""}
{"id": "2901095", "revid": "287204", "url": "https://it.wikipedia.org/wiki?curid=2901095", "title": "Virsliga 2004", "text": ""}
{"id": "2901097", "revid": "287204", "url": "https://it.wikipedia.org/wiki?curid=2901097", "title": "Virsliga 2005", "text": ""}
{"id": "2901098", "revid": "287204", "url": "https://it.wikipedia.org/wiki?curid=2901098", "title": "Virsliga 2006", "text": ""}
{"id": "2901099", "revid": "344646", "url": "https://it.wikipedia.org/wiki?curid=2901099", "title": "San Crist\u00f3bal (Repubblica Dominicana)", "text": "San Crist\u00f3bal \u00e8 una citt\u00e0 dominicana di 275.232 abitanti (censimento 2012), capoluogo dell'omonima provincia. Comprende, oltre al capoluogo, un distretto municipale: Hato Damas.\n\u00c8 situata circa 20 chilometri ad Ovest della capitale Santo Domingo. San Crist\u00f3bal \u00e8 conosciuta per aver dato i natali a Rafael Le\u00f3nidas Trujillo, dittatore del paese fino al 1961.\nGeografia fisica.\nLa citt\u00e0 di San Crist\u00f3bal si trova a sud della Cordillera Central, in una piccola valle alla confluenza dei fiumi Nigua e Nizao, a circa otto chilometri dal Mar dei Caraibi. Diversi rilievi collinari, per lo pi\u00f9 di modeste dimensioni, circondano la citt\u00e0.\nStoria.\nLa citt\u00e0 di San Crist\u00f3bal \u00e8 stata fondata nei primi anni del XIX secolo da padre Juan de Jes\u00fas Ayala come comunit\u00e0 rurale, ma gi\u00e0 nel 1822, poco dopo l'invasione haitiana, fu elevata a comune. San Crist\u00f3bal divenne la \"Culla della Costituzione Dominicana\", poich\u00e9 fu proprio nella sede dell'attuale palazzo municipale che fu firmata la costituzione otto mesi dopo l'indipendenza definitiva, il 6 novembre 1844.\nNacque in questa localit\u00e0 il dittatore Rafael Le\u00f3nidas Trujillo, soprannominatosi \"padre della Patria Nuova\", che govern\u00f2 il paese dal 1930 fino al suo assassinio nel 1961. Trujillo stesso fece dare un nuovo volto alla propria citt\u00e0, tramite nuove costruzioni ancora oggi esistenti, come il Castillo del Cerro (\"castello del colle\"), la Casa de Caoba (\"casa di mogano\", residenza di Trujillo), la cattedrale di Nuestra Se\u00f1ora de la Consolaci\u00f3n, il municipio, il palazzo provinciale, le caserme di polizia e marina di guerra, nonch\u00e9 diverse scuole, ospedali ed altri edifici pubblici. All'epoca della dittatura, inoltre, il centro della citt\u00e0 era solito essere soprannominato \"tazzina di caff\u00e8\", per la cura a lui riservata.\nNel 1934 divenne capoluogo della provincia Trujillo, separandosi dalla provincia di Santo Domingo, ed includendo diversi municipi a nord-ovest della capitale.\nOggigiorno la citt\u00e0 \u00e8 in via di espansione: un gran numero di dominicani si sono trasferiti a San Crist\u00f3bal negli ultimi decenni, provenienti soprattutto dalla zona di San Jos\u00e9 de Ocoa. Anche il turismo ha acquistato importanza, facendo diventare la citt\u00e0 meta di numerosi turisti, anche stranieri."}
{"id": "2901107", "revid": "72396", "url": "https://it.wikipedia.org/wiki?curid=2901107", "title": "Sostrato di Chio", "text": "Di una sua grande statua in bronzo raffigurante Atena, eseguita in collaborazione con Ipotodaro per Alifera nella regione dell'Arcadia, riferiscono Pausania (VIII, 26, 7) e Polibio (IV, 78, 5)."}
{"id": "2901109", "revid": "986213", "url": "https://it.wikipedia.org/wiki?curid=2901109", "title": "Carlo Ferdinando Vasa", "text": "Biografia.\nEra figlio di Sigismondo III di Svezia e della seconda moglie Costanza d'Asburgo.\nFu principe vescovo di Breslavia dal 1625, vescovo di P\u0142ock dal 1640 e duca di Opole dal 1648 al 1655. Tuttavia non ricevette mai n\u00e9 l'ordinazione sacerdotale n\u00e9 quella episcopale.\nFu un grande mecenate d'arte e sostenitore della Compagnia di Ges\u00f9 (don\u00f2 un enorme altare d'argento ai gesuiti della Chiesa di Varsavia).\nNel 1640, l'architetto regio, Giovanni Battista Gisleni costru\u00ec per lui un palazzo situato sul bastione settentrionale del Castello Reale di Varsavia. In seguito fu saccheggiato e distrutto dagli Svedesi e tedeschi del Brandeburgo nel 1650, durante il Diluvio.\nEbbe anche un grande palazzo di legno a Wyszk\u00f3w."}
{"id": "2901113", "revid": "287204", "url": "https://it.wikipedia.org/wiki?curid=2901113", "title": "Virsliga 1992", "text": ""}
{"id": "2901115", "revid": "287204", "url": "https://it.wikipedia.org/wiki?curid=2901115", "title": "Virsliga 1993", "text": ""}
{"id": "2901121", "revid": "287204", "url": "https://it.wikipedia.org/wiki?curid=2901121", "title": "Virsliga 1994", "text": ""}
{"id": "2901122", "revid": "287204", "url": "https://it.wikipedia.org/wiki?curid=2901122", "title": "Virsliga 1995", "text": ""}
{"id": "2901123", "revid": "2134764", "url": "https://it.wikipedia.org/wiki?curid=2901123", "title": "Ervin Drag\u0161i\u010d", "text": ""}
{"id": "2901124", "revid": "287204", "url": "https://it.wikipedia.org/wiki?curid=2901124", "title": "Ervin Dragsic", "text": ""}
{"id": "2901125", "revid": "287204", "url": "https://it.wikipedia.org/wiki?curid=2901125", "title": "Virsliga 1996", "text": ""}
{"id": "2901126", "revid": "287204", "url": "https://it.wikipedia.org/wiki?curid=2901126", "title": "Virsliga 1997", "text": ""}
{"id": "2901127", "revid": "287204", "url": "https://it.wikipedia.org/wiki?curid=2901127", "title": "Virsliga 1998", "text": ""}
{"id": "2901130", "revid": "287204", "url": "https://it.wikipedia.org/wiki?curid=2901130", "title": "Virsliga 1999", "text": ""}
{"id": "2901131", "revid": "709565", "url": "https://it.wikipedia.org/wiki?curid=2901131", "title": "Roxy Leech", "text": "Roxy Leech \u00e8 un personaggio immaginario nell'Universo DC. Comparve per la prima volta in \"Adventures of Superman\" n. 502 nel luglio 2003 e per un periodo di tempo fu un personaggio di supporto nei fumetti dedicati a Superboy.\nBiografia del personaggio.\nRoxy \u00e8 la figlia bella e forte del truffatore Rex Leech. Dal primo giorno in cui incontr\u00f2 Superboy, ebbe subito un debole per lui. A causa dell'influenza di Superboy e di San Makoa, \u00e8 un cadetto delle Hawaii S.C.U. Non fu mai felice a causa della carriera di suo padre, ma quando Rex decise di rappresentare il giovane supereroe, la sua vita cambi\u00f2. Superboy e tutti gli altri finirono per trasferirsi alle Hawaii e la sua relazione con Roxy pass\u00f2 da una semplice cotta a rivalit\u00e0 tra fratelli. Rex, padre di Roxy, doveva dei soldi a Mr. Gamboni ma non gli restitu\u00ec mai la somma, cos\u00ec Gamboni invi\u00f2 Copperhead per ucciderlo. Copperhead decise di risparmiarlo in cambio della vita di Roxy ma, fortunatamente, Superboy giunse in tempo per salvare la vita di entrambi. Durante la serie \"Meltdown\", Roxy salv\u00f2 la vita di DSuperboy donando un po' del suo DNA per mantenere stabile quello del giovane eroe, ed infine per migliorare la sua relazione con lui.\nRoxy fece una breve comparsa nel fumetto \"Spider-Boy\" dell'Amalgam Comics. In questo numero interpretava la parte del cadetto delle Hawaii S.C.U. lavorando per Flash Thompson, per il capitano Sam Makoa e per il Sergente Barnes.\nPoteri e abilit\u00e0.\nRoxy \u00e8 esperta nell'applicazione della legge e nelle procedure di polizia."}
{"id": "2901132", "revid": "31324144", "url": "https://it.wikipedia.org/wiki?curid=2901132", "title": "Iudaea", "text": ""}
{"id": "2901134", "revid": "599013", "url": "https://it.wikipedia.org/wiki?curid=2901134", "title": "Romanas Brazdauskis", "text": ""}
{"id": "2901137", "revid": "131358", "url": "https://it.wikipedia.org/wiki?curid=2901137", "title": "Bruno Paulo Machado Barbosa", "text": ""}
{"id": "2901138", "revid": "986213", "url": "https://it.wikipedia.org/wiki?curid=2901138", "title": "Alessandro Carlo Vasa", "text": "Biografia.\nEra figlio di Sigismondo III di Svezia e della seconda moglie Costanza d'Asburgo.\nDurante le elezioni del 1632 per la nomina a sovrano di Polonia, sostenne il fratello maggiore Ladislao che divenne poi re.\nDopo il suo viaggio in Italia e in Germania nel 1634, divenne un convinto sostenitore della guerra con l'Impero Ottomano, tuttavia mor\u00ec prima di poter contribuire attivamente all'andamento della politica polacca.\nMorto a Leopoli o forse nella sua residenza nella frazione di Wielkie, vicino a Varsavia, il 19 novembre 1634 di vaiolo."}
{"id": "2901141", "revid": "751106", "url": "https://it.wikipedia.org/wiki?curid=2901141", "title": "Sacro (religioni preistoriche)", "text": ""}
{"id": "2901150", "revid": "125280653", "url": "https://it.wikipedia.org/wiki?curid=2901150", "title": "Nino Cortese", "text": "Biografia.\nNino Cortese nacque da Emilia Sperandeo e Vincenzo, un preside di scuola secondaria. L'infanzia e l'adolescenza di Cortese furono molto movimentate, poich\u00e9 il padre era spesso costretto per lavoro a trasferirsi. Frequent\u00f2 il liceo a Firenze dove ebbe l'opportunit\u00e0 di coltivare il suo interesse per la storia collaborando a due riviste, \"Cronache letterarie\" e \"Pluralia\". Su quest'ultima pubblic\u00f2 un articolo nel gennaio del 1912, durante la guerra di Libia, in cui esprimeva la sua adesione a una politica di espansione.\nFrequent\u00f2 l'Universit\u00e0 a Napoli, allievo di Michelangelo Schipa, e si laure\u00f2 con una tesi su \"Le origini del partito liberale napoletano\". In quegli anni contribu\u00ec alla stesura dell'opera \"Il pensiero politico meridionale nei sec. XVII e XVIII\" di G. De Ruggiero, il quale cita il nome di Cortese nella prefazione alla prima edizione (Bari 1921) dell'opera.\nNel 1920 divenne professore di storia e inizialmente insegn\u00f2 nel liceo di Castellammare di Stabia e nel Real Collegio militare della Nunziatella di Napoli. In seguito fu docente all'Universit\u00e0 di Messina dal 1925 al 1934; all'Universit\u00e0 di Palermo nel 1935 e all'Universit\u00e0 di Pavia dal 1936 al 1941, prima di stabilirsi definitivamente all'Universit\u00e0 di Napoli, dove rimase un trentennio, dal 1941 al 1971. \nNel 1952 fu vicepresidente dell'Istituto per la storia del Risorgimento. Cur\u00f2 anche l'edizione dell'opera omnia di Francesco De Sanctis. Mor\u00ec a Napoli nel 1972.\nIn Campania sono intitolati a suo nome due istituti scolatisci: il Liceo Scientifico di Maddaloni, provincia di Caserta, e l'Istituto Comprensivo di Casoria, provincia di Napoli. \nCortese e il Risorgimento.\nSecondo Cortese il Risorgimento meridionale era un movimento radicato nella tradizione locale, ma allo stesso tempo unito alla coscienza italiana ed europea, al Rinascimento, alla crisi del Seicento e al riformismo illuministico del Settecento. La storia che da esso \u00e8 scaturita deve essere intesa come \"il drammatico fallimento della parte migliore del paese nello sforzo di rassodare i risultati del Decennio dapprima col tentativo rivoluzionario del '20, poi col tentativo di collaborazione con Ferdinando durante la prima met\u00e0 del suo regno\" (G. Galasso). \nNel 1952 Cortese fu attaccato per queste sue posizioni, ma egli difese la concezione del Risorgimento inteso come processo politico-culturale, affermando: \"quando nego l'importanza di una questione sociale nel Risorgimento nego la presenza nella classe politica, di liberali e democratici, di una precisa e consapevole volont\u00e0 di risolvere in forme conseguentemente democratiche i rapporti sociali. Questo, se volete, \u00e8 il limite del nostro Risorgimento, limite che \u00e8 spiegato sia dalle preoccupazioni conservatrici, sia dalle particolari caratteristiche di formazione spirituale, culturale delle \u00e9lite risorgimentali, che furono, ed insisto su questo punto, minoranze nate dalla cultura\".\nOpere.\nNel 1926 pubblica \"Storia politica d'Italia e Storia del Regno di Napoli\" prendendo spunto dall'opera di Benedetto Croce \"La storia di Napoli\". In quest'opera Cortese afferma, a differenza di Croce, che la storia del Mezzogiorno deve essere inserita nel quadro della storia delle origini dell'unit\u00e0 nazionale.\nIn molti suoi scritti Cortese analizza i problemi della democrazia e dell'educazione della nuova Italia."}
{"id": "2901154", "revid": "300067", "url": "https://it.wikipedia.org/wiki?curid=2901154", "title": "Ar\u016bnas Visockas", "text": ""}
{"id": "2901156", "revid": "729019", "url": "https://it.wikipedia.org/wiki?curid=2901156", "title": "Little Willie", "text": "Il Little Willie pu\u00f2 essere considerato il progenitore di tutti i veicoli corazzati da combattimento, \u00e8 il primo prototipo di carro armato nella storia, progettato e costruito tra luglio e settembre 1915; esso rappresenta la base per i successivi carri inglesi Mark I.\nNumber 1 \"Lincoln Machine\".\nIl \"Little Willie\" fu progettato a partire dal luglio 1915 dal Landships Committee di fronte alla richiesta del governo britannico per un veicolo corazzato in grado di scavalcare trincee profonde almeno 5 piedi, tentando in questo modo di riprendere una guerra di movimento sul fronte occidentale.\nDopo diversi fallimenti progettuali, il 22 luglio a William Ashbee Tritton, direttore della societ\u00e0 di macchine agricole William Foster &amp; Company di Lincoln, fu richiesto di costruire un veicolo corazzato con trazione cingolata, proposto dall'ingegner William Rigby.\nIn data 11 agosto 1915 ne cominci\u00f2 quindi la costruzione; il 16 agosto Tritton con l'aiuto del tenente Walter Gordon Wilson, decise di montare in coda due ruote in guisa di timone, per migliorarne le manovre di sterzatura, e il 9 settembre il prototipo \"Number 1\", fece la sua prima prova nel cortile della Fonderia di Wellington. Dal primissimo collaudo fu subito individuato il primo problema: l'impronta dei cingoli al terreno era troppo massiccia e \"piatta\", ci\u00f2 che impediva adeguati movimenti di sterzata; vennero cos\u00ec modificate le sospensioni in modo tale da incurvare l'andamento dei cingoli e diminuirne l'impronta al suolo.\nDescrizione.\nIl carro era alimentato da un motore Daimler da 105 cv, con due serbatoi di benzina, posizionati nella parte posteriore, lasciando uno spazio minimo ai serventi della torretta. Infatti il prototipo fu dotato di una torretta girevole armata con sei mitragliatrici Madsen e un cannoncino da 2 libbre Vickers che occupavano parecchio spazio.\nLa maggior parte dei componenti meccanici, compreso il radiatore, furono presi da quelli del trattore d'artiglieria pesante Foster-Daimler. L'equipaggio di 6 uomini sarebbe stato cos\u00ec suddiviso: due uomini impegnati nell'azionamento del cambio, due serventi per le armi, il comandante e l'osservatore. La velocit\u00e0 massima \u00e8 stata indicata da Tritton a non pi\u00f9 di due miglia all'ora (circa 3,2 km/h). Il veicolo non aveva una vera corazzatura d'acciaio, lo scafo era formato da diverse placche in metallo saldate insieme spesse al massimo 10 mm.\nLittle Willie e Big Willie.\nMa gli sviluppi del carro non soddisfecero il tenente Wilson; dopo alcune modifiche progettuali, il 17 agosto inizi\u00f2 la costruzione di un prototipo migliorato, conosciuto pi\u00f9 tardi come \"His Majesty's Land Ship\" (HMLS) \"Centipede\" o \"Mother\", un mezzo a struttura romboidale, con due cingoli \"avvolgenti\" con le due ruote posteriori conservate, ma modificate in robustezza; ma la modifica maggiore fu la soppressione della torretta, a favore di due sponsons ai lati da cui uscivano gli armamenti.\nIl Number 1 di Lincoln fu completamente rivisto, allungato di 90 cm, fu testato pi\u00f9 duramente e al contrario del predecessore, fu subito pi\u00f9 promettente; la prima versione fu ribattezzata \"Little Willie\", il nome usato dalla stampa britannica per deridere il principe ereditario Guglielmo di Germania, mentre la seconda \"Big Willie\" ad indicare invece il Kaiser Guglielmo.\nAnche se non fu mai visto in combattimento, il \"Little Willie\" fu un importante passo avanti nella tecnologia militare, essendo il primo prototipo di carro armato completato (in quanto lo sviluppo dell'analogo francese Schneider CA1 inizi\u00f2 prima, nel gennaio 1915, ma il suo primo prototipo reale fu ultimato solo nel mese di febbraio 1916).\nOggi.\nL'unico esemplare visibile del \"Little Willie\" \u00e8 oggi esposto al Bovington Tank Museum; anche se essenzialmente \u00e8 uno scafo vuoto, privo di motore e trasmissione ma con alcune finiture interne."}
{"id": "2901158", "revid": "23", "url": "https://it.wikipedia.org/wiki?curid=2901158", "title": "Little willie", "text": ""}
{"id": "2901159", "revid": "767487", "url": "https://it.wikipedia.org/wiki?curid=2901159", "title": "Se \u00e8 marted\u00ec deve essere il Belgio", "text": "Se \u00e8 marted\u00ec deve essere il Belgio (\"If It's Tuesday, This Must Be Belgium\") \u00e8 un film del 1969 diretto da Mel Stuart."}
{"id": "2901161", "revid": "460592", "url": "https://it.wikipedia.org/wiki?curid=2901161", "title": "Steal This Book", "text": ""}
{"id": "2901164", "revid": "336956", "url": "https://it.wikipedia.org/wiki?curid=2901164", "title": "Rubens Mattioli", "text": "Specializzato in otorinolaringoiatria e chirurgia plastica e ricostruttiva, \u00e8 conosciuto in campo nazionale ed internazionale per essere stato il primo al mondo a sperimentare la tecnica di rinoplastica (e rinosettoplastica) senza l'uso di tamponi, presentandola nel corso di un congresso a Genova nell'anno 1986. Ha operato diversi sportivi anche di primo piano come Alberto Tomba."}
{"id": "2901165", "revid": "371234", "url": "https://it.wikipedia.org/wiki?curid=2901165", "title": "Taibi", "text": ""}
{"id": "2901166", "revid": "212348", "url": "https://it.wikipedia.org/wiki?curid=2901166", "title": "Coppa dei Campioni d'Africa 1974", "text": "La Coppa dei Campioni d'Africa 1974, 8\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo CARA Brazzaville (Congo Brazzaville).\nPrimo turno.\n1 FC Horsed ritirata.\nSecondo turno.\n1 Mod\u00e8le Lom\u00e9 ritirata. \n2 Hafia FC ritirata."}
{"id": "2901171", "revid": "484362", "url": "https://it.wikipedia.org/wiki?curid=2901171", "title": "Giovanni Battista Gisleni", "text": "Biografia.\nEsercit\u00f2 le sue diverse arti alla corte di tre re polacchi del casato di Vasa: Sigismondo III di Svezia, Ladislao IV di Polonia e Giovanni II Casimiro di Polonia. Rimase in Polonia tra 1630 il 1668. Artista poliedrico, fu architetto, scenografo, cantante e musicista presso la corte polacca. \nIl monumento funebre a Santa Maria del Popolo.\nLa sua famosa tomba si trova nella basilica di Santa Maria del Popolo a Roma. L'opera rappresenta uno dei contributi pi\u00f9 singolari del Seicento romano, segno sia dell'eclettismo di Gisleni, sia del suo contatto con un ambiente europeo meno ricettivo delle istanze artistiche italiane. Essa presenta, agli estremi del testo commemorativo, una sorta di stravagante \"memento mori\", in parte sotto il ritratto dell'artista -nella parte superiore- e in parte sotto lo scheletro della parte inferiore.\nNel 2015 \u00e8 stato pubblicato un contributo scientifico dedicato alla sua sepoltura, con la trascrizione di un opuscolo in sedici pagine, recentemente scoperto, stampato a Roma e noto in meno di una decina di copie al mondo. Si tratta di un libello, probabilmente destinato ai contatti polacchi di Gisleni, che illustra minuziosamente le parti della sua sepoltura e i loro riferimenti, ivi compreso il lungo e allegorico epitaffio. \u00c8 l'unico caso mai registrato dalla critica di sepoltura d'artista corredata di un \"libretto d'istruzioni\", un doppio a stampa, assai diverso da una comune orazione o ragguaglio funebre, che di fatto suggerisce anche un genere letterario seicentesco inedito."}
{"id": "2901172", "revid": "212348", "url": "https://it.wikipedia.org/wiki?curid=2901172", "title": "Coppa dei Campioni d'Africa 1975", "text": "La Coppa dei Campioni d'Africa 1975, 9\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo Hafia FC (Guinea).\nPrimo turno.\n1 partita interrotta sul 2-0 dopo che ASRF Fatima effettu\u00f2 un'invasione di campo per protesta. ASRF Fatima venne squalificata. \n2 Matlama FC, AS Corps Enseignement e Real Banjul ritirate."}
{"id": "2901173", "revid": "729019", "url": "https://it.wikipedia.org/wiki?curid=2901173", "title": "Eighth United States Army", "text": "La 8\u00aa Armata degli Stati Uniti (\"Eighth United States Army\", spesso abbreviato non ufficialmente in EUSA) \u00e8 una grande unit\u00e0 operativa dell'Esercito statunitense che raggruppa tutte le unit\u00e0 combattenti presenti nel territorio della Corea del Sud per cooperare alla difesa di quel paese nel caso di una nuova invasione da parte della Corea del Nord.\nLa 8\u00aa Armata venne originariamente costituita nel giugno 1944 per organizzare le forze americane nel Teatro del Pacifico destinate alla campagna di riconquista delle Filippine e successivamente alla prevista invasione del Giappone.\nSchierata dall'agosto 1945 nel paese del Sol Levante come truppa di occupazione, l'armata intervenne frettolosamente nel luglio 1950 in Corea per cercare di frenare l'improvvisa invasione nord-coreana; dopo sanguinosi e alterni combattimenti durati oltre tre anni, l'8\u00aa Armata rimase quindi, dopo la firma della tregua di Panmunjeom, sul territorio coreano come forza di protezione e sostegno della Corea del Sud, dove rimane ancora oggi."}
{"id": "2901183", "revid": "121758056", "url": "https://it.wikipedia.org/wiki?curid=2901183", "title": "Alvydas Pazdrazdis", "text": ""}
{"id": "2901185", "revid": "212348", "url": "https://it.wikipedia.org/wiki?curid=2901185", "title": "Coppa dei Campioni d'Africa 1976", "text": "La Coppa dei Campioni d'Africa 1975, 9\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dal MC Alger (Algeria).\nPrimo turno.\n1 Okoume FC e ASFAN ritirate.\nSecondo turno.\n1 Al-Merrikh ritirata."}
{"id": "2901195", "revid": "212348", "url": "https://it.wikipedia.org/wiki?curid=2901195", "title": "Coppa dei Campioni d'Africa 1977", "text": "La Coppa dei Campioni d'Africa 1977, 13\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo Hafia FC (Guinea).\nPrimo turno.\n1 Mbabane e AS Temp\u00eate Mocaf ritirate.\nQuarti di Finale.\n1 Lom\u00e9 I qualificata dopo squalifica del Djoliba AC per mancato pagamento dei debiti."}
{"id": "2901200", "revid": "300067", "url": "https://it.wikipedia.org/wiki?curid=2901200", "title": "Darius Dimavi\u010dius", "text": ""}
{"id": "2901201", "revid": "287204", "url": "https://it.wikipedia.org/wiki?curid=2901201", "title": "Darius Dimavicius", "text": ""}
{"id": "2901203", "revid": "1543377", "url": "https://it.wikipedia.org/wiki?curid=2901203", "title": "Invasione del Kuwait", "text": "L'Invasione del Kuwait o Guerra Iraq-Kuwait () \u00e8 stata la guerra combattuta dall'Iraq per invadere il Kuwait. La guerra si \u00e8 conclusa con l'annessione del Kuwait all'Iraq, non riconosciuta dall'ONU. L'Invasione del Kuwait porter\u00e0 alla Guerra del Golfo nel 1991.\nCause del conflitto.\nIl Kuwait fu un ottimo alleato dell'Iraq durante la guerra Iran-Iraq poich\u00e9 possedeva il pi\u00f9 importante porto del golfo Persico, dopo che quello di Bassora venne distrutto nei combattimenti. Tuttavia, a guerra conclusa, le relazioni tra i due paesi crollarono a causa di ragioni economiche e diplomatiche che culminarono nell'invasione irachena del Kuwait.\nDisputa sul debito finanziario.\nIl Kuwait finanzi\u00f2 pesantemente l'Iraq durante la guerra con l'Iran, inimicandosi cos\u00ec la nazione persiana. Quest'ultima colp\u00ec pi\u00f9 volte i depositi di carburante nel 1984 e il personale dell'isola di Bubiyan nel 1988.\nAlla fine della guerra tra Iraq ed Iran, gli iracheni non erano nella posizione finanziaria di ripagare i 14 miliardi di dollari che il governo del Kuwait aveva prestato loro; non potendo quindi ripagare il debito, gli iracheni diedero il via all'invasione. L'Iraq afferm\u00f2 che la guerra era cominciata per prevenire l'ascesa dell'influenza persiana nel Mondo arabo. Tuttavia, la riluttanza kuwaitiana a condonare il debito port\u00f2 all'attrito tra i due paesi arabi. Alla fine del 1989, furono organizzati diversi incontri ufficiali tra i leader dei due paesi, ma non si riusc\u00ec a trovare un accordo.\nGuerra economica e perforazioni petrolifere.\nNel 1988 il Ministro del Petrolio iracheno Issam al-Chalabi protest\u00f2 contro l'ulteriore riduzione della quota di produzione del petrolio ai membri dell'OPEC, a causa del surplus di produzione degli anni ottanta. Chalabi afferm\u00f2 che se il prezzo del petrolio fosse cresciuto gli introiti dell'Iraq sarebbero aumentati e il paese sarebbe stato in grado di pagare il debito di 60 miliardi di dollari. Tuttavia, a causa della propria industria petrolifera, il Kuwait fece poco riferimento al prezzo del petrolio greggio e, nel 1989, richiese il permesso all'OPEC di incrementare la propria produzione totale di petrolio del 50%, fino a un milione e trecentocinquantamila barili al giorno. Per la maggior parte degli anni '80 il Kuwait produsse molto pi\u00f9 petrolio di quanto fosse consentito dall'OPEC e questo evit\u00f2 un aumento del prezzo del greggio.\nUna mancanza di consenso tra i membri dell'ente internazionale min\u00f2 i tentativi iracheni di porre fine al surplus kuwaitiano e di riprendersi dalla guerra. Secondo l'ex-Ministro degli Esteri iracheno, Tareq Aziz, \"ogni dollaro in meno sul prezzo di un barile di petrolio causava un miliardo di dollari in pi\u00f9 di rendita innescando una forte crisi finanziaria a Baghdad.\" Si stima che tra il 1985 e il 1989, gli iracheni persero 14 miliardi di dollari all'anno a causa della strategia adottata dal prezzo del petrolio kuwaitiano. Il rifiuto del Kuwait di diminuire la produzione di petrolio venne visto dall'Iraq come un atto d'aggressione nei suoi confronti.\nLe crescenti tensioni tra le due nazioni furono ulteriormente aggravate quando l'Iraq afferm\u00f2 che il Kuwait stava perforando lungo il confine nella regione della Rumaila attingendo ai giacimenti dell'Iraq stesso. La disputa sulla regione nacque gi\u00e0 nel 1960, quando una dichiarazione della Lega araba stabil\u00ec che il confine tra i due paesi fosse a circa 3\u00a0km a nord del confine pi\u00f9 meridionale della Rumaila. Durante la guerra Iraq-Iran, le perforazioni irachene nella regione diminuirono mentre crebbero le operazioni di trivellamento del Kuwait.\nNel 1989, l'Iraq accus\u00f2 il Kuwait di usare \"tecniche di perforazioni avanzate\" trasversali per estrarre petrolio dalla loro parte della Rumaila. Gli iracheni stimarono che 2,4 miliardi di dollari di petrolio, che sarebbero dovuti finire nelle casse dell'Iraq, furono \"rubati\" dal Kuwait, chiedendo poi un rimborso. Il Kuwait ribatt\u00e9 che le accuse erano false e che si trattava di una scusa adottata dagli iracheni per giustificare azioni militari contro di loro. Diverse imprese straniere che lavoravano in Rumaila confermarono che si trattava di una \"cortina di fumo per mascherare le intenzioni pi\u00f9 ambiziose dell'Iraq\".\nIl 25 luglio 1990, solo pochi giorni prima dell'invasione irachena, l'OPEC comunic\u00f2 che il Kuwait e gli Emirati Arabi Uniti si erano accordati per limitare la produzione giornaliera ad un milione e mezzo di barili, decretando potenzialmente una divergenza tra la politica petrolifera del Kuwait e dell'Iraq. All'epoca, pi\u00f9 di 100 000 soldati iracheni erano dispiegati lungo il confine tra Iraq e Kuwait ed alcuni ufficiali americani indicarono un lieve calo delle tensioni nonostante le decisioni dell'OPEC.\nPretese egemoniche irachene.\nGli iracheni non affermarono mai di aver invaso il Kuwait per prendere il controllo delle riserve petrolifere, ma di averlo fatto perch\u00e9 consideravano il Kuwait come parte dell'Iraq, separatosi a causa dell'imperialismo britannico. Dopo la firma della Convenzione anglo-ottomana del 1913, il Regno Unito strapp\u00f2 il Kuwait all'Impero ottomano. Il governo iracheno afferm\u00f2 inoltre che l'Emiro del Kuwait era una figura molto impopolare. Rovesciando l'Emiro, l'Iraq dichiar\u00f2 di voler garantire una estesa libert\u00e0 politica ed economica ai kuwaitiani.\nIl Kuwait fu quindi tolto al Governatorato ottomano di Basra. Anche se la famiglia reale al-Sabah aveva concluso un accordo con i britannici per la gestione degli affari esteri nel 1899, non aveva mai cercato la secessione dall'Impero ottomano. Per questa ragione, i confini con la provincia di Basra non furono mai ben definiti e riconosciuti. Oltretutto, gli iracheni sentenziarono che l'Alto Commissariato Britannico \"disegn\u00f2 i confini impedendo deliberatamente all'Iraq l'accesso all'oceano in modo che l'eventuale futuro governo iracheno non avrebbe potuto minacciare il dominio britannico del golfo\".\nScontri diplomatici.\nI postumi della guerra Iran-Iraq, la disputa sulla Rumaila e le deteriorate relazioni diplomatiche tra Iraq e Kuwait innescarono diversi scontri diplomatici tra i due paesi durante i vari summit regionali e del Consiglio di cooperazione del Golfo.\nRelazioni Iraq-Stati Uniti.\nIl 25 luglio 1990 l'ambasciatrice statunitense in Iraq, April Glaspie, chiese all'Alto Comando iracheno di dare spiegazione in merito alle operazioni militari in atto, incluso il massiccio raggruppamento di truppe vicino al confine con il Kuwait. L'ambasciatrice dichiar\u00f2 al suo interlocutore iracheno che Washington, \"ispirato da un sentimento di fratellanza e non di confronto, non ha un'opinione\" sul disaccordo tra Kuwait ed Iraq affermando che \"noi non abbiamo un'opinione sui conflitti tra arabi.\" Glaspie inoltre confid\u00f2 a Saddam Hussein che gli Stati Uniti non intendevano \"cominciare una guerra economica contro l'Iraq\". Questa affermazione potrebbe aver spinto Saddam a credere di aver ricevuto un'implicita luce verde dagli Stati Uniti per invadere il Kuwait.\nSecondo il professor Richard E. Rubenstein, all'ambasciatrice Glaspie fu in seguito chiesto da una giornalista britannica perch\u00e9 avesse pronunciato quella frase e lei rispose che \"noi non pensavamo sarebbe arrivato a tanto\", riferendosi all'invasione e all'annessione del Kuwait. Anche se non furono poste ulteriori questioni, si potrebbe pensare che gli Stati Uniti ritenessero, nel luglio 1990, che Saddam Hussein fosse interessato solo a far condonare il debito iracheno con il Kuwait e di diminuirne la produzione di petrolio.\nInvasione.\nIl 2 agosto 1990, alle ore 02:00, ora locale, l'Iraq lanci\u00f2 l'invasione del Kuwait con le sue quattro unit\u00e0 d'\u00e9lite della Guardia Repubblicana: la 1\u00aa Divisione Corazzata \"Hammurabi\", la 2\u00aa Divisione Corazzata \"Medinah\", la 3\u00aa Divisione Meccanizzata \"Tawalkalna\" e la 4\u00aa Divisione Motorizzata \"Nabucodonosor\". Le operazioni principali furono condotte da Commando nella battaglia del Dasman Palace.\nA supporto di queste unit\u00e0, l'Esercito iracheno dispieg\u00f2 uno squadrone di elicotteri da guerra Mil Mi-24 e diverse unit\u00e0 da trasporto di Mil Mi-8 e Mil Mi-17, come pure uno squadrone di Bell 412. La principale missione degli elicotteri fu il trasporto dei Commando iracheni fino a Kuwait City ed in seguito il supporto all'avanzata delle truppe di terra. L'Aviazione irachena possedeva almeno due squadroni di Sukhoi Su-22, uno di Su-25, uno di Mirage F1 e due di cacciabombardieri MiG-23. L'obiettivo principale dell'aviazione era di stabilire la superiorit\u00e0 aerea attraverso un limitato numero di raid sulle basi della Forza Aerea kuwaitiana, le cui unit\u00e0 consistevano principalmente di Mirage F1 e A-4 Skyhawk. Tuttavia, furono colpiti anche degli obiettivi a Kuwait City.\nIl Kuwait non aveva allertato le proprie Forze Armate che, in tal modo, furono colte di sorpresa. La prima indicazione dell'avanzata delle forze irachene fu segnalata da un aerostato radar che identific\u00f2 una colonna di corazzati iracheni in movimento verso sud. I militari del Kuwait si opposero come poterono, ma si trovavano in pesante inferiorit\u00e0 numerica. Sul fronte centrale, la 35\u00aa Brigata kuwaitiana dispieg\u00f2 un battaglione di carri Chieftain, alcuni mezzi BMP e una batteria d'artiglieria, che si opposero agli iracheni nella battaglia dei Ponti, presso Jahrah. A sud, la 15\u00aa Brigata Corazzata si mosse immediatamente per evacuare le sue forze in Arabia Saudita e della limitata Marina kuwaitiana, due motocannoniere missilistiche riuscirono ad evitare di essere catturate o distrutte.\nL'Aviazione del Kuwait fu attaccata, e nei cieli di Kuwait City venne combattuta una battaglia tra le forze aree irakene e quelle kuwaitiane, che subirono gravi perdite. Approssimativamente, il 20% di queste ultime venne distrutto o catturato, mentre il restante 80% degli effettivi si rifugi\u00f2 in Arabia Saudita e Bahrain. Anche se, nella seguente invasione della Coalizione internazionale, l'Aviazione Libera kuwaitiana non partecip\u00f2 agli scontri, venne impiegata nei pattugliamento lungo il confine tra Arabia Saudita e Yemen, quest'ultimo considerato una minaccia potenziale a causa di un'alleanza con l'Iraq.\nLe truppe irachene attaccarono il Dasman Palace, la residenza reale, nella battaglia che ne prende il nome. La Guardia dell'Emiro del Kuwait, supportata dalla polizia locale e da alcuni carri M-84, riusc\u00ec a respingere un assalto aviotrasportato dei Commando iracheni, ma dovette cedere quando il palazzo, situato lungo la costa, venne attaccato da un'unit\u00e0 di Marines iracheni.\nL'Emiro del Kuwait, Jabir III, era gi\u00e0 esfiltrato in Arabia Saudita. Il suo fratellastro pi\u00f9 giovane, lo sceicco Fahad, venne ucciso dalle forze irachene mentre combatteva per difendere il Palazzo; il suo corpo venne poi legato sulla parte anteriore di un carro e portato via come trofeo, secondo la testimonianza di un militare iracheno che disert\u00f2 dopo l'assalto.\nVerso la fine del primo giorno di guerra, rimanevano solo delle piccole sacche di resistenza nel paese. Il 3 agosto, le ultime unit\u00e0 militari stavano ancora disperatamente combattendo negli ultimi punti difendibili fino all'esaurimento di munizioni o alla morte. La base aerea Ali al-Salim era l'unica base ancora libera e l'aviazione kuwaitiana la riforniva con un ponte aereo dall'Arabia Saudita. Tuttavia, la notte seguente, la base venne occupata dalle forze irachene.\nA quel punto era solo questione di tempo perch\u00e9 le forze militari del Kuwait venissero sconfitte o si ritirassero oltre il confine.\nConseguenze.\nDopo la vittoria decisiva irachena, Saddam Hussein nomin\u00f2 Alaa Hussein Ali Primo Ministro della nuova Repubblica del Kuwait e Ali Hassan al-Majid Governatore del Kuwait. La famiglia reale ed il governo, in esilio, iniziarono una campagna internazionale per persuadere altre nazioni a far pressione sull'Iraq affinch\u00e9 si ritirasse dal Kuwait. Il Consiglio di Sicurezza delle Nazioni Unite deliber\u00f2 12 risoluzioni chiedendo l'immediato ritiro delle forze irachene dal Kuwait, senza esito positivo.\nIn seguito alla guerra tra Iraq e Kuwait, circa met\u00e0 della popolazione kuwaitiana, 400\u00a0000 persone e tutti gli stranieri lasciarono il paese. Pi\u00f9 di 150.000 indiani che vivevano in Kuwait vennero fatti evacuare in aereo dal loro governo in una settimana.\nDurante i sette mesi di occupazione irachena, le forze di Saddam Hussein saccheggiarono le enormi ricchezze del Kuwait e si resero responsabili di numerose violazioni dei diritti umani: circa 600 kuwaitiani furono catturati dagli iracheni e di loro non si seppe pi\u00f9 nulla. Uno studio del 2005 rivel\u00f2 che l'occupazione irachena ebbe un impatto negativo, a lungo termine, per la salute del popolo del Kuwait.\nCondanna internazionale e Guerra del Golfo.\nL'invasione e l'occupazione del Kuwait vennero condannate all'unanimit\u00e0 dalle maggior potenze mondiali. Anche paesi tradizionalmente vicini all'Iraq, come Francia e India, chiesero l'immediato ritiro delle truppe irachene dal Kuwait. Diversi paesi, inclusa l'Unione Sovietica e la Cina, posero un embargo armato sull'Iraq. I membri della NATO furono particolarmente critici verso gli iracheni e, alla fine del 1990, gli Stati Uniti inviarono un ultimatum all'Iraq chiedendo di ritirare le truppe minacciando la guerra.\nIl 3 agosto 1990 il Consiglio di Sicurezza dell'ONU approv\u00f2 la Risoluzione 660 che condannava l'invasione irachena del Kuwait, chiedendo il ritiro incondizionato di tutte le forze dell'Iraq dispiegate in Kuwait. Dopo una serie di negoziati falliti, la Coalizione dell'ONU, guidata dagli Stati Uniti, lanci\u00f2 un massiccio assalto militare in Iraq e contro le forze irachene nel Kuwait, a met\u00e0 gennaio 1991. Entro il 16 gennaio, gli aerei della Coalizione colpirono diverse basi militari distruggendo le forze aeree irachene. Le ostilit\u00e0 continuarono fino a fine febbraio e il 25 di quel mese il Kuwait fu ufficialmente liberato dall'Iraq. Il 15 marzo 1991 l'emiro del Kuwait ritorn\u00f2 in patria dopo otto mesi di esilio. Durante l'occupazione irachena, circa 1.000 civili kuwaitiani furono uccisi e pi\u00f9 di 400.000 residenti lasciarono il paese.\nPost Guerra del Golfo.\nNel dicembre 2002 Saddam Hussein si scus\u00f2 ufficialmente per l'invasione del Kuwait, poco tempo prima di essere deposto in seguito alla seconda guerra del Golfo. Due anni dopo, anche la leadership palestinese si scus\u00f2 per il supporto dato a Saddam in tempo di guerra. Il presidente yemenita Ali Abdullah Saleh, alleato storico dell'Iraq, sostenne l'invasione del Kuwait; per tale motivo, a guerra finita, il governo kuwaitiano deport\u00f2 in massa tutti gli yemeniti presenti nel paese."}
{"id": "2901209", "revid": "212348", "url": "https://it.wikipedia.org/wiki?curid=2901209", "title": "Coppa dei Campioni d'Africa 1978", "text": "La Coppa dei Campioni d'Africa 1978, 14\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo Canon Yaound\u00e9 (Camerun).\nPrimo turno.\n1 Corps Enseignant ritirata dopo andata.\nSecondo turno.\n1 Olympic Football Club de Niamey e Al-Ahly ritirate."}
{"id": "2901213", "revid": "729019", "url": "https://it.wikipedia.org/wiki?curid=2901213", "title": "Samsung Mobile 500", "text": "La Samsung Mobile 500 \u00e8 una gara della NASCAR Sprint Cup Series che \u00e8 svolta annualmente al Texas Motor Speedway situato vicino a Fort Worth, Texas negli USA. Anche se viene descritta come una 500 miglia, la gara, in realt\u00e0, \u00e8 di 501. Ci sono stati 12 differenti vincitori nelle prime 12 gare. Jeff Burton, il vincitore dell'edizione del 2007 ha rotto questo particolare record vincendo per la seconda volta dopo quella del 1997.\nLa denominazione \"Samsung Mobile 500\" \u00e8 in vigore dall'edizione del 2010, precedentemente ha avuto le denominazioni di Samsung 500, Samsung / RadioShack 500, Harrah's 500, DirecTV 500, Primestar 500, Texas 500 e Interstate Batteries 500\nAlbo d'oro.\n(1) - Gara posticipata al luned\u00ec per pioggia.\n(2) - Gara estesa a 339 giri / 508.5 miglia per il Green-white-checker finish."}
{"id": "2901214", "revid": "85053", "url": "https://it.wikipedia.org/wiki?curid=2901214", "title": "Operazione Wacht am Rhein", "text": ""}
{"id": "2901219", "revid": "212348", "url": "https://it.wikipedia.org/wiki?curid=2901219", "title": "Coppa dei Campioni d'Africa 1979", "text": "La Coppa dei Campioni d'Africa 1978, 14\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo Union Douala (Camerun).\nPrimo turno.\n1 Simba FC non si present\u00f2 al ritorno.\n2 Bata Bullets ritirata.\n3 entrambe ritirate; il Matlama FC di conseguenza si qualific\u00f2 direttamente ai quarti.\nSecondo turno.\n1 Ogaden Anbassa ritirata.\nQuarti di Finale.\n1CS Imana qualificato a tavolino."}
{"id": "2901220", "revid": "701660", "url": "https://it.wikipedia.org/wiki?curid=2901220", "title": "PlayStation Network Card", "text": "La PlayStation Network Card \u00e8 una carta prepagata utilizzata per acquistare contenuti PS3, PS4, PSP e PlayStation Vita all'interno del PlayStation Store. \u00c8 disponibile in tagli da 20.00 \u20ac, 35.00 \u20ac, 50.00 \u20ac e costituisce un'alternativa alle transazioni con carta di credito, nonch\u00e9 un modo semplice per aggiungere fondi al portafoglio PlayStation Network.\nLe Card sono acquistabili nei rivenditori autorizzati (es. GameStop, MediaWorld, ecc.) e utilizzano un codice segreto a 12 cifre.\nNon funzionano fino al momento dell'attivazione, che accade nel momento dell'acquisto. Se inutilizzate per 12 mesi, finiscono col disattivarsi perdendo cos\u00ec il loro valore commerciale. I codici sono formati da numeri e lettere maiuscole."}
{"id": "2901221", "revid": "71433", "url": "https://it.wikipedia.org/wiki?curid=2901221", "title": "Torino GLBT Film Festival", "text": ""}
{"id": "2901222", "revid": "212348", "url": "https://it.wikipedia.org/wiki?curid=2901222", "title": "Coppa dei Campioni d'Africa 1980", "text": "La Coppa dei Campioni d'Africa 1980, 16\u00aa edizione del massimo torneo calcistico annuale organizzato dalla CAF e riservato a squadre di club africane, venne vinta dallo Canon Yaound\u00e9 (Camerun).\nPrimo turno.\n1 Uganda Commercial Bank e Limbe Leaf Wonderers ritirate."}
{"id": "2901230", "revid": "256896", "url": "https://it.wikipedia.org/wiki?curid=2901230", "title": "Minist\u00e8re de la D\u00e9fense", "text": ""}
{"id": "2901233", "revid": "181699", "url": "https://it.wikipedia.org/wiki?curid=2901233", "title": "Casa Cervi", "text": "La casa Cervi \u00e8 un museo ricavato nella casa colonica abitata dai fratelli Cervi. Si trova in provincia di Reggio Emilia, per la precisione nel comune di Gattatico, in localit\u00e0 \"Campi Rossi\".\nStoria.\nLa casa, a dal centro abitato di Gattatico, fu abitata a partire dal 1934 dalla famiglia Cervi, che qui conduceva in affitto un podere agricolo. Col passare del tempo i Cervi modernizzarono e inventarono oggetti per l'agricoltura e per i 20 ettari di terra che coltivavano. Vi sono tuttora conservati il primo trattore Balilla comprato da Aldo Cervi, su cui \u00e8 appoggiato un mappamondo, le licenze di tutti i sette fratelli, oggetti rurali appartenenti alla famiglia, libri, divise e altre testimonianze scritte appositamente conservate. Una sezione virtuale con filmati e ricostruzioni permette di scoprire la storia della famiglia e dell'eccidio.\nLa fondazione.\nLa Casa - Museo Cervi \u00e8 parte, insieme alla Biblioteca Archivio Emilio Sereni e al Parco agroambientale, dell'Istituto Alcide Cervi di Campegine, fondato il 24 aprile del 1972, il giorno antecedente la ricorrenza della liberazione italiana dalla dittatura nazi-fascista. La fondazione dell'Istituto si deve alle attivit\u00e0 svolte dalla figura di Alcide Cervi (1875-1970), padre dei 7 fratelli, denominato poi nel corso degli anni dalla TV e dai giornali, \"Pap\u00e0 Cervi\". Due anni dopo la dipartita di Alcide Cervi, l'ente \"Alleanza nazionale dei contadini\" (divenuta in seguito Confederazione italiana degli agricoltori) assieme all'Anpi di Reggio Emilia e il comune di Gattatico, porter\u00e0 avanti il progetto di aprire l'istituzione museale, presso la residenza della famiglia Cervi.\nLo scopo.\nScopo principale dell'istituzione \u00e8 tramandare la memoria storica sui valori della resistenza in Italia, dell'antifascismo e tutelare la \"Costituzione italiana\".\nLa Pastasciutta antifascista.\n\u00c8 una rievocazione storica che si tiene il giorno dell'arresto di Mussolini, avvenuto il 25 luglio del 1943 in ricordo della pastasciutta che i Cervi offrirono a tutto il paese, distribuendola in piazza a Campegine per l\u2019occasione.\nFestival Teatrale di Resistenza.\nOgni anno l'Istituto Cervi organizza il Festival Teatrale di Resistenza riservato a spettacoli a tematica civile che riescano a declinare anche al giorno d'oggi il significato della parola \"Resistenza\". Al termine del festival viene assegnato il Premio Teatro e Memoria. Per tradizione la premiazione avviene il 25 luglio durante la Pastasciutta antifascista. Tra i vincitori delle ultime edizioni la Piccola Compagnia Dammacco con lo spettacolo Esilio, La Confraternita del Chianti / Dramma Italiano di Fiume con lo spettacolo Esodo e Kuziba Teatro con L'estranea di Casa."}
{"id": "2901236", "revid": "287204", "url": "https://it.wikipedia.org/wiki?curid=2901236", "title": "USS George Washington (CVN-73)", "text": "La USS \"George Washington\" (CVN-73) \u00e8 una portaerei a propulsione nucleare della U.S. Navy, la sesta in ordine di costruzione della classe Nimitz. \u00c8 intitolata a George Washington, primo Presidente degli Stati Uniti, ed \u00e8 la quarta unit\u00e0 della U.S. Navy a portare il suo nome.\nCome le altre portaerei nucleari della sua classe, la \"USS George Washington\" \u00e8 lunga 333 metri ed ha un dislocamento a pieno carico di 99.000 t. Il ponte di volo ha un'area di 18.000 m\u00b2, circa 2,5 volte quella di un campo di calcio. Pu\u00f2 imbarcare fino a 80 velivoli ad ala fissa o rotante ed \u00e8 spinta da due reattori nucleari Westinghouse A4W. Le quattro eliche, ciascuna del peso di 30 tonnellate, possono imprimere alla nave una velocit\u00e0 di oltre 30 nodi (56\u00a0km/h). In piena operativit\u00e0 ha un equipaggio di 5.680 persone (3.200 marinai + 2.480 aviatori).\nDal settembre 2008 la sua base di appoggio (Home Port) \u00e8 la Yokosuka Naval Base, in Giappone. \u00c8 l'unica portaerei della U.S. Navy ad avere la base permanente fuori degli Stati Uniti.\nCostruzione.\nIl Dipartimento della Difesa degli Stati Uniti decise la sua costruzione il 27 dicembre 1974 e la nave fu impostata in agosto 1986 nei cantieri navali Newport News Shipbuilding in Virginia. Il varo avvenne il 21 luglio 1990, madrina della cerimonia era la \"First Lady\" Barbara Bush, moglie del presidente George H. W. Bush. Entr\u00f2 in servizio con la marina degli Stati Uniti il 4 luglio 1992 e fece il viaggio inaugurale nel 1994, in occasione del 50\u00ba anniversario dello sbarco in Normandia.\nDati storici principali.\nNel 1996 la \"Washington\" ospita a bordo, nell'Adriatico, la \"Joint Military Commission\", composta dai capi militari delle fazioni belligeranti nella guerra di Bosnia. Nello stesso anno partecipa nel golfo Persico all'attuazione della \"No-fly zone\" nel sud dell'Iraq durante l'Operazione Southern Watch.\nNella terza missione operativa, da ottobre 1997 ad aprile 1998, \u00e8 ancora nel golfo Persico come principale unit\u00e0 delle forze navali americane, presidiando l'area con l'intento di costringere l'Iraq ad accettare le ispezioni dell'ONU sul suo territorio.\nDa giugno a dicembre del 2000 la \"Washington\" \u00e8 di nuovo impiegata nel golfo Persico, dove partecipa all'operazione Southern Watch con oltre 8.000 voli del suo stormo aereo imbarcato.\nIn agosto-settembre 2001 la portaerei partecipa ad un'esercitazione aeronavale al largo delle coste della Virginia, ma il mattino dell'11 settembre, in seguito agli attacchi terroristici dell'11 settembre, riceve l'ordine di fare rotta verso New York, dove arriva il giorno dopo, per pattugliare i cieli con i suoi aerei in cooperazione con il NORAD. Rimane nell'area alcuni giorni, poi torna alla sua base di appoggio, la Naval Station Norfolk in Virginia.\nIn giugno 2002 la \"USS George Washington\" e il suo gruppo navale partecipano alla operazione Enduring Freedom in Iraq.\nIn gennaio 2005 la \"George Washington\" viene messa a secco nel cantiere navale di Newport News per lavori di manutenzione e ammodernamento periodici gi\u00e0 programmati (\"Planned Incremental Availability\"). Tra i numerosi lavori effettuati, la sostituzione di quattro deflettori degli scarichi dei jet con nuovi modelli, in grado di resistere al calore emesso durante la postcombustione dai nuovi caccia multiruolo F/A-18 Super Hornet. La nave torna alla sua base di appoggio il 17 dicembre 2005.\nIn aprile 2008 la portaerei e lo stormo aereo imbarcato CVW-17 (\"Carrier Air Wing Seventeen\") lasciano la base di Norfolk per raggiungere la base navale di Yokosuka in Giappone, dove \u00e8 stato deciso che rester\u00e0 permanentemente. Durante il viaggio la portaerei partecipa ad un'esercitazione con la marina del Brasile e dell'Argentina nell'ambito del programma \"Partnership of the Americas\". Il 22 aprile la \"Washington\" fa scalo per la prima volta a Rio de Janeiro. Un mese dopo si sviluppa un grande incendio a bordo della nave, che la costringe a ritardare di diversi mesi l'arrivo in Giappone. Dopo aver doppiato capo Horn la portaerei fa rotta verso la base navale di San Diego per riparazioni. Viene accertato che i danni subiti sono pi\u00f9 gravi del previsto e la nave dovr\u00e0 rimanere ferma almeno fino ad agosto. Il costo delle riparazioni \u00e8 stato stimato in 70 milioni di dollari.\nIl 21 agosto la \"George Washington\" e il suo gruppo di battaglia CVW-5 (\"Carrier Air Wing Five\") fanno rotta verso il Giappone e arrivano a Yokosuka il 25 settembre. Alcune centinaia di manifestanti anti-nucleari inscenano una protesta nei pressi della base.\nIn risposta al bombardamento di Yeonpyeong del 21 novembre 2010 da parte della Corea del Nord, a partire dal 28 novembre la USS George Washington ed altre unit\u00e0 della Settima Flotta partecipano a manovre aeronavali nel Mar Giallo, circa 110\u00a0km a sud della frontiera tra le due Coree.\nGruppo aeronavale.\nLa portaerei \"Washington\" fa parte del gruppo aeronavale \"Task Force 70\" (CTF-70), facente parte a sua volta della \"Battle Force Seventh Fleet\". \u00c8 la nave ammiraglia della CTF-70 ed \u00e8 sede del comando del \"Destroyer Squadron 15\" (DESRON-15), un gruppo di navi di supporto logistico che accompagnano la \"Washington\" durante gli spostamenti, le esercitazioni e le operazioni belliche.\nNegli anni 2000 il parco aereo della \"Washington\" \u00e8 costituito da circa 78 velivoli.\nLa nave trasporta attualmente il \"Carrier Air Wing 5\" (CVW-5), composto dalle seguenti squadriglie:\nIl gruppo navale DESRON-15 \u00e8 composto dalle seguenti unit\u00e0:"}
{"id": "2901238", "revid": "203463", "url": "https://it.wikipedia.org/wiki?curid=2901238", "title": "USS Harry S. Truman (CVN-75)", "text": "La USS \"Harry S. Truman\" (CVN-75) \u00e8 una portaerei a propulsione nucleare della U.S. Navy, l'ottava per costruzione della classe Nimitz. \u00c8 intitolata al 33\u00ba presidente degli Stati Uniti, Harry S. Truman.\nCome le altre portaerei della classe Nimitz, pu\u00f2 ospitare a pieno regime fino a persone ( marinai + avieri). Pu\u00f2 imbarcare fino a 90 velivoli ad ala fissa o rotante, tra cui 4 squadriglie di caccia F/A-18 Hornet, una squadriglia di aerei EA-6B Prowler per la guerra elettronica, una squadriglia di aerei Grumman E-2 Hawkeye con compiti di sorveglianza aerea, alcuni aerei da trasporto logistico Grumman C-2 Greyhound e alcuni elicotteri SH-60 Seahawk.\nLa sua base di appoggio (\"Home Port\") \u00e8 la Naval Station Norfolk, in Virginia.\nAlla cerimonia di consegna alla U.S. Navy (\"Commissioning\"), il 25 luglio 1998, erano presenti il presidente Bill Clinton, il rappresentante del Missouri (lo stato natale di Truman) Ike Skelton, il segretario alla difesa William Cohen e il segretario della marina John H. Dalton. \nMissioni operative.\nLa \"Harry S. Truman\" ha partecipato a diverse missioni nel Golfo Persico, tra cui le operazioni Joint Endeavor, Deny Flight, Southern Watch, Enduring Freedom e Iraqi Freedom.\nNella prima met\u00e0 del 2016, nell'ambito dell'Operazione Inherent Resolve, la \"Harry S. Truman\", al comando del gruppo da battaglia Carrier Group 8, ha partecipato per otto mesi dal Mediterraneo orientale ad operazioni militari contro l'ISIL.\nDal giugno 2019 al luglio 2021 ne \u00e8 stato comandante il capitano Kavon Hakimzadeh, nato in Texas da padre iraniano e madre americana. \nDal dicembre 2019 la \"Harry S. Truman\" \u00e8 in servizio attivo con la Quinta Flotta nel Golfo Persico."}
{"id": "2901239", "revid": "1305772", "url": "https://it.wikipedia.org/wiki?curid=2901239", "title": "Hard Day", "text": "Hard Day \u00e8 una canzone del cantante inglese George Michael, estratto come singolo promozionale dall'album \"Faith\", solo per il mercato statunitense.\n\"Hard Day\", scritto e prodotto da George Michael, \u00e8 stato pubblicato in America il 30 ottobre 1987. Del singolo non \u00e8 stato realizzato nessun videoclip.\nTracce.\nPromotional 2-track 12\" Vinyl (USA) "}
{"id": "2901240", "revid": "339392", "url": "https://it.wikipedia.org/wiki?curid=2901240", "title": "USS Harry S. Truman (CVN 75)", "text": ""}
{"id": "2901241", "revid": "324090", "url": "https://it.wikipedia.org/wiki?curid=2901241", "title": "Lumos", "text": "Lumos, precedentemente conosciuto come Children's High Level Group (CHLG) \u00e8 un'associazione fondata dalla scrittrice inglese J. K. Rowling e dalla baronessa Emma Nicholson di Winterbourne (membro del Parlamento Europeo), che si occupa di difendere e promuovere i diritti dei bambini e di migliorare la qualit\u00e0 della vita dei ragazzi pi\u00f9 disagiati.\nQuesta associazione lavora in stati dell'Europa dell'Est, come la Repubblica Ceca o la Bulgaria e opera, oltre che sul territorio con servizi specializzati, con l'aiuto dei governi, delle istituzioni statali, con la societ\u00e0 civile e con organizzazioni di volontariato anche nei paesi in via di sviluppo come in Sudafrica\nInoltre, il Lumos ha come scopo la piena attuazione della Convenzione internazionale sui diritti dell'infanzia delle Nazioni Unite in tutta Europa e in tutto il mondo e di porre fine all'utilizzo di istituti di vaste dimensioni, promuovendo soluzioni che concedano ai bambini la vita in famiglia o in piccole comunit\u00e0.\nL'associazione viene inoltre promossa attraverso la vendita del libro \"Le fiabe di Beda il Bardo\" della cofondatrice Rowling, che ha deciso di donare i diritti d'autore (24% dei proventi) alla causa."}
{"id": "2901243", "revid": "363629", "url": "https://it.wikipedia.org/wiki?curid=2901243", "title": "Guardia Repubblicana", "text": ""}
{"id": "2901253", "revid": "599013", "url": "https://it.wikipedia.org/wiki?curid=2901253", "title": "Giuseppe Bressani", "text": "Carriera.\nGioca una stagione in Serie A con la maglia dell'Udinese (1979-1980, 16 presenze e un gol). Si distingue come bomber soprattutto in Serie C."}
{"id": "2901257", "revid": "260676", "url": "https://it.wikipedia.org/wiki?curid=2901257", "title": "Pelo pubico", "text": "Il pelo pubico \u00e8 il pelo che cresce sul pube e, in alcuni casi, anche all'interno delle cosce. \nSebbene una sottile peluria sia presente sul pube sin dall'infanzia (la cosiddetta \"lanugine\"), con \"pelo pubico\" s'intende solitamente quello che comincia a crescere con la pubert\u00e0.\nCrescita e distribuzione del pelo pubico.\nPrima della pubert\u00e0, l'area genitale di maschi e femmine \u00e8 coperta da una peluria definita \"stage 1\" nella scala di Tanner. Con l'inizio della pubert\u00e0, aumenta la produzione corporea di ormoni sessuali noti come androgeni: in risposta a questo stimolo ormonale, la pelle dell'area genitale si ricopre di peli pi\u00f9 lunghi e resistenti.\nNei maschi, i primi peli pubici compaiono sullo scroto e alla base del pene (\"stage 2\"). Nel giro di 1 anno circa, i peli aumentano significativamente (\"stage 3\"); dopo 3 o 4 anni il pelo ricopre l'intero pube e diventa pi\u00f9 scuro e resistente (\"stage 4\"); dopo 5 anni il pelo si estende anche all'interno delle cosce e sull'addome, verso l'ombelico (\"stage 5\").\nLa comparsa del pelo pubico \u00e8 indipendente dal processo di maturazione di testicoli e ovaie, che porta alla maturit\u00e0 sessuale e alla fertilit\u00e0. Quindi il pelo pubico pu\u00f2 svilupparsi anche quando testicoli e ovaie non hanno raggiunto la piena funzionalit\u00e0.\nIl pelo pubico pu\u00f2 avere un colore diverso da quello dei capelli: spesso \u00e8 pi\u00f9 scuro e in molti individui \u00e8 simile al colore delle sopracciglia. In alcuni soggetti, il pelo pubico cresce fitto e consiste di peli spessi, in altri soggetti il pelo \u00e8 pi\u00f9 fine e rado; queste variazioni compaiono in entrambi i sessi e dipendono anche dall'etnia di appartenenza.\nLe forme che pu\u00f2 assumere il pelo pubico sono diverse a seconda del sesso: in molte donne la forma \u00e8 triangolare e il pelo ricopre l'area nota come monte di Venere. In molti uomini, invece, il pelo tende a svilupparsi verso l'alto, sull'addome. Come nel caso delle ascelle, il pelo pubico \u00e8 associato alla presenza di ghiandole sebacee nell'area genitale.\nFunzioni.\nCi sono diverse teorie per spiegare la presenza del pelo pubico nel corpo umano:\nCultura.\nArte.\nNell'arte dell'antico Egitto, il pelo pubico femminile veniva indicato con triangoli colorati.\nDurante il periodo classico e il Medioevo, l'arte ha ampiamente evitato di rappresentare questa parte del corpo (anche se ogni tanto il pelo pubico maschile veniva rappresentato, anche se in forma stilizzate, come nel caso dell'arte della Grecia classica). Lo stesso si pu\u00f2 dire per l'arte indiana.\nNel XVI secolo, Michelangelo scolp\u00ec il pelo pubico nella statua del David, ma si trattava di un soggetto di sesso maschile. Per trovare una rappresentazione del pelo pubico femminile ci si deve spostare in nord Europa in pieno Rinascimento.\nNel XVII secolo, il pelo pubico femminile appare in opere pornografiche (come quelle di Agostino Carracci). Verso la fine del XVIII secolo, in Giappone, il pelo pubico femminile viene largamente rappresentato nella pittura erotica. Prima del XX secolo comunque, in occidente, le donne verranno solitamente rappresentate senza pelo e, spesso, addirittura senza vulva.\nMary Lutyens, biografa dell'artista e critico John Ruskin, sostiene che quest'ultimo chiese e ottenne l'annullamento del matrimonio dopo che, giunto vergine all'altare, vide il pelo pubico della moglie la prima notte di nozze: non avendo mai visto altre donne nude, ed essendo abituato a un'arte che ometteva questo particolare anatomico femminile, credette che la moglie fosse deforme. Peter Fuller, in un suo libro, contesta questa versione, scrivendo che con ogni probabilit\u00e0 Ruskin rimase scioccato davanti al sangue mestruale della sposa.\n\"L'origine del mondo\", un dipinto di Gustave Courbet del 1886, venne considerato scandaloso perch\u00e9 mostrava in primo piano dei genitali femminili ricoperti di folto pelo.\nSociet\u00e0.\nTra le classi pi\u00f9 agiate nell'Inghilterra vittoriana del XIX secolo, il pelo pubico del partner veniva conservato come un souvenir. Spesso gli uomini attaccavano piccoli ciuffi dell'amata al loro cappello, come fosse un talismano. \nIl museo della St. Andrews University, in Scozia, conserva una scatola contenente del pelo pubico appartenuto a un'amante di re Giorgio IV.\nModifiche del pelo pubico.\nLa depilazione parziale o totale del pelo pubico \u00e8 diffusa in molte culture, ma solo si \u00e8 diffusa anche fra i maschi. Nuove tecnologie permettono tra l'altro oggi di ottenere una rimozione definitiva dei peli (detta epilazione definitiva). Raramente il pelo pubico viene tinto, anche se la diffusione di tinture non dannose per la salute ha spinto un numero sempre maggiore di donne a utilizzarle, soprattutto per ottenere una corrispondenza cromatica tra pelo pubico e capelli. Nelle societ\u00e0 islamiche, la rimozione dei peli pubici \u00e8 una pratica religiosamente approvata dalla Fitrah, un compendio di norme igieniche e cosmetiche raccomandate da Allah al Profeta Maometto. Al contrario, in alcuni Paesi asiatici, si ha una cultura totalmente opposta. In Giappone, per esempio, la depilazione intima non \u00e8 moda molto diffusa: \u00e8 abbastanza comune, soprattutto tra le donne, lasciare i peli pubici \"al naturale\"."}
{"id": "2901260", "revid": "322321", "url": "https://it.wikipedia.org/wiki?curid=2901260", "title": "Sede titolare di Che\u0142m", "text": "Che\u0142m (in latino: \"Chelmensis\") \u00e8 una sede titolare della Chiesa cattolica.\nStoria.\nLa diocesi di Che\u0142m fu eretta verso la met\u00e0 del XIV secolo. Il 20 maggio 1358 fu eletto il primo vescovo Tomasz da Sienno. Originariamente la diocesi era suffraganea dell'arcidiocesi di Gniezno, ma gi\u00e0 nel 1377 era suffraganea dell'arcidiocesi di Haly\u010d, che dal 1412/1414 fu traslata a Leopoli. Dal 1490 al 1664 e poi ancora dal 1773 al 1805 i vescovi risiedettero a Krasnystaw. L'8 agosto 1790 assunse il nome di diocesi di Lublino-Che\u0142m. Il 22 settembre dello stesso anno papa Pio VII con la bolla \"Quemadmodum Romanorum Pontificum\" trasl\u00f2 la sede a Lublino e le diede la denominazione di diocesi di Lublino, rendendola suffraganea dell'arcidiocesi di Varsavia.\nDal 2009 Che\u0142m \u00e8 annoverata tra le sedi vescovili titolari della Chiesa Cattolica; dal 20 aprile 2013 il vescovo titolare \u00e8 Stanis\u0142aw Jamrozek, vescovo ausiliare di Przemy\u015bl."}
{"id": "2901272", "revid": "422409", "url": "https://it.wikipedia.org/wiki?curid=2901272", "title": "Defense contractor", "text": ""}
{"id": "2901276", "revid": "1456895", "url": "https://it.wikipedia.org/wiki?curid=2901276", "title": "Aleksandr Rjazancev (scacchista)", "text": "\u00c8 noto come Alexander Riazantsev con la traslitterazione anglosassone.\nImpar\u00f2 a giocare a scacchi all'et\u00e0 di sei anni, sotto la guida del padre, un buon giocatore dilettante con il titolo di candidato maestro. Si mise in luce vincendo nel 1997 il campionato del mondo giovanile U12 di Cannes. L'anno successivo vinse il Campionato europeo giovanile U14.\n\u00c8 stato uno degli allenatori di Aleksandr Gri\u0161\u010duk, e a dicembre 2020 \u00e8 uno dei secondi di Daniil Dubov.\nPrincipali risultati.\nNel 2000 ha vinto con la squadra russa le olimpiadi juniores (under-16) di Mureck in Austria. Nel 2001 ha ottenuto, a 16 anni, la terza norma di Grande maestro.\nNel 2006 ha vinto il campionato di Mosca.\nIn aprile 2010 ha vinto, con la squadra \"Sh SM-64\" di Mosca, il campionato russo a squadre di So\u010di. Nelle prime scacchiere giocavano Boris Gelfand, Sergej Karjakin, Wang Yue e Fabiano Caruana. Riazantsev ha realizzato 6 su 7 in quarta scacchiera (+5 =2). In luglio dello stesso anno ha vinto il torneo MTO-Open di Biel, per spareggio tecnico sui pari classificati Vitali Golod, Nadezhda Kosintseva, Leonid Kritz, S\u00e9bastien Feller, Christian Bauer e S\u00e9bastien Maz\u00e9.\nNel 2013 si \u00e8 classificato secondo nel 67\u00ba campionato di Mosca \"blitz\", mezzo punto dietro al vincitore Sergey Karjakin.\nNell'ottobre 2016 ha vinto con 7 punti su 11 il Campionato russo di scacchi.\nNel dicembre 2016 ha vinto a Tallinn il Campionato europeo rapid con 9.5 punti e superando per spareggio tecnico il connazionale Maksim Matlakov.\nHa raggiunto il rating FIDE pi\u00f9 alto in luglio 2012, con 2720 punti Elo, numero 27 al mondo e 8 tra i giocatori russi."}
{"id": "2901283", "revid": "203463", "url": "https://it.wikipedia.org/wiki?curid=2901283", "title": "Alexander Riazantsev", "text": ""}
{"id": "2901284", "revid": "1543377", "url": "https://it.wikipedia.org/wiki?curid=2901284", "title": "Nomenclatura astronomica", "text": "Nei tempi antichi, soltanto il Sole e la Luna, poche centinaia di stelle e i pianeti pi\u00f9 facilmente visibili avevano un nome. Nel corso degli ultimi secoli, il numero di oggetti astronomici identificati \u00e8 salito da qualche centinaia a oltre un miliardo, e altri ancora ne vengono scoperti ogni anno. Al fine di identificare senza ambiguit\u00e0 tutti questi oggetti, e allo stesso tempo di dare un nome a quelli pi\u00f9 interessanti e, se \u00e8 il caso, alle loro caratteristiche, gli astronomi hanno la necessit\u00e0 di designare gli oggetti in modo sistematico.\nL'Unione Astronomica Internazionale (IAU) \u00e8 l'organo ufficialmente riconosciuto dagli astronomi e da altri scienziati di tutto il mondo come l'autorit\u00e0 competente alla denominazione dei corpi celesti. In risposta alla necessit\u00e0 di avere nomi univoci per gli oggetti astronomici, la IAU ha creato alcuni sistemi di denominazione per oggetti di vario genere.\nNomi delle stelle.\nSecondo la IAU, a parte un limitato numero di stelle luminose con nomi storici, le stelle non hanno nomi propri. Dove esistono i nomi storici, questi, con poche eccezioni, sono stati presi dalla lingua araba, in quanto gli arabi sono stati i pionieri della moderna astronomia. Come esempi, si veda l'elenco dei nomi tradizionali arabi di stelle.\nNel cielo non ci sono pi\u00f9 di qualche migliaio di stelle che appaiono abbastanza luminose da essere visibili ad occhio nudo. Il numero di stelle con nomi propri riconosciuti \u00e8 stimato in 300-350. Il numero di nomi propri di stelle \u00e8 maggiore del numero di stelle con i nomi propri, in quanto differenti civilt\u00e0 le hanno denominate in maniera diversa. Per esempio, la stella nota come Stella polare in vari tempi e luoghi \u00e8 stata conosciuta anche come Alruccabah, Angel Stern, Cynosura, Mismar, Navigatoria, Fenicia, stella di Arcadia, Tramontana e Yilduz.\nCon l'avvento di telescopi sempre pi\u00f9 potenti, un maggior numero di stelle \u00e8 diventato visibile, troppo elevato per poter dare un nome a tutte. \u00c8 stato invece loro assegnato una designazione da vari cataloghi stellari. I cataloghi pi\u00f9 vecchi assegnavano un numero arbitrario ad ogni oggetto, oppure utilizzavano un semplice schema di denominazione combinando il nome della costellazione con una lettera greca. Differenti cataloghi hanno fatto s\u00ec che alcune stelle hanno avuto pi\u00f9 di una designazione. Per esempio, la stella con il nome arabo di Rigel Kentaurus ha anche la designazione Bayer di Alfa Centauri.\nVia via che il potere risolutivo dei telescopi aumentava, numerosi oggetti, che si pensava fossero oggetti singoli, in quanto troppo ravvicinati nel cielo per essere discriminati ad occhio nudo, sono risultati essere sistemi stellari multipli. Questo ed altri problemi rendono indispensabile la massima cura nell'uso delle denominazioni. Per esempio, Rigel Kentaurus contiene tre stelle in un sistema stellare triplo, chiamate Rigel Kentaurus A, B e C rispettivamente.\nI cataloghi pi\u00f9 moderni sono generati dai computer, utilizzando telescopi ad alta risoluzione, in grado quindi di descrivere un gran numero di oggetti. Ad esempio, il Guide Star Catalog II dispone di voci su oltre 998 milioni di oggetti astronomici distinti. Gli oggetti di questi cataloghi vengono localizzati usando una risoluzione molto alta, e le denominazioni vengono loro assegnate in base alla loro posizione nel cielo. Un esempio di tale designazione \u00e8 SDSSp J153259.96-003.944,1, dove la sigla SDSSp indica che la designazione proviene dallo \"Sloan Digital Sky Survey - oggetti preliminari\", e gli altri caratteri indicano le coordinate celesti.\nGestione delle sigle dei cataloghi stellari.\nLa IAU \u00e8 il gestore finale del namespace delle designazioni astronomiche nei cataloghi di oggetti astronomici. Lo scopo di questo \u00e8 di garantire che i nomi assegnati da questi cataloghi siano privi di ambiguit\u00e0. Oltre a diversi cataloghi stellari storici, ne vengono creati di nuovi, dopo ulteriori esplorazioni del cielo. Tutte le denominazioni di oggetti in cataloghi recenti iniziano con una sigla univoca. Differenti cataloghi hanno poi differenti convenzioni di denominazione per la parte che viene dopo la sigla, anche se, per quanto riguarda il formato dati utilizzato, i cataloghi moderni tendono a seguire uno schema.\nNomi e confini delle costellazioni.\nNell'antichit\u00e0 gli astronomi, sulla base di figure immaginate, suddivisero il cielo in costellazioni. In un primo momento, solo le forme delle figure vennero definite, mentre i nomi e i numeri delle costellazioni variavano da una mappa stellare all'altra. Nonostante non siano scientificamente significative, esse forniscono utili punti di riferimento nel cielo. Nel 1930, i confini di queste costellazioni vennero fissati da Eug\u00e8ne Joseph Delporte e adottati dalla IAU, cos\u00ec che ora ogni punto sulla sfera celeste appartiene ad una costellazione.\nNomi delle supernove.\nLe scoperte di supernove vengono segnalate al Central Bureau for Astronomical Telegrams della IAU che distribuisce una circolare con il nome loro assegnato. Il nome \u00e8 formato dall'anno della scoperta seguita da una o due lettere. Le prime 26 supernovae dell'anno ricevono una lettera maiuscola dalla A alla Z. In seguito vengono utilizzate coppie di lettere minuscole, partendo da aa, ab e cos\u00ec via. Quattro supernovae storiche sono conosciuti semplicemente con l'anno della scoperta (SN 1006, 1054, 1572 (nova di Tycho) e 1604 (stella di Keplero)); a partire dal 1885, vengono utilizzate le lettere, anche se quell'anno veniva individuata solo una supernova (ad esempio 1885A, 1907A, ecc), ci\u00f2 accadde l'ultima volta con 1947A. \nL'abbreviazione standard \"SN\" \u00e8 un prefisso opzionale. \nCon il miglioramento degli strumenti e l'aumento del numero di astronomi ricercatori (sia professionali che amatoriali), sempre pi\u00f9 supernove vengono osservate ogni anno, attualmente almeno 500 all'anno. Per esempio, l'ultima supernova del 2007 \u00e8 stata 2007va, il che vuol dire che \u00e8 stata la 572\u00aa supernova scoperta nel 2007.\nNomi delle galassie.\nCome le stelle, la maggior parte delle galassie non hanno nomi. Ci sono alcune eccezioni come il Galassia di Andromeda, la Whirlpool Galaxy, e altri, ma pi\u00f9 semplicemente un numero di catalogo.\nNel XIX secolo, l'esatta natura delle galassie non era ancora compresa. I primi cataloghi semplicemente raggruppavano assieme ammassi aperti, ammassi globulari, nebulose, e galassie: il catalogo Messier ne dispone di 110 in totale. La Galassia di Andromeda \u00e8 oggetto di Messier 31, o M31, la galassia Vortice \u00e8 M51. Il Nuovo Catalogo Generale (NGC, J.L.E. Dreyer 1888) era molto pi\u00f9 grande e conteneva quasi 8.000 oggetti, sempre mischiando galassie con nebulose e ammassi stellari.\nPianeti e satelliti naturali.\nI pianeti pi\u00f9 luminosi nel cielo sono stati denominati nei tempi antichi. I nomi scientifici sono stati presi dal nome dato dai Romani: Mercurio, Venere, Marte, Giove, Saturno e il nostro pianeta, la Terra, che tuttavia solo recentemente, relativamente alla storia dell'uomo, \u00e8 stata pensata come un pianeta.\nAlmeno altri due corpi sono stati scoperti, e considerati pianeti, successivamente:\nI pianeti hanno ricevuto il nome dalla mitologia greca o romana, per farlo corrispondere all'antico nome del pianeta; ci\u00f2 non senza qualche controversia. Per esempio, Sir William Herschel scopr\u00ec Urano nel 1781, e in un primo momento lo chiam\u00f2 Georgium Sidus (Stella Giorgio) in onore di re Giorgio III del Regno Unito. Gli astronomi francesi cominciarono a chiamarlo Herschel, quindi il tedesco Johann Bode propose il nome di Urano, il dio greco e romano. Il nome \"Urano\" \u00e8 entrato nell'uso comune intorno al 1850.\nA partire dal 1801, tra Marte e Giove sono stati scoperti gli asteroidi. I primi (Cerere, Pallade, Giunone, Vesta) furono inizialmente considerati pianeti minori, andando ad ingrossare cos\u00ec le file dei pianeti. Man mano che se ne scoprirono di nuovi, essi furono presto privati del loro status di pianeti. D'altra parte Plutone, al momento della sua scoperta nel 1930, venne considerato un pianeta, poich\u00e9 si trovava molto al di l\u00e0 del pi\u00f9 lontano asteroide allora conosciuto.\nAd alcuni ipotetici corpi sono stati dati i seguenti nomi:\nQuesti nomi, derivati dalla mitologia classica, vengono considerati normali solo nel mondo occidentale. In societ\u00e0 che per i pianeti hanno altri nomi tradizionali, gli astronomi potrebbero usare quei nomi in discorsi di tipo scientifico. La IAU non disapprova gli astronomi che, parlando di Giove in arabo, usando il termine \u0627\u0644\u0645\u0634\u062a\u0631\u064a Al-Mushtar\u012by o altri che, parlando in cinese mandarino, discutono di Nettuno riferendosi al pianeta come \u6d77\u738b\u661f H\u01ceiw\u00e1ngx\u012bng.\nCirca sessanta anni dopo la scoperta di Plutone, un gran numero di grandi oggetti transnettuniani vennero scoperti. In base ai criteri di classificazione di questi oggetti, detti della fascia di Kuiper (KBO), viene il dubbio che Plutone, se fosse stato scoperto negli anni novanta, non sarebbe stato definito un pianeta. La sua massa \u00e8 ormai nota per essere molto pi\u00f9 piccola di quanto si pensava e, con la scoperta di Eris, risulta essere semplicemente il secondo pi\u00f9 grande oggetto transnettuniano finora conosciuto. Nel 2006, Plutone \u00e8 stato riclassificato in una diversa classe di corpi celesti conosciuti come pianeti nani.\nPianeti extrasolari.\nNella denominazione dei pianeti extrasolari solitamente si utilizza una lettera minuscola (cominciando dalla \"b\") per estendere la designazione della stella. In ciascun sistema, i pianeti sono ordinati per ordine di scoperta (la \"b\" indica il primo oggetto scoperto; la \"c\" il secondo oggetto scoperto; ecc.) e non per ordine di distanza dal proprio sole. Quando per\u00f2 pi\u00f9 pianeti di uno stesso sistema sono scoperti contemporaneamente, allora la sequenza alfabetica segue anche l'ordine orbitale.\nLa scoperta di un sistema planetario pu\u00f2 condurre anche all'assegnazione di una nuova denominazione alla stella dal nome dello strumento utilizzato, con un numero che tiene conto dell'ordine di scoperta.\nPer esempio, 16 Cygni Bb \u00e8 il primo pianeta extrasolare scoperto attorno alla stella 16 Cygni B, essa stessa un membro del sistema stellare triplo 16 Cygni. CoRoT-7 b \u00e8 il pianeta pi\u00f9 interno tra i due scoperti insieme, grazie al telescopio orbitante COROT, attorno alla stella CoRoT-7.\nOccasionalmente si vedono nomi di pianeti con l'aggiunta di numeri romani al nome della stella (ad esempio Sol I, Sol II, Sol III), ma non sono molto usati al di fuori della fantascienza e dei giochi di ruolo.\nSatelliti naturali dei pianeti.\nLa luna della Terra \u00e8 nota semplicemente come la Luna. I satelliti naturali degli altri pianeti sono generalmente chiamati con il nome di figure mitologiche. I satelliti di Urano prendono il nome da personaggi di opere di William Shakespeare o di Alexander Pope.\nQuando i satelliti vengono scoperti, sono loro assegnate designazioni provvisorie come \"S/2010 J 2\" (il satellite di Giove, secondo le nuove scoperte nel 2010) o \"S/2003 S 1\" (il primo nuovo satellite di Saturno scoperto nel 2003). L'iniziale \"S/\" sta per \"satellite\", e si distingue da prefissi quali \"D/\", \"C/\", e \"P/\", utilizzato per le comete. La designazione \"R/\" \u00e8 utilizzata per gli anelli planetari. Queste designazioni sono talvolta scritte come \"S/2003 S1\", eliminando il secondo spazio. La lettera che segue la categoria e l'anno identifica il pianeta (Giove, Saturno, Urano, Nettuno, anche se non avviene per gli altri pianeti, Marte e Mercurio sono differenziati con l'uso di Hermes per il secondo). Plutone era stato designato da P prima della sua riclassificazione come pianeta nano. Quando l'oggetto si trova attorno ad un asteroide, l'identificatore utilizzato \u00e8 il numero di quest'ultimo tra parentesi. Cos\u00ec, Dactyl, la luna di 243 Ida, era inizialmente designato \"S/1993 (243) 1\". Una volta confermato e denominato, \u00e8 diventato (243) Ida I Dactyl. Analogamente, il quarto satellite di Plutone, scoperto dopo che Plutone \u00e8 stato classificato come pianeta nano e ricevuto un numero di asteroide, \u00e8 designato S/2011 (134340) 1 piuttosto che S/2011 P 1, anche se il team di New Horizon, che \u00e8 in disaccordo con la classificazione di pianeta nano, utilizza la seconda.\nNota \nDopo alcuni mesi o anni, quando l'esistenza di un satellite recentemente scoperto \u00e8 stata confermata e la sua orbita calcolata, viene scelto un nome permanente, che sostituisce la designazione provvisoria \"S/\". Tuttavia, in passato, alcuni satelliti sono rimasti senza nome per periodi sorprendentemente lunghi dopo la loro scoperta. Vedi \u201cDenominazione delle lune\u201d per una storia di come alcuni dei principali satelliti hanno ricevuto il loro attuale nome.\nIl sistema di numerazione romano part\u00ec con la prima scoperta di satelliti naturali diversi dalla nostra Luna: Galileo rifer\u00ec delle lune galileiane come da I a IV (contando da Giove verso l'esterno), in parte per far dispetto al suo rivale Simon Marius, che aveva proposto i nomi ora adottati, dopo che la sua proposta di nominare i corpi come i membri della famiglia Medici fall\u00ec. Analoghi sistemi di numerazione nacquero con la scoperta delle lune di Saturno e Marte. Sebbene i numeri designassero inizialmente le lune in sequenza orbitale, presto con le nuove scoperte non si riusc\u00ec pi\u00f9 a seguire questo schema (per esempio \"Giove V\" \u00e8 Amaltea, che orbita pi\u00f9 vicino a Giove di quanto non faccia Io). La convenzione non dichiarata fu poi, alla fine del XIX secolo, che i numeri dovessero rispecchiare pi\u00f9 o meno l'ordine della scoperta, eccezion fatta per le prime scoperte storiche (vedi la Cronologia della scoperta di pianeti e satelliti del Sistema solare).\nCaratteristiche geologiche e geografiche su pianeti e satelliti.\nOltre alla denominazione pianeti e dei satelliti stessi, anche le caratteristiche individuali geologiche e geografiche (crateri, montagne, vulcani e cos\u00ec via) su quei pianeti e satelliti hanno necessit\u00e0 di essere denominate.\nIn tempi lontani, solo un numero molto limitato di caratteristiche potevano essere viste su altri corpi del sistema solare diversi dal Luna. I crateri sulla Luna potevano essere osservati anche con alcuni dei primi telescopi e con quelli del XIX secolo si riusciva a distinguere qualche caratteristica su Marte. Giove aveva la sua celebre Grande Macchia Rossa, visibile anche attraverso i primi telescopi.\nNel 1919, quando \u00e8 stata istituita, la IAU ha nominato una commissione per normalizzare le caotiche nomenclature lunare e marziana dell'epoca. Gran parte del lavoro \u00e8 stato fatto da Mary Adela Blagg, e la relazione \u201cNomi delle formazioni lunari\u201d di Blagg e Muller (1935) \u00e8 stato il primo elenco sistematico di nomenclatura lunare. Pi\u00f9 tardi, \"Il sistema di crateri lunari, quadranti I, II, III, IV\" \u00e8 stato pubblicato sotto la direzione di Gerard Peter Kuiper. Queste opere furono adottate dalla IAU e divennero le fonti accreditate per la nomenclatura lunare.\nLa nomenclatura marziana venne precisata nel 1958, quando una commissione della IAU raccomand\u00f2 l'adozione dei nomi di 128 strutture di albedo (chiaro, scuro o colorato) osservate attraverso i telescopi terrestri (IAU, 1960). Questi nomi erano basati su un sistema di nomenclatura sviluppato nel tardo XIX secolo da parte dell'astronomo italiano Giovanni Schiaparelli (1879) e ampliato nel XX secolo da Eug\u00e8ne Michel Antoniadi(1929), un astronomo greco di nascita che lavorava a Meudon, in Francia.\nTuttavia, l'era delle sonde spaziali ha portato immagini ad alta risoluzione di vari corpi del sistema solare, e si \u00e8 reso necessario l'uso di denominazioni standard per le caratteristiche osservate su di essi.\nAsteroidi.\nInizialmente, i nomi dati agli asteroidi seguivano lo stesso schema come per gli altri pianeti: nomi da miti greci o romani, con una preferenza per i nomi femminili. Con la scoperta nel 1898 del primo corpo la cui orbita attraversava quella di Marte, si \u00e8 ritenuta opportuna una diversa scelta, ed \u00e8 stato scelto \u201c433 Eros\u201c. Questo diede il via a un modello di nomi femminili per i corpi della fascia principale e di nomi maschili per quelli con orbite insolite.\nNel corso degli anni aumentando sempre pi\u00f9 il numero delle scoperte, questo sistema \u00e8 stato alla fine ritenuto inadeguato e ne \u00e8 stato ideato uno nuovo. Attualmente, la responsabilit\u00e0 principale per la designazione e la denominazione dei pianetini spetta al Comitato per la nomenclatura dei Corpi Piccoli (CSBN). Ai pianetini, quando vengono osservati, vengono inizialmente assegnate designazioni provvisorie, nella forma \"2001 KX76\" (la prima parte \u00e8 un anno, la seconda parte definisce un ordine sequenziale di scoperta all'interno di quello stesso anno, vedi denominazione provvisoria per i dettagli). Se, per lo stesso asteroide, si ottengono sufficienti avvistamenti per calcolare un'orbita, all'oggetto viene assegnato un numero progressivo - la sua 'designazione' - e pu\u00f2 quindi essere indicato come, per esempio, (28978) 2001 KX76.\nDopo che la designazione \u00e8 assegnata, allo scopritore viene data la possibilit\u00e0 di proporre un nome che, se accettato dalla IAU, sostituisce la denominazione provvisoria. Cos\u00ec per esempio, a (28978) 2001 KX76 fu dato il nome di Issione e ora \u00e8 conosciuto come (28978) Issione, che spesso \u00e8 ridotta a 28978 Issione. Il nome diventa ufficiale dopo la sua pubblicazione nella \u201cCircolare sui Pianeti Minori\u201d con una citazione che ne spiega il significato. Ci\u00f2 pu\u00f2 avvenire pochi anni dopo l'avvistamento iniziale, o nel caso di asteroide \"perso\", potrebbero essere necessari diversi decenni prima di essere avvistato di nuovo e di ricevere alla fine una denominazione. Se un asteroide rimane senza nome dieci anni dopo che gli \u00e8 stata data una designazione, allora il diritto a dare il nome \u00e8 dato anche agli identificatori delle varie apparizioni dell'oggetto, agli esploratori di altre apparizioni diversa da quella ufficiale, a coloro le cui osservazioni abbiano ampiamente contribuito alla determinazione dell'orbita, o ai rappresentanti dell'osservatorio dove \u00e8 stata fatta la scoperta ufficiale.\nNegli ultimi anni gli sforzi di ricerca automatizzata, ad esempio LINEAR o LONEOS, hanno portato a scoprire cos\u00ec tanti asteroidi che il Centro per la Nomenclatura dei Piccoli Corpi ha ufficialmente limitato le denominazioni a un massimo di due nomi per scopritore ogni due mesi. Cos\u00ec, alla stragrande maggioranza degli asteroidi scoperti di recente non viene assegnato un nome formale.\nSecondo le regole IAU, i nomi devono essere pronunciabili, preferibilmente di una sola parola, come Annefrank (5535 Annefrank), anche se sono possibili eccezioni, come James Bond (9007 James Bond), e dal 1982 limitati a una lunghezza massima di sedici caratteri, spazi e trattini compresi. Lettere con segni diacritici sono accettati, anche se essi sono solitamente omessi nell'uso corrente. 4090 \u0158\u00ed\u0161ehv\u011bzd \u00e8 un asteroide con i pi\u00f9 segni diacritici (quattro). I leader militari e politici non sono adatti se non dopo 100 anni dalla morte. Al giorno d'oggi, nomi di animali da compagnia sono scoraggiati, ma ce ne sono alcuni del passato. I nomi di persone, societ\u00e0 o prodotti conosciuti solo per il successo nel mondo degli affari non sono accettati, come pure citazioni che somigliano alla pubblicit\u00e0.\nI nomi stravaganti possono essere utilizzati per asteroidi normali (come 26858 Misterrogers), ma quelli appartenenti a determinati gruppi dinamici sono tenuti a seguire pi\u00f9 rigorosamente specifici schemi di denominazione.\nComete.\nI nomi dati alle comete hanno seguito parecchie convenzioni nel corso degli ultimi due secoli. Prima che fossero adottate delle convenzioni, le comete venivano denominate in vari modi. La prima ad essere denominata fu la \"Cometa di Halley\" (ora ufficialmente nota come la cometa di Halley), dal nome di Edmond Halley, che aveva calcolato la sua orbita. Allo stesso modo, la seconda cometa periodica conosciuta, la cometa Encke (formalmente designata 2P/Encke), \u00e8 stato cos\u00ec chiamata in onore dell'astronomo Johann Franz Encke, che ne aveva calcolato l'orbita, piuttosto che del suo scopritore, Pierre M\u00e9chain. Altre comete che portano il possessivo sono \"Biela Comet\" (3D/Biela) e \"Miss Herschel Comet\" (35P/Herschel-Rigollet, o cometa Herschel-Rigollet). Alle comete pi\u00f9 brillanti (non periodiche), ci si riferisce con \u201cla grande cometa del ..\u201d' con l'anno in cui sono apparse.\nAll'inizio del XX secolo, la convenzione di denominare le comete in onore dei loro scopritori divenne comune, e lo \u00e8 ancora oggi. Una cometa prende il nome dagli scopritori indipendenti (fino ai primi tre). Negli ultimi anni, molte comete sono state scoperte dagli strumenti gestiti da grandi gruppi di astronomi e, in questo caso, esse possono essere denominate dallo strumento (per esempio, la cometa IRAS-Araki-Alcock (C/1983 H1) \u00e8 stata scoperta separatamente dal satellite IRAS e dagli astronomi amatoriali Genichi Araki e George Alcock). La cometa 105P/Singer Brewster, scoperta da Stephen Singer-Brewster, per regola dovrebbe essere stata denominata \"105P/Singer-Brewster\", ma ci\u00f2 avrebbe portato molti a credere che era stata una scoperta congiunta di due astronomi di nome Singer e Brewster rispettivamente, per cui il trattino \u00e8 stato sostituito da uno spazio. Altre comete con spazi nei loro nomi, tuttavia, riflettono l'ortografia del nome dei loro scopritori (ad esempio 32P/Comas Sol\u00e1).\nFino al 1994, la denominazione sistematica delle comete (la \"Old Style\") comportava per prima cosa di dar loro una designazione provvisoria dell 'anno della loro scoperta seguito da una lettera minuscola che indica il suo ordine di scoperta in quell'anno (per esempio la prima cometa Bennett \u00e8 1969i, la nona cometa scoperta nel 1969). Nel 1987, pi\u00f9 di 26 comete sono state scoperte, per cui l'alfabeto era usato di nuovo con un \"1\" pedice, molto simile a ci\u00f2 che viene ancora fatto con gli asteroidi (un esempio \u00e8 la cometa Skorichenko-George, 1989e1). L'anno record \u00e8 stato il 1989, che \u00e8 arrivato fino a 1989h1. Una volta che l'orbita era stata determinata, alla cometa \u00e8 stata data una designazione definitiva in ordine di tempo del passaggio al perielio, composto dall'anno seguito da un numero romano. Per esempio, la cometa Bennett (1969i) \u00e8 diventata 1970 II.\nIl sempre maggior numero di comete scoperte rese questa procedura difficile da gestire, e nel 1994 la IAU ha approvato un nuovo sistema di denominazione (il \"New Style\"). Le comete sono ora designate con l'anno della loro scoperta seguito da una lettera che indica la met\u00e0 del mese della scoperta (A denota la prima met\u00e0 di gennaio, B indica la seconda met\u00e0 di gennaio, C indica la prima met\u00e0 di febbraio, D indica la seconda met\u00e0 di febbraio, eccetera) e un numero indicante l'ordine di scoperta. Per esemplificare, la quarta cometa scoperta nella seconda met\u00e0 di febbraio 2006 sarebbe designata 2006 D4. \"I\" e \"Z\" non sono usate per descrivere la met\u00e0 del mese in cui la cometa \u00e8 stata scoperta. Prefissi vengono anche aggiunti per indicare la natura della cometa, con P/ si indica una cometa periodica, C/ indica una cometa non periodica, X/ indica una cometa per la quale non \u00e8 possibile calcolare un'orbita affidabile (in genere le comete descritte nelle cronache storiche), D/ indica una cometa che \u00e8 stata distrutta o \u00e8 stata persa, e A/ indica un oggetto in un primo momento creduto una cometa, ma in seguito riclassificato come un asteroide. Le comete periodiche hanno anche un numero che indica l'ordine della loro scoperta. Cos\u00ec la cometa Bennett ha la denominazione sistematica C/1969 Y1. La cometa di Halley, la prima ad essere identificata come periodica, ha il nome sistematico 1P/1682 Q1. Il nome sistematico della cometa Hale-Bopp \u00e8 C/1995 O1. La famosa cometa Shoemaker-Levy 9 \u00e8 stata la nona cometa periodica congiuntamente scoperta da Carolyn Shoemaker, Eugene Shoemaker e David Levy (il Shoemaker-Levy team ha anche scoperto quattro comete non periodiche intervallate da quelle periodiche), ma il suo nome sistematico \u00e8 D/1993 F2 (\u00e8 stata scoperta nel 1993 e il prefisso \"D /\" le \u00e8 stato applicato quando \u00e8 stata osservata schiantarsi su Giove).\nAlcune comete sono state in un primo tempo individuate come asteroidi, e hanno ricevuto di conseguenza una designazione temporanea prima che venne scoperta la loro vera natura. Questa \u00e8 la ragione per comete come P/1999 XN120 (Catalina 2) o P/2004 DO29 (Spacewatch-LINEAR). MPEC e la versione html di IAUC, a causa del loro stile telegrafico, eliminano i pedici, ma la versione PDF di IAUC e qualche altra fonte, come le circolari Yamamoto e il Kometnyj Tsirkular li utilizzano."}
{"id": "2901290", "revid": "1305772", "url": "https://it.wikipedia.org/wiki?curid=2901290", "title": "Poln\u00e1", "text": "Poln\u00e1 (in tedesco \"Polna\") \u00e8 una citt\u00e0 della Repubblica Ceca facente parte del distretto di Jihlava, nella regione di Vyso\u010dina.\nGeografia fisica.\nI comuni limitrofi sono Filipovsk\u00e9 Chaloupky, Dobron\u00edn e St\u0159eleck\u00e1 ad ovest, Horn\u00ed V\u011b\u017enice, Doln\u00ed V\u011b\u017enice, Brzkov e Doln\u00ed Jablonn\u00e1 a nord, Z\u00e1born\u00e1 ad est e V\u011b\u017eni\u010dka, Dobroutov, Lipina, \u017dd\u00edrec, Jamn\u00e9, Ryt\u00ed\u0159sko e Zho\u0159 a sud.\nSi trova in collina, ad un'altitudine di 490 metri s.l.m..\nLa citt\u00e0 \u00e8 circondata da diverse colline: la pi\u00f9 alta \u00e8 Homoli Brezina (569 m), a sud; poi vi \u00e8 la collina Celensk\u00fd (553 m), a sud-est; infine il colle Svato\u0148\u016fv (541 m), ad un chilometro a nord.\nI corsi d'acqua pi\u00f9 vicini sono il ruscello Ochozsk\u00fd, il lago Peklo, largo 15 ettari, ed i fiumi Zho\u0159sk\u00fd e \u0160lapanka. Nella parte settentrionale scorre il fiume Skr\u00fd\u0161ovsk\u00fd, che sfocia nello stagno Kukle.\nStoria.\nOrigini.\nPoln\u00e1 \u00e8 nato come comune mercato, probabilmente a met\u00e0 del XII secolo, anche se le prime menzioni scritte risalgono al 1242, quando era inserito nella lista delle propriet\u00e0 di Jan z Poln\u00e9, approvata dal re ceco Venceslao I. Sia la chiesa che il castello risalgono a quel periodo.\nPoln\u00e1, beneficiato dalla sua posizione nel centro fra la Boemia e la Moravia, divenne centro di attivit\u00e0 molto importante.\nMedioevo.\nPer la maggior parte della sua esistenza, la citt\u00e0 \u00e8 stata governata da importanti famiglie nobili. Durante il regno di Je\u0161ek Pt\u00e1\u010dek di Pirk\u0161tejn, la citt\u00e0 fu ampliata. Nel periodo delle guerre hussite regn\u00f2 Hynek Pt\u00e1\u010dek di Pirk\u0161tejn. Nell 1479 fu costruito il palazzo comunale e furono riparate le mura della citt\u00e0. Per molti anni la citt\u00e0 venne governata da seguaci di Mattia Corvino. Intanto, i primi ebrei iniziavano a stanziarsi in citt\u00e0.\nXVII e XVIII secolo.\nNel 1597 Hertv\u00edk \u017dejdlic di \u0160enfeldu prese il potere e, durante il regno di questa famiglia, Poln\u00e1 crebbe in tutti i settori.\nIn questo periodo aument\u00f2 notevolmente la popolazione di etnia ebraica, la quale scomparve soltanto durante la seconda guerra mondiale. Lo sviluppo della citt\u00e0 si ferm\u00f2 con la guerra dei trent'anni, durante la quale Poln\u00e1 si vide saccheggiata ed incendiata da numerose truppe d'invasione svedesi. Privilege nel 1703, consentendo ebrei di ampliare i mercati di negoziazione operano anno e istituire un governo presieduto da un magistrato.\nNel 1794 il castello fu bruciato e la sua ricostruzione fu mai ultimata solo nel 1924.\nXIX secolo.\nPoln\u00e1 \u00e8 stato il primo centro di Jihlava a rifiutare la cultura tedesca. Nella prima met\u00e0 del XIX secolo, c'erano 6500 abitanti (terza citt\u00e0 pi\u00f9 grande del distretto, dopo Jihlava stessa e T\u0159eb\u00ed\u010d).\nNel 1842 arrivarono le poste mentre nel 1874 fu introdotto il telegrafo.\nIn questo periodo, la popolazione ebraica arrivo al 30%. Molti ebrei erano stanziati in un unico ghetto che comprendeva 770 abitanti, pari al 12% della popolazione urbana. A causa del declino economico, gran parte di queste famiglie lasciarono la citt\u00e0. Nell'agosto del 1863 esplose un grande incendio che distrusse 189 case e 456 famiglie rimasero senza abitazioni. Private di queste splendide case in stile barocco, molte famiglie si trasferirono fuori citt\u00e0. Dopo l'incendio, la citt\u00e0 cambi\u00f2 completamente il suo aspetto e la natura economica.\nTra gli episodi pi\u00f9 rilevanti ci fu il cosiddetto caso Hilsner: il 29 marzo 1899 fu assassinato un antisemita nei pressi dei boschi di B\u0159ezina e di tale omicidio fu ingiustamente accusato l'ebreo Leopold Hilsner, che fu condannato a morte.\nXX secolo.\nNei primi del XX secolo furono apportate molte modifiche innovative: oltre alla costruzione della stazione ferroviaria, nel 1900 \u00e8 stato aperto il museo civico; nel 1905 \u00e8 stato introdotto il telefono e furono inseriti impianti di approvvigionamento dell'acqua.\nNel 1922 gli enti locali hanno acquistato la propriet\u00e0 del castello e cominciarono a poco a poco le riparazioni.\nAl genocidio nazista scamparono solo tre ebrei, nessuno dei quali \u00e8 mai tornato a Poln\u00e1.\nDopo parecchie riorganizzazioni territoriali, nel 1960 la citt\u00e0 diventa parte del distretto di Jihlava.\nMonumenti e luoghi d'interesse.\nPoln\u00e1 ha molte piccole fabbriche e monumenti architettonici ben conservati.\nKle\u0161ter.\nAntica via commerciale situata a circa 150 metri dal carcere \u00c8 una gola piuttosto stretta che collega la Moravia alla Boemia. Veniva utilizzata nel medioevo per trasportare il bestiame dall'Ungheria alla Cecoslovacchia. Il nome deriva dal termine tedesco \"klosteur\", equivalente della parola ceca \"z\u00e1ro\u017en\u00e9\". Per circa 500 m \u00e8 stata scavata nel terreno roccioso.\nL'importanza di questo viale \u00e8 che vi sono stati rinvenuti molti reperti archeologici. Ad esempio, sono state trovate una croce bizantina in pietra ed una serie di monete alessandrine del III secolo d.C.. Nel 1998 questo luogo \u00e8 stato proclamato dal Ministero della Cultura ceco monumento culturale nazionale.\nCastello.\nIl castello di Poln\u00e1 \u00e8 un edificio ben conservato, tra i pi\u00f9 antichi dell'et\u00e0 feudale. \u00c8 stato costruito intorno al 1320 su un promontorio. nel 1617 si adatt\u00f2 ai cambiamenti apportati dall'et\u00e0 gotica. Nel XV secolo furono ampliate le fortificazioni, ma nel 1584 scoppi\u00f2 un grave incendio. Tra il 1645 e il 1647 la fortezza fu dunque ricostruita. Nel XVII secolo, durante il regno di Franz Seraph von Dietrichstein, il castello fu riadattato in stile barocco, nel 1693 fu installato l'impianto idraulico e venne costruita una fontana di pietra. Il suo aspetto odierno risale al XVIII secolo.\nCattederale dell'assunzione di Maria.\nLa chiesa fu costruita fra il 1700 ed il 1707 al posto di una gotica preesistente. La torre fu completata nel 1714 secondo il progetto dell'architetto italiano Domenico D'Angeli e finanziata principalmente da Leopoldo Ditrich\u0161tejn. Dopo la sua morte, nel 1708, la costruzione del tempio fu sospesa e mai terminata. Nonostante la sua incompletezza, gli esperti ritengono ula cattedrale una delle chiese pi\u00f9 belle della Repubblica ceca. L'edificio \u00e8 alto 19 m, lungo 26 m e largo 22 m. L'interno \u00e8 ricco di decorazioni in stucco, 10 altari, arazzi, affreschi, fonte battesimale del 1617 e un organo. La pavimentazione risale al 1713. La torre fu distrutta da un incendio nel 1863 e venne ricostruita nel 1895 dall'architetto Schmoranz. La cattedrale ha tre navi. In occasione del Natale si tengono mostre di presepi.\nChiesa di santa Caterina.\nIl secondo monumento pi\u00f9 antico della citt\u00e0, costruito tra il 1378 ed il 1389 da John Bird di Pirk\u0161tejna su una collina a sud della citt\u00e0. Dell'edificio originale \u00e8 stato conservato il primo portale gotico in frantumi. La chiesa, in quel tempo, fungeva da cappella per gli abitanti del castello. Negli anni 1906-1910 il pittore Charles Louis Klus\u00e1\u010dek scopr\u00ec dei frammenti nascosti di affreschi murali: scene della vita di Cristo e di Santa Caterina (XV secolo), la Resurrezione ed il Giudizio Universale (circa 1550, firmato Jirik Currier), che aveva inserito nella chiesa l'allora proprietario Hertv\u00edk \u017dejdlic. Attorno ad essa c'\u00e8 un cimitero dei primi anni del XV secolo. Presumibilmente, vi era anche un ossario. Sopra il cimitero principale, alla fine del XVI secolo ne fu istituito uno piccolo per i bambini non battezzati, persone di altre fedi e morti per suicidio.\nIl quartiere ebraico e il cimitero.\nIl quartiere ebraico \u00e8 stato fondato nel 1680 e si trova a sud-est della piazza Hus. Sono vissute qui centinaia di persone e, nei periodi di massima (specialmente nel XVII secolo), erano presenti fino a 32 case. La sinagoga fu costruita nel 1684 e ricostruita tra il 1996 ed il 2000, durante la quale sono stati rinvenuti resti dei dipinti originali.\nIl cimitero ebraico, situato a nord, originariamente fu utilizzato fino al II secolo d.C. Fu istituito nuovamente all'inizio del XVI secolo ed \u00e8 stato ampliato pi\u00f9 volte. Accanto ad esso scorre il fiume \u0160lapanka. La lapide datata pi\u00f9 antica \u00e8 del 1683, la pi\u00f9 recente \u00e8 del 1940.\nMuseo civico.\nIl museo civico, situato nel parco del castello \u00e8 stato fondato nel 1895. Nel 1900 fu aperto al pubblico. B\u0159etislav R\u00e9rych si rivel\u00f2 un grande benefattore per il museo, del quale \u00e8 stato nominato fondatore. La prima esposizione si tenne solo nel settembre del 1924, dopo il completamento della ricostruzione del castello, solo alcune aule del quale oggi sono aperte ai visitatori. Durante il periodo della prima guerra mondiale \u00e8 stato il pi\u00f9 grande museo della Moravia. Negli anni settanta, il castello ha subito lavori di ristrutturazione, durante i quali le collezioni sono state conservate nel deposito del museo e riesposte alla sua riapertura. Attualmente, il museo gestisce sette mostre permanenti.\nPiazza Hus.\nRisalente probabilmente alla met\u00e0 del XV secolo, avente una forma quadrata regolare, la piazza era popolarmente conosciuta come \"rynk\" (\"mercato\"), circondata da case borghesi, cantine e scantinati. Il nome le venne assegnato verso la fine del XIX secolo. Si dice che la piazza abbia delle gallerie sotterranee ancora inesplorate.\nChiesa di Santa Barbara.\nLa chiesa di Santa Barbara \u00e8 un edificio in stile barocco con pianta a croce greca. Le pareti sono ricoperte da lastre di marmo."}
{"id": "2901309", "revid": "1451528", "url": "https://it.wikipedia.org/wiki?curid=2901309", "title": "General Dynamics", "text": "La General Dynamics \u00e8 una societ\u00e0 conglomerata statunitense specializzata in forniture militari formatasi in seguito a diverse fusioni e dismissioni che dal 2008 l'hanno fatta diventare il quinto pi\u00f9 grande defense contractor del mondo.L'azienda \u00e8 strutturata su quattro divisioni principali:\nLa GD ha anche sviluppato attraverso una divisione aeronautica (ceduta nel 1993 alla Lockheed Corporation, successivamente fusasi alla Martin Marietta creando la Lockheed Martin) l'F-16 Falcon, aereo da combattimento a reazione occidentale pi\u00f9 diffuso. Dal 1999 rientra nuovamente nel campo aeronautico dopo l'acquisizione della Gulfstream, che si occupa prevalentemente di aviazione civile."}
{"id": "2901311", "revid": "422409", "url": "https://it.wikipedia.org/wiki?curid=2901311", "title": "Defense contractors", "text": ""}
{"id": "2901312", "revid": "1714743", "url": "https://it.wikipedia.org/wiki?curid=2901312", "title": "Caterina Vasa (1584-1638)", "text": "Biografia.\nEra figlia del re Carlo IX di Svezia, e della prima moglie, Anna Maria di Wittelsbach-Simmern. Rimasta orfana di madre nel 1589 e fu affidata alle cure della tedesca Euphrosina Heldina von Dieffenau. Nel 1592, suo padre si rispos\u00f2 con Cristina di Holstein-Gottorp. Si dice che andasse d'accordo con la matrigna ed era vicina ai suoi fratellastri, in particolare il fratello maggiore, il futuro re Gustavo Adolfo. Suo padre divenne reggente nel 1598 e fu incoronato re nel 1607.\nNel 1611, suo fratello succedette a suo padre come re Gustavo Adolfo. Suo fratello la trov\u00f2 sensata e saggia, e si dice che abbia agito come sua confidente e consigliera in diverse occasioni.\nMatrimonio.\nCaterina si \u00e8 sposata tardi per una principessa del suo periodo. Sebbene fosse una grande ereditiera, il suo status sul mercato dei matrimoni reali internazionale era incerto a causa della situazione politica in Svezia dopo che suo padre aveva conquistato il trono da suo nipote Sigismondo. Il matrimonio dei suoi genitori era stato un'alleanza con il partito anti-Asburgo in Germania, che a sua volta era alleato con il re Enrico IV di Francia e gli ugonotti francesi, e nel 1599-1600, ci furono piani per organizzare un matrimonio tra lei e il principe Enrico, duca di Rohan, capo degli ugonotti francesi. Enrico spos\u00f2 Marguerite de B\u00e9thune nel 1603. Dopo il trattato di Kn\u00e4red nel 1613, il suo status divenne pi\u00f9 sicuro. Con il sostegno della sua matrigna, l'arcivescovo John Frederik, organizz\u00f2 il matrimonio tra Caterina e il suo parente Giovanni Casimiro del Palatinato-Zweibr\u00fccken-Kleeburg. Sebbene relativamente povero, ebbe contatti che furono ritenuti preziosi per la Svezia, anche se il conte Axel Oxenstierna si oppose al matrimonio.\nIl matrimonio ebbe luogo l'11 giugno 1615 a Stoccolma. Caterina era, per volere di entrambi i suoi genitori, nonch\u00e9 per la legge riguardante la dote delle principesse svedesi, uno delle ereditiere pi\u00f9 ricche di Svezia. Poich\u00e9 la situazione economica in quel momento era tesa, rimase in Svezia i primi anni dopo il suo matrimonio per proteggere i suoi interessi. Nel gennaio 1618, part\u00ec per la Germania. L\u00ec, la coppia ricevette come residenza il castello di Kleeburg nel nord dell'Alsazia. L'anno dopo, Giovanni Casimiro inizi\u00f2 a costruire una nuova residenza, il Renaissance Palace Katharinenburg vicino a Kleeburg. Nel 1620, la Guerra dei trent'anni li costrinse a fuggire a Strasburgo.\nDiede alla luce otto figli:\nRitorna in Svezia.\nNel 1622 suo fratello il re, preoccupandosi della loro incolumit\u00e0 a causa della guerra, chiese che tornassero in Svezia. Caterina accett\u00f2 l'invito e arriv\u00f2 in Svezia con la sua famiglia nel giugno del 1622. In Svezia, lei e Giovanni Casimiro hanno ottenuto il Castello di Stegeborg e una contea nell'\u00d6sterg\u00f6tland come loro feudo e residenza e come pagamento della sua dote: Caterina \u00e8 stata nominata contessa di Stegeborg. Caterina e Giovanni Casimiro si insediarono bene a Stegeborg, dove mantennero uno standard di vita reale. Caterina si impegn\u00f2 attivamente nella gestione delle propriet\u00e0, e nel 1626 gli fu assegnata la tenuta reale di Skenas come suo feudo personale. Caterina era in ottimi rapporti con suo fratello. Durante i suoi viaggi, le chiedeva spesso di provare a consolare e controllare la sua consorte, la regina Maria Eleonora. Caterina fu esposta a certi intrighi a corte con lo scopo di oscurare il suo nome agli occhi della coppia reale, ma riusc\u00ec a evitarli. Era in buoni rapporti con le dinastie di Pfalz e Brandeburgo, con le quali corrispondeva, e che la considerava saggia e con un buon giudizio.\nNel 1631, Caterina ricevette la custodia di sua nipote, la principessa Cristina, l'erede al trono, quando il re dovette recarsi in Germania accompagnato dalla moglie Maria Eleonora, dove partecip\u00f2 alla Guerra dei Trent'anni. Dopo la morte del re Gustavo Adolfo, la coppia entr\u00f2 in conflitto con il governo della regina Cristina per la loro posizione e diritti su Stegeborg. Quando Giovanni Casimiro ruppe con il consiglio reale nel 1633, la coppia si ritir\u00f2 dalla corte a Stegeborg. Caterina non ha mostrato alcun interesse per la partecipazione negli affari di stato. Nel 1636, tuttavia, la regina vedova Maria Eleonora fu considerata una tutrice inadatta e privata della custodia del giovane monarca, e Caterina fu nominata tutrice ufficiale e madre adottiva con la responsabilit\u00e0 dell'educazione della giovane regina. La nomina fu fatta su raccomandazione del conte Axel Oxenstierna e, a quanto riferito, accett\u00f2 il compito con riluttanza. Questo ha distrutto la sua relazione con Maria Eleonora.\nLa principessa Caterina godeva personalmente di grande rispetto e popolarit\u00e0 in Svezia come membro della casa reale e come tutrice del monarca: tuttavia, questo rispetto non includeva il suo consorte, a cui non era stato dato alcun compito o posizione a corte. Giovanni Casimiro fu esposto a qualche umiliazione a causa della loro differenza di grado tra loro. Un esempio fu all'apertura del Parlamento nel 1633, quando Caterina, in accordo con la volont\u00e0 del Consiglio Reale segu\u00ec la Regina Cristina nella processione, mentre a Giovanni Casimiro fu data la scelta di stare a guardare la cerimonia da una finestra o no essere presente.\nMorte.\nCaterina mor\u00ec il 13 dicembre 1638 a V\u00e4ster\u00e5s, dove la corte reale era fuggita da uno scoppio di peste a Stoccolma. Dopo la sua morte, il consiglio reale nomin\u00f2 due tutrici per la regina: la contessa Ebba Leijonhufvud e Christina Natt och Dag.\nLa Katarina kyrka di Stoccolma prende il nome da lei."}
{"id": "2901318", "revid": "599013", "url": "https://it.wikipedia.org/wiki?curid=2901318", "title": "Hrbov", "text": "Il toponimo Hrbov pu\u00f2 riferirsi a diverse localit\u00e0 della Repubblica Ceca:"}
{"id": "2901319", "revid": "479590", "url": "https://it.wikipedia.org/wiki?curid=2901319", "title": "Variabile casuale logonormale", "text": ""}
{"id": "2901323", "revid": "339392", "url": "https://it.wikipedia.org/wiki?curid=2901323", "title": "Viper Mark II", "text": ""}
{"id": "2901336", "revid": "599013", "url": "https://it.wikipedia.org/wiki?curid=2901336", "title": "Janovice (disambigua)", "text": "Janovice pu\u00f2 riferirsi a diversi toponimi della Repubblica Ceca:"}
{"id": "2901337", "revid": "173083", "url": "https://it.wikipedia.org/wiki?curid=2901337", "title": "TPSV", "text": ""}
{"id": "2901340", "revid": "1543377", "url": "https://it.wikipedia.org/wiki?curid=2901340", "title": "Hey God", "text": "Hey God \u00e8 una canzone dei Bon Jovi, scritta da Jon Bon Jovi e Richie Sambora. \u00c8 stata estratta come quinto e ultimo singolo dal sesto album in studio del gruppo, \"These Days\", nel giugno del 1996. Ha ottenuto riconoscimenti significativi solo nel Regno Unito, dove ha raggiunto la posizione numero 13 della Official Singles Chart.\nInformazioni sulla canzone.\nCome molte altre canzoni dell'album \"These Days\", \"Hey God\" \u00e8 stata definita come uno dei brani pi\u00f9 \"dark\" tra quelli mai scritti dai Bon Jovi. Il testo tratta di diverse storie di persone che vivono un'esistenza sull'orlo del baratro e della disperazione, tra cui troviamo un padre la cui famiglia - come recita un verso della traccia - \u00e8 \"two paychecks away from living out on the street\" (\"lontana due rate dall'andare a vivere per strada\"), una madre vedova con un figlio ribelle condannato per aver ucciso un poliziotto, ed infine un giovane cresciuto in un ghetto. Durante il brano, ognuno di questi personaggi chiede aiuto spirituale.\nIl chitarrista Richie Sambora dichiar\u00f2 che l'ispirazione per scrivere la canzone gli venne quando, seduto nella sua limousine, vide all'esterno una calca di derelitti abbandonati in dei cartoni su un marciapiede. Il senso di colpa per questo fu immenso in Richie e, parlando dell'argomento con Jon Bon Jovi, decise di scrivere il brano assieme a lui.\nLe tematiche e l'atmosfera pi\u00f9 cupa rimandano a uno stile maggiormente influenzato dal movimento post-grunge, molto distante rispetto alla abituale proposta sonora dei Bon Jovi.\nEsibizioni dal vivo.\nLa canzone, come molte altre provenienti dall'album \"These Days\", fu suonata dai Bon Jovi con regolarit\u00e0 solo durante il \"These Days Tour\", per poi venire quasi del tutto dimenticata dal gruppo stesso. Il brano torn\u00f2 nelle scalette soltanto nel 2008, quando la band lo propose in alcuni concerti del \"Lost Highway Tour\". Una performance dal vivo della canzone \u00e8 presente nel video concerto \"Live from London\".\nSi tratta di delle poche canzoni dei Bon Jovi che non \u00e8 accompagnata da cori; quando riprodotta dal vivo, Jon Bon Jovi suona il tamburello.\nVideo musicale.\nIl video musicale della canzone \u00e8 stato diretto da Matt Mahurin e vede i Bon Jovi suonare esibirsi in un'ambientazione cupa e fumosa. A fare da contorno, ci sono delle scene che mostrano diverse persone che vivono in condizioni disagiate. Si tratta del primo video in cui Jon Bon Jovi appare con i capelli molto corti, tagliati in quel periodo per le riprese del film \"The Leading Man\".\nTracce.\nLe tracce dal vivo sono state registrate al Johannesburg Stadium, in Sudafrica, il 1\u00ba dicembre 1995 (\"Hey God\" e \"These Days\") e al Count Basy Theater di Red Bank, in New Jersey, il 21 dicembre 1995 (\"House of the Rising Sun\")."}
{"id": "2901343", "revid": "729019", "url": "https://it.wikipedia.org/wiki?curid=2901343", "title": "Tahiti", "text": "Tahiti (: ) \u00e8 la pi\u00f9 grande isola nel gruppo delle Isole del Vento della Polinesia francese, situata nell'arcipelago delle Isole della Societ\u00e0 nella parte meridionale dell'oceano Pacifico. L'isola, di origine vulcanica, alta e montuosa, circondata da barriere coralline, \u00e8 il centro economico, culturale e politico della Polinesia francese, con la popolazione che \u00e8 di abitanti (censimento 2017), diventando cos\u00ec l'isola pi\u00f9 popolosa della Polinesia francese, rappresentando il 68,6% della popolazione totale del gruppo.\nLa capitale Papeete si trova sulla costa nord-occidentale con l'unico aeroporto internazionale della regione, l'aeroporto internazionale Fa'a'\u0101, situato 5\u00a0km fuori dal centro. Tahiti \u00e8 stata originariamente colonizzata dai polinesiani tra il 300 e l'800 d.C., che rappresentano circa il 70% della popolazione dell'isola, con il resto composto da europei, cinesi e meticci. L'isola \u00e8 stata poi proclamata colonia francese nel 1880, anche se solo nel 1946 gli indigeni tahitiani sono stati resi cittadini francesi. Il francese \u00e8 l'unica lingua ufficiale, anche se la lingua tahitiana (\"Reo Tahiti\") \u00e8 ampiamente parlata.\nGeografia.\nTahiti si trova a sud delle Hawaii, a dal Cile e a dall'Australia.\nL'isola nel suo punto pi\u00f9 largo misura e copre una superficie di . Il picco pi\u00f9 alto \u00e8 il monte Orohena (). Il Monte Ronui, nel sud-est, raggiunge i .\nL'isola si compone di due parti quasi circolari centrate su montagne vulcaniche e collegate dal breve istmo di Taravao. La parte nord-occidentale \u00e8 nota come \"Tahiti Nui\" (\"Grande Tahiti\"), mentre la parte molto pi\u00f9 piccola a sud-est \u00e8 conosciuta come \"Tahiti Iti\" (\"Piccola Tahiti\") o \"penisola di Taiarapu\". Tahiti Nui \u00e8 densamente popolata lungo la costa, soprattutto intorno alla capitale Papeete.\nNell'entroterra Tahiti Nui \u00e8 quasi completamente disabitata. Tahiti Iti \u00e8 rimasta isolata, in quanto la sua met\u00e0 sud-orientale (\"Te Pari\") \u00e8 accessibile con la barca o a piedi. Il resto dell'isola \u00e8 circondata da una strada principale che taglia tra le montagne e il mare.\nUna strada interna si arrampica tra ex aziende casearie e agrumeti con vista panoramica. Il paesaggio di Tahiti presenta una lussureggiante foresta pluviale e numerosi corsi d'acqua, tra cui il fiume Papenoo, sul lato nord.\nLe cime pi\u00f9 elevate sono il monte Orohena, il Pito Iti e il monte Aorai.\nClima.\nDa novembre ad aprile \u00e8 la stagione delle piogge; il mese pi\u00f9 piovoso \u00e8 gennaio, con di pioggia a Papeete. Agosto \u00e8 il pi\u00f9 secco, con 47\u00a0mm.\nLe temperature medie sono comprese tra e 31\u00a0\u00b0C, con piccole variazioni stagionali. Le temperature minima e massima registrata sono 16\u00a0\u00b0C e 34\u00a0\u00b0C, rispettivamente.\nStoria.\nTahitiani.\nSi stima che Tahiti sia stata colonizzata tra il 300 e l'800 d.C. dai polinesiani, anche se alcune stime anticipano tale periodo. Questi primi coloni percorsero migliaia di chilometri navigando in mare aperto dagli arcipelaghi occidentali delle Figi, Samoa o Tonga. Nel 1770 James Cook osserv\u00f2 a Tahiti una grande nave tradizionale (\"Va'a\") di 33 metri di lunghezza.\nLa societ\u00e0 tahitiana era composta da regni e territori basati sulla parentela e il potere militare tra i vari clan. Un clan era guidato da un capo (\"Ari'i rahi\"), nobili (\"Ari'i\") e capi minori. Gli \"Ari'i\" erano ritenuti discendenti degli dei polinesiani, investiti di un potere soprannaturale (\"mana\"). Un simbolo del loro status erano le cinture di piume rosse. Tuttavia, i capi clan non detenevano il potere assoluto e il loro ruolo includeva il consulto in assemblee generali o consigli, soprattutto in tempi di guerra. Il \"marae\" era un luogo sacro di culto, costituito da una piattaforma di pietra sollevata nel terreno all'aperto, che svolgeva una funzione culturale simile a quella di strutture simili in altre societ\u00e0 polinesiane.\nIl \"marae\" era il centro della vita spirituale e sociale del clan. Qui venivano invocati gli dei e proclamati i capi. Era anche un luogo per cerimonie di preparazione alla guerra, per le celebrazioni delle nascite, cos\u00ec come per i rituali di sepoltura. Il \"marae\" variava da semplici piattaforme di famiglia ai pi\u00f9 grandi edifici per i capi di alto rango, anche se tutti erano considerati \"tapu\". I primi contatti europei hanno visto l'arrivo della London Missionary Society nel 1797, che ha introdotto il Cristianesimo e fornito di scrittura la lingua tahitiana (\"Reo\"Tahiti).\nContatto con gli Europei.\nXVIII secolo.\nSamuel Wallis, un capitano di marina inglese, avvist\u00f2 Tahiti il 18 giugno 1767 ed \u00e8 considerato il primo visitatore europeo. (Una relazione successiva di un avvistamento spagnolo anteriore di Tahiti da parte di Pedro Fernandes de Queir\u00f3s nel 1606 \u00e8 stato probabilmente scambiato con un avvistamento dell'isola La Sagitaria, a sud-est di Tahiti).\nLa natura rilassata e contenta del popolo e la caratterizzazione dell'isola come un paradiso ha impressionato i primi europei, piantando il seme della romanticizzazione da parte del mondo occidentale, che dura fino ad oggi.\nA Wallis segu\u00ec nell'aprile 1768 l'esploratore francese Louis Antoine de Bougainville, completando la prima circumnavigazione francese. Bougainville rese famosa Tahiti in Europa quando pubblic\u00f2 \"Voyage autour du monde\". Descrisse l'isola come un paradiso terrestre dove gli uomini e le donne vivevano felicemente in innocenza, lontano dalla corruzione della civilt\u00e0. Il suo racconto ha illustrato il concetto di buon selvaggio e influenzato i pensieri utopistici di filosofi come Jean-Jacques Rousseau prima della Rivoluzione francese.\nNell'aprile 1769 il capitano James Cook visit\u00f2 l'isola per ordine segreto dai Lord dell'Ammiragliato per osservare il transito di Venere del 2 giugno. Cre\u00f2 un campo presso la baia di Matavai e vi rimase fino al 9 agosto. La popolazione era stimata in abitanti tra tutte le isole vicine del gruppo. Dopo Cook, le navi europee arrivarono con maggiore frequenza. La pi\u00f9 nota fu il \"Bounty\", il cui equipaggio si ammutin\u00f2 dopo aver lasciato Tahiti nel 1789, essendosi i marinai abituati alla vita sull'isola. L'influenza europea sconvolse la societ\u00e0 tradizionale, portando la prostituzione, le malattie veneree, l'alcool. Gli europei introdussero anche il Cristianesimo.\nLe malattie introdotte includevano il tifo, l'influenza e il vaiolo che uccisero cos\u00ec tanti tahitiani che, nel 1797, la popolazione era di soli abitanti. In seguito scese ancora a abitanti.\nIl vicer\u00e9 del Per\u00f9 Manuel de Amat y Juniet, seguendo gli ordini della Corona spagnola, decise di prendere possesso dell'isola nel 1772, in gran parte per controllare l'espansione di altri paesi e anche per evangelizzare la popolazione. Cos\u00ec invi\u00f2 quattro spedizioni nel periodo 1772-1775, le prime due al comando di Domingo de Bonechea, che raggiunse Tahiti solo poche settimane dopo Cook, trovandovi un'ascia abbandonata dalla spedizione di Cook. Poco dopo\nCarlo III di Spagna cancell\u00f2 la missione, come conseguenza della sua politica di secolarizzazione. Da ricordare di queste spedizioni \u00e8 la stesura di un diario, da parte di un soldato della marina di nome Maximo Rodriguez, che copre un periodo di 12 mesi, rivelando molti dettagli circa i tahitiani del XVIII secolo.\nXIX secolo.\nNel novembre 1835 Charles Darwin visit\u00f2 Tahiti a bordo della \"Beagle\" nella sua circumnavigazione, capitanata da Robert FitzRoy. Rimase colpito dall'influenza positiva dei missionari sulla sobriet\u00e0 e morale degli indigeni. Darwin elogi\u00f2 il paesaggio, ma non fu lusinghiero verso la regina di Tahiti, Pomare IV. Il capitano Fitzroy negozi\u00f2 il pagamento di un indennizzo per un attacco a una nave inglese da parte degli abitanti di Tahiti, avvenuto nel 1833.\nNel 1839 l'isola venne visitata dalla \"spedizione esplorativa degli Stati Uniti\" e uno dei suoi membri, Alfred Thomas Agata, produsse una serie di bozzetti di vita di Tahiti, alcuni dei quali vennero successivamente pubblicati negli Stati Uniti.\nNel 1842 si aggrav\u00f2 una crisi europea che coinvolgeva il Marocco, conteso tra Francia e Regno Unito, quando l'ammiraglio Dupetit Thouars, che ag\u00ec in modo indipendente del governo francese, convinse la regina di Tahiti Pomare IV ad accettare un protettorato francese. George Pritchard, un missionario di Birmingham facente funzione di console britannico, si era allontanato al momento. Tuttavia torn\u00f2 per indottrinare la gente del posto contro la cattolica Francia. Nel novembre 1843, Dupetit-Thouars (ancora una volta di sua iniziativa) sbarc\u00f2 sull'isola, annettendola alla Francia. Egli poi imprigion\u00f2 Pritchard, rimandandolo successivamente in Gran Bretagna.\nNotizie di Tahiti raggiunsero l'Europa nei primi mesi del 1844. Lo statista francese Fran\u00e7ois Guizot, sostenuto dal re Luigi Filippo di Francia, aveva denunciato l'annessione dell'isola. Tuttavia la guerra tra i francesi e i tahitiani continu\u00f2 fino al 1847. L'isola rimase un protettorato francese fino al 29 giugno 1880, quando il re Pomare V (1839-1891) fu costretto a cedere la sovranit\u00e0 di Tahiti e i suoi possedimenti alla Francia. Ottenne in cambio la posizione di titolare ufficiale degli ordini della Legion d'Onore e del Merito agricolo di Francia. \nIl pittore francese Paul Gauguin visse a Tahiti nel 1890 e dipinse molti soggetti di Tahiti. Papeari ha un piccolo museo dedicato a Gauguin.\nXX secolo.\nNel 1946 Tahiti e tutta la Polinesia Francese sono diventati un territorio francese d'oltremare. I tahitiani ricevettero la cittadinanza francese, un diritto per cui si era battuto il dirigente nazionalista Marcel Pouvana'a A Oopa per molti anni. Nel 2003 lo status della Polinesia francese \u00e8 cambiato in Collettivit\u00e0 d'oltremare.\nNel corso della prima guerra mondiale, la zona di Papeete fu attaccata da due navi da guerra tedesche. Una cannoniera francese e con essa pure un cargo tedesco catturato furono affondati nel porto, mentre le due navi da guerra bombardavano la colonia francese. Tra il 1966 e il 1996 il governo francese ha effettuato 193 test nucleari sopra e sotto gli atolli di Moruroa e Fangataufa. L'ultimo test \u00e8 stato condotto il 27 gennaio 1996.\nDemografia.\nGli indigeni di Tahiti sono di origini polinesiane e costituiscono il 70% della popolazione a fianco di europei, asiatici (in sostanza, cinesi) e gente dal patrimonio misto, a volte indicato come \"demis\". Essi costituiscono la maggior parte della popolazione della Polinesia francese. \nReligioni.\nLa religione prevalente \u00e8 quella cristiana, cos\u00ec suddivisa: Chiesa protestante, 45% della popolazione; Chiesa cattolica, 34% della popolazione; Chiesa mormone o Chiesa di Ges\u00f9 Cristo dei Santi degli ultimi giorni, 6% della popolazione. Persistono ancora religioni precristiane, specialmente fra la popolazione autoctona.\nPolitica.\nL'amministrazione \u00e8 affidata a un alto commissario del governo francese e a un'assemblea territoriale di 57 membri (eletti ogni 5 anni a suffragio universale). La rappresentanza presso il Parlamento francese \u00e8 costituita da 2 deputati e un senatore.\nEconomia.\nIl turismo \u00e8 un'attivit\u00e0 importante, soprattutto per le isole di Bora Bora, Moorea e Tahiti.\nDopo l'istituzione del CEP (\"Centre d'Experimentation du Pacifique\") nel 1963, il tenore di vita in Polinesia francese \u00e8 aumentato considerevolmente e i polinesiani hanno abbandonato le attivit\u00e0 tradizionali e sono emigrati verso il centro urbano di Papeete. Anche se il tenore di vita \u00e8 aumentato (dovuto principalmente agli investimenti della Francia), l'economia dipende dalle importazioni. Con la cessazione delle attivit\u00e0 del CEP, la Francia ha firmato il \"Patto per il Progresso\" con Tahiti per compensare la perdita di risorse finanziarie e assistenza in materia di istruzione e turismo, con un investimento di circa 150 milioni di dollari all'anno a partire dall'inizio del 2006.\nIl principale partner commerciale \u00e8 \nla Francia, per circa il 40% delle importazioni e circa il 25% delle esportazioni; altri scambi avvengono con USA, Giappone, Australia e Nuova Zelanda.\nL'allevamento della perla nera \u00e8 anche una preziosa fonte di ricavi; la maggior parte delle perle \u00e8 esportata in Giappone, Europa e USA. Tahiti esporta anche vaniglia, frutta, fiori, olio di Monoi, pesce, olio di cocco e noni.\nLa disoccupazione colpisce circa il 13% della popolazione attiva, soprattutto donne e giovani non qualificati.\nLa valuta di Tahiti, il franco CFP (noto anche come XPF), \u00e8 agganciata all'Euro con 1 CFP = 0,00838 euro (circa 81 CFP per dollaro statunitense a gennaio 2008). Alberghi e istituti finanziari offrono servizi di cambio.\nL'imposta sui consumi, ovvero tassa sul valore aggiunto (o V.A.T. in lingua inglese), a Tahiti \u00e8 chiamata T.V.A . Nel 2009 la T.V.A. sui servizi turistici \u00e8 del 10%, la T.V.A. su hotel, alberghi, piccole pensioni, alimenti e bevande \u00e8 del 6%; quella per l'acquisto di beni e prodotti \u00e8 del 16%.\nCultura.\nLa cultura di Tahiti include una tradizione orale che include la mitologia di varie divinit\u00e0 e credenze cos\u00ec come antiche tradizioni come il tatuaggio e la navigazione.\nL'annuale \"festa di Heiva\" nel mese di luglio \u00e8 una celebrazione della cultura tradizionale, danza, musica e sport, tra cui una gara di lunga distanza tra le isole della Polinesia francese su una moderna canoa a bilanciere (Va'a).\nSituato a Tahiti \u00e8 il \"Museo Paul Gauguin\", dedicato alla vita e alle opere dell'artista francese Paul Gauguin (1848-1903), che ha dipinto opere famose come \"Due donne tahitiane\" e \"Da dove veniamo? Che siamo? Dove andiamo?\"\nIl \"Museo Robert Wan Pearl\" \u00e8 l'unico museo al mondo dedicato alle perle; il mercato di Papeete vende anche artigianato locale.\nDanza.\nUna delle immagini pi\u00f9 conosciute delle isole \u00e8 la famosa danza tahitiana. La \"\u02bb\u014dte\u02bba\", talvolta scritta come \"otea\", \u00e8 una danza tradizionale di Tahiti, dove i danzatori, in piedi in pi\u00f9 file, eseguono diverse figure. Questa danza, facilmente riconoscibile per il veloce agitarsi dei fianchi e gonnellini di paglia viene spesso confusa con l'hawaiana hula, una danza in genere pi\u00f9 lenta e graziosa che si concentra pi\u00f9 sui movimenti delle mani che sui fianchi.\nLa \u02bb\u014dte\u02bba \u00e8 uno dei pochi balli che esisteva gi\u00e0 in epoca pre-europea come danza maschile. D'altra parte, la hura (in lingua tahitiana per hula), una danza per le donne, \u00e8 scomparsa, lo stesso vale per la danza di coppia \"'upa'upa\", ma potrebbe essere riemersa come t\u0101m\u016br\u0113.\nOggi, tuttavia, l'\u02bb\u014dte\u02bba pu\u00f2 essere danzato da uomini (\u02bb\u014dte\u02bba t\u0101ne), da donne (\u02bb\u014dte\u02bba vahine), o da entrambi i sessi (\u02bb\u014dte\u02bba \u02bb\u0101mui).\nLa danza \u00e8 accompagnata solo con la musica dei tamburi, ma non cantando. Il tamburo pu\u00f2 essere uno dei diversi tipi di t\u014d\u02bbere, un ceppo di legno poggiato con una fessura longitudinale, che viene colpito da uno o due bastoni. Oppure pu\u00f2 essere il pahu, l'antico tamburo di Tahiti ricoperto da una pelle di squalo e suonato in piedi con le mani o con bastoni. Il ritmo della t\u014d\u02bbere \u00e8 veloce, del pahu pi\u00f9 lento. Viene usato anche un piccolo tamburo, il fa\u02bbat\u0113t\u0113.\nI ballerini fanno gesti, rievocando occupazioni quotidiane della vita. Per gli uomini i temi scelti possono essere la guerra o la navigazione; si possono poi usare lance o pagaie.\nPer le donne i temi possono essere la casa o la natura, il pettinare i capelli o il volo di una farfalla, ad esempio. Ma anche altri temi elaborati possono essere scelti, per esempio quella in cui i danzatori definiscono una mappa di Tahiti, evidenziando luoghi importanti. In una vera e propria \u02bb\u014dte\u02bba la trama della narrazione dovrebbe pervadere l'intera danza.\nNavigazione.\nI tahitiani sono indigeni polinesiani che fanno parte della grande famiglia dei popoli dell'Oceania; sono noti nella loro storia e cultura per la loro capacit\u00e0 di navigazione, essenziale per gli scambi e le comunicazioni con i loro vicini nel mare.\nNella navigazione polinesiana, la stella situata direttamente sopra Tahiti nel cielo notturno, Sirio, \u00e8 servita come un faro per l'orientamento tradizionale durante i viaggi in mare aperto.\nIstruzione.\nTahiti ospita un'universit\u00e0 francese, l'Universit\u00e9 de la Polyn\u00e9sie Fran\u00e7aise. Si tratta di una universit\u00e0 in crescita, con studenti e 60 ricercatori. Molti corsi sono disponibili, come diritto, commercio, scienza e letteratura.\nTrasporti.\nL'A\u00e9roport International Tahiti Faa'a \u00e8 l'aeroporto internazionale di Tahiti con Air Tahiti Nui, che \u00e8 la compagnia di bandiera, mentre Air Tahiti \u00e8 la principale compagnia aerea per i voli tra le isole.\nIl traghetto Moorea \u00e8 anche un famoso traghetto che opera da Papeete. Ci sono anche numerosi traghetti che trasportano persone e merci in tutte le isole.\nSport.\nIl rugby a 15 \u00e8 uno sport popolare a Tahiti, tant'\u00e8 che esistono 15 squadre ed una nazionale che disputa incontri internazionali.\nDa molti sport polinesiani del passato sono derivate delle competizioni, come la gara delle canoe (\"va'a\"), sicuramente una delle pi\u00f9 tradizionali.\nLa pi\u00f9 importante di queste gare \u00e8 la \"Hawaiki Nui Va'a\", organizzata ogni anno tra la fine di ottobre e gli inizi di novembre. Questa grande gara dura tre giorni e 50 squadre partono da Huahine e arrivano a Bora Bora. Un'altra importante gara \u00e8 quella durante la festa di \"Heiva\" a luglio, che consiste nell'attraversare il canale tra Tahiti e Moorea, girare e tornare a Tahiti.\nUn altro sport originario molto famoso \u00e8 il surf; infatti James Cook, nel suo libro \"Le esplorazioni del capitano James Cook\" del 1769, afferma che questo sport era praticato nell'isola. A quel tempo esistevano gi\u00e0 tre tipi di tavola e il surf era praticato in spiagge riservate secondo regole stabilite dall'aristocrazia. A sud-ovest dell'isola di Tahiti, nei pressi del villaggio di Teahupo'o (17\u00b083 S, 149\u00b067 W), si trova uno degli spot pi\u00f9 famosi e anche pi\u00f9 pericolosi del mondo, nel quale una volta all'anno viene disputata la Billabong Pro Tahiti: i migliori surfisti del mondo si sfidano sulle onde create dalla barriera corallina, alte anche pi\u00f9 di 15 metri.\nLa gara dei trasportatori di frutta \u00e8 molto spettacolare ed apprezzata dalla gente del posto e si svolge nelle strade di Papeete durante l\"'Heiva\". I trasportatori corrono per 2\u00a0km portando un bastone di bamb\u00f9 alle cui estremit\u00e0 ci sono 2 carichi di frutta per un totale di 50\u00a0kg.\nSempre durante la festa dell\"'Heiva\" si possono vedere diversi atleti arrampicarsi nel minor tempo possibile su palme da cocco di 20\u00a0m con i piedi legati da una liana.\nLa nazionale di calcio ha conquistato la Coppa delle nazioni oceaniane nel 2012, battendo in finale la Nuova Caledonia con un gol di Steevy Chong Hue, diventando la pi\u00f9 piccola nazione in termini di territorio e popolazione a vincere un torneo confederato ufficiale. Grazie a questa vittoria ha ottenuto il diritto di partecipazione alla Confederations Cup 2013 (Coppa delle Confederazioni FIFA) che si \u00e8 svolta in Brasile tra il 15 giugno e il 30 giugno 2013.\nIn questa manifestazione, il 20 giugno, Tahiti ha subito la pi\u00f9 pesante sconfitta della storia di questo torneo contro la Spagna, con un risultato finale di 0-10.\nTahiti ha molto successo nel beach soccer: nel campionato mondiale di beach soccer 2015 ha raggiunto il secondo posto, mentre due anni prima era arrivata quarta."}
{"id": "2901348", "revid": "1543377", "url": "https://it.wikipedia.org/wiki?curid=2901348", "title": "Base aerea di Smolensk-Severnyj", "text": "La base aerea di Smolensk Severnyj (), anche nota come base aerea di Smolensk nord, si trova nell'Oblast' di Smolensk, in Russia, 4 km a nord della citt\u00e0 di Smolensk. \u00c8 un piccolo campo di volo precedentemente militare dotato anche di alcune piazzole di decollo per elicotteri e una fabbrica della Yakovlev sul lato sud-orientale. Ospita 28 aerei Ilyushin Il-76. \u00c8 usato sporadicamente per ricevere aeromobili solo su particolare permesso della Agenzia Federale Russa per il Trasporto Aereo.\nStoria.\nDurante la guerra fredda ospit\u00f2 gli aerei MiG-23P del 401\u00ba IAP (401\u00ba Reggimento Aereo da Intercettazione), reparto sciolto nel 1990 e sostituito con i MiG-23Ps assegnati al 412\u00b0 IAP presso Dombarovskij. Ha anche ospitato gli aerei MiG-23 dell'871\u00b0 IAP (871\u00ba Reggimento Aereo da Intercettazione); i Su-27 nel 1994, e nel 2003 i moderni aerei da caccia MiG-29. I servizi aerei sono forniti dal 103\u00b0 Gv VTAP (103\u00ba Reggimento da Trasporto Aereo militare della Guardia) con i jet Ilyushin Il-76.\nSviluppi futuri.\nNel luglio 2011 il Governatore dell'Oblast' di Smolensk, Sergej Antuf'ef, ha annunciato che nelle intenzioni dell'amministrazione locale la base di Smolensk, attraverso una generale opera di risistemazione della struttura, dovrebbe diventare un aeroporto civile con apertura a regolari voli di linea e dotato dei sistemi di atterraggio strumentale necessari ad essere operativo 24 ore al giorno. L'accordo d'intenti per la realizzazione del progetto di sviluppo dell'aviazione civile a Smolensk \u00e8 stato discusso durante la visita del Presidente russo nell'aprile del 2011."}
{"id": "2901351", "revid": "1543377", "url": "https://it.wikipedia.org/wiki?curid=2901351", "title": "These Days (singolo Bon Jovi)", "text": "These Days \u00e8 una canzone dei Bon Jovi, scritta da Jon Bon Jovi e Richie Sambora. \u00c8 stata estratta come quarto singolo dal sesto ed eponimo album in studio del gruppo, \"These Days\", nel febbraio del 1996. Ha raggiunto la posizione numero 7 della Official Singles Chart nel Regno Unito e la numero 38 delle classifiche in Australia.\nInformazioni sulla canzone.\nLa canzone \u00e8 l'esempio lampante dei toni pi\u00f9 oscuri e cupi che i Bon Jovi vollero dare ai brani dell'album \"These Days\". Il testo tratta della perdita d'innocenza, del vagabondaggio e delle difficolt\u00e0 nell'intraprendere relazioni sociali nell'epoca moderna. Pi\u00f9 specificamente, si fa riferimento alle persone che cercano di essere capite per poter realizzare i propri sogni.\nNel corso del 2007-2008, durante il \"Lost Highway Tour\", il chitarrista Richie Sambora ha spesso cantato \"These Days\" dal vivo, facendo riferimento alle difficolt\u00e0 che aveva passato in quel periodo.\nVideo musicale.\nIl video musicale della canzone \u00e8 stato girato durante il \"These Days Tour\" e mostra i Bon Jovi impegnati in giro per il mondo, sul palco e in momenti di intimit\u00e0. Vengono mostrate diverse immagini provenienti dall'esibizione tenuta al Wembley Stadium il 25 giugno 1995, da cui \u00e8 stato tratto il video concerto \"Live from London\".\nAlla fine di \"Live from London\", dopo i titoli di coda, \u00e8 presente come bonus una versione alternativa del video che raccoglie alcune immagini dietro le quinte del gruppo.\nTracce.\nLe tracce dal vivo sono state registrate al Johannesburg Stadium, in Sudafrica, il 1\u00ba dicembre 1995."}
{"id": "2901352", "revid": "486946", "url": "https://it.wikipedia.org/wiki?curid=2901352", "title": "Ojamajo Doremi", "text": ""}
{"id": "2901356", "revid": "1543377", "url": "https://it.wikipedia.org/wiki?curid=2901356", "title": "Sierpe", "text": "Sierpe \u00e8 un distretto della Costa Rica facente parte del cantone di Osa, nella provincia di Puntarenas."}
{"id": "2901358", "revid": "1543377", "url": "https://it.wikipedia.org/wiki?curid=2901358", "title": "Bah\u00eda Ballena", "text": "Bah\u00eda Ballena \u00e8 un distretto della Costa Rica facente parte del cantone di Osa, nella provincia di Puntarenas."}
{"id": "2901359", "revid": "287204", "url": "https://it.wikipedia.org/wiki?curid=2901359", "title": "Bahia Ballena", "text": ""}
{"id": "2901361", "revid": "1543377", "url": "https://it.wikipedia.org/wiki?curid=2901361", "title": "Piedras Blancas", "text": "Piedras Blancas \u00e8 un distretto della Costa Rica facente parte del cantone di Osa, nella provincia di Puntarenas."}
{"id": "2901371", "revid": "2143258", "url": "https://it.wikipedia.org/wiki?curid=2901371", "title": "Acido arsenico", "text": "L'acido arsenico, o acido ortoarsenico, \u00e8 un composto chimico con formula bruta H3AsO4, scritta anche come AsO(OH)3.\nIl composto, incolore, \u00e8 analogo all'acido fosforico. I due acidi, cos\u00ec come i rispettivi sali, si comportano in modo simile. L'acido arsenico non \u00e8 mai stato isolato come tale, se non in soluzioni in cui si trovava completamente dissociato. La sua forma emiidrata (H3AsO4\u00b7\u00bdH2O), invece, forma dei cristalli, che si decompongono a 100\u00a0\u00b0C.\nCaratteristiche generali.\nIl nome \"arsenico\" sottintende usualmente la dicitura \"ortoarsenico\", che lo distingue dall'acido piroarsenico (H4As2O7) e dall'acido metaarsenico (HAsO3). \u00c8 un acido triprotico, mediamente debole in acqua; i suoi sali vengono chiamati arseniati, e hanno propriet\u00e0 ossidanti per via della scarsa stabilit\u00e0 dell'arsenico allo stato di ossidazione +5.\nEssendo un acido triprotico, ha tre diversi gradi di dissociazione:\nI valori di Ka sono vicini a quelli dell'acido fosforico. Il prodotto della terza dissociazione \u00e8 l'arseniato (AsO), uno ione fortemente basico. A differenza dell'acido fosforico, l'acido arsenico \u00e8 ossidante, come dimostra la sua capacit\u00e0 di convertire lo ione ioduro in iodio.\nSintesi.\nL'acido arsenico \u00e8 prodotto facendo reagire triossido di arsenico con acido nitrico concentrato, o combinando pentossido di arsenico con acqua.\nLa soluzione risultante viene raffreddata fino a formare dei cristalli incolore di H3AsO4(H2O)0.5. Quando la cristallizzazione viene condotta a temperature pi\u00f9 basse, si formano cristalli di diidrato.\nAltra possibile sintesi consiste nella dissoluzione di pentossido di arsenico in acqua, il processo \u00e8 tuttavia lento. Ulteriore processo percorribile \u00e8 quello della dissoluzione di acido meta- o piroarsenico in acqua fredda. Il composto pu\u00f2 inoltre essere prodotto facendo reagire arsenico elementare umido con ozono:\nImpieghi del composto.\nLe applicazioni commerciali del composto sono limitate a causa della sua elevata tossicit\u00e0. Ha trovato occasionali utilizzi come conservante del legno, biocida ad ampio spettro, agente per la lavorazione di vetro e metalli, e come reagente nella sintesi di alcuni composti organici a base di arsenico. La dose letale LD50 nei conigli \u00e8 di 6 mg/kg (0,006\u00a0g/kg)."}
{"id": "2901372", "revid": "1983214", "url": "https://it.wikipedia.org/wiki?curid=2901372", "title": "Nov\u00e9 Dvory", "text": "Il toponimo Nov\u00e9 Dvory pu\u00f2 riferirsi a diverse localit\u00e0 della Repubblica Ceca:"}
{"id": "2901375", "revid": "767487", "url": "https://it.wikipedia.org/wiki?curid=2901375", "title": "L\u00e9on Glovacki", "text": "Carriera.\nGiocatore.\nClub.\nInizi\u00f2 la sua carriera nei dilettanti di Diouai (oggi squadra professionista) e nel 1952 si trasfer\u00ec allo Stade de Reims dove componeva un trio d'attacco con Abraham Appel e Raymond Kopa.\nNel 1956 fu finalista della Coppa dei Campioni con lo Stade de Reims. L'anno dopo, part\u00ec per Monaco (1957-1959) e poi si trasfer\u00ec nel Saint-Etienne. Torn\u00f2 a Reims dove conclude la sua carriera nel 1962.\nNazionale.\nNel 1953 debutt\u00f2 nella Nazionale francese, nell'amichevole contro il Lussemburgo vinta dai \"Bleus\" per 6-1. Nel 1954 partecip\u00f2 alla Coppa del Mondo.\nAllenatore.\nDopo aver chiuso la carriera come giocatore, Glovacki allen\u00f2 il Digione, l'Olympique Avignone e l'Annecy."}
{"id": "2901376", "revid": "1543377", "url": "https://it.wikipedia.org/wiki?curid=2901376", "title": "Savegre", "text": "Savegre \u00e8 un distretto della Costa Rica facente parte del cantone di Aguirre, nella provincia di Puntarenas."}
{"id": "2901380", "revid": "1543377", "url": "https://it.wikipedia.org/wiki?curid=2901380", "title": "Naranjito (Costa Rica)", "text": "Naranjito \u00e8 un distretto della Costa Rica facente parte del cantone di Aguirre, nella provincia di Puntarenas."}
{"id": "2901384", "revid": "599013", "url": "https://it.wikipedia.org/wiki?curid=2901384", "title": "Skr\u00fd\u0161ov", "text": "Il toponimo Skr\u00fd\u0161ov si pu\u00f2 riferire a diverse localit\u00e0 della Repubblica Ceca:"}
{"id": "2901386", "revid": "123358569", "url": "https://it.wikipedia.org/wiki?curid=2901386", "title": "Unibail Rodamco Westfield", "text": "Unibail-Rodamco-Westfield (URW) o Wfd Unibail-Rodamco \u00e8 un gruppo franco-olandese attivo nel settore della gestione immobiliare e colosso mondiale dello shopping e del retail real estate.\nStoria.\nLe origini della societ\u00e0 risalgono al giugno 2007 quando dalla fusione tra la francese Unibail (fondata nel 1968) e l'olandese Rodamco Europe (fondata nel 1999) nacque \"Unibail-Rodamco\".\nDopo l'acquisto annunciato nel dicembre 2017 e concluso nel giugno 2018 dell\u2019australiana Westfield, leader internazionale nello sviluppo, costruzione e gestione di centri commerciali di alto livello e nota soprattutto per il focus sul settore del lusso, l'azienda ha assunto l'attuale denominazione sociale.\nUnibail-Rodamco ha valutato Westfield 24,7 miliardi di dollari americani (32,6 miliardi di dollari australiani), pari a circa 20,9 miliardi di euro, pagando ogni azione 7,55 dollari americani (10,01 dollari australiani), pari a 6,42 euro e proposto quindi ai suoi azionisti una combinazione di denaro e azioni di Unibail-Rodamco. Il premio sul quale si basa la valutazione \u00e8 pari al 17,8% rispetto al prezzo di chiusura del titolo Westfield dell\u201911 dicembre 2017, giorno precedente all'annuncio.\nPortafoglio immobiliare.\nHa un portafoglio immobiliare valutato 61,1 miliardi di euro al valore di mercato (gross market value). Gli attivi sono per l\u201988% di tipo commerciale e per il restante 12% in parti uguali, \u00e8 relativo a uffici e siti di convention e mostre.\nURW possiede a giugno 2018, 104 shopping center in 13 nazioni e 2 continenti: ben 56 sono grandi complessi operanti nelle maggiori citt\u00e0 europee e americane tra le pi\u00f9 attrattive al mondo per lo shopping, come Westfield London a Londra, Century City a Los Angeles, A\u00e9roville, vicino all\u2019aeroporto di Parigi Charles de Gaulle, con i suoi 84.000 m\u00b2, Arkadia di Varsavia (287.000 m\u00b2) e il Centro Oberhausen (241.900 m\u00b2), a circa 30 chilometri da D\u00fcsseldorf.\n\u00c8 prima al mondo per qualit\u00e0 degli asset A++ (high quality) e per valore medio di ciascun immobile (vicino a 600 milioni di euro).\nOgni anno i centri Unibail-Rodamco-Westfield accolgono circa 1,2 miliardi di visitatori.\nLa strategia \u00e8 di sviluppare ulteriormente il marchio Westfield, portandolo nelle maggiori shopping destination dell\u2019acquirente, anche grazie al piano \u201cBetter places 2030\u201d che prevede 12,3 miliardi di euro di investimenti.\nAzioni.\nGli azionisti di Unibail-Rodamco-Westfield detengono azioni stapled (pinzate), ciascuna comprendente un'azione Unibail-Rodamco e un'azione della WFD Unibail-Rodamco NV. Le azioni stapled sono quotate su Euronext Amsterdam (mercato di riferimento) e Euronext Parigi, con codice ISIN FR0013326246 e ticker URW. Unibail-Rodamco-Westfield ha inoltre una quotazione secondaria sull'ASF (Australian Securities Exchange) per consentire agli ex obbligazionisti di Westfield di scambiare le azioni stapled localmente sotto forma di CDI, chess depositary intesrest (certificato di deposito degli interessi).\nI detentori di azioni di stapled hanno tutti i diritti e sono soggetti a tutti gli obblighi in quanto azionisti di Unibail-Rodamco e della WFD Unibail-Rodamco NV. Qualsiasi detentore di azioni stapled detiene sia azioni Unibail-Rodamco che azioni WDF Unibail-Rodamco NV di classe A. Di conseguenza, tale detentore ha diritto a ricevere dividendi e altre distribuzioni dichiarate da Unibail-Rodamco sulle sue azioni nonch\u00e9 dividendi e altre distribuzioni dichiarate dalla WFD Unibail-Rodamco NV sulla classe A delle sue azioni."}
{"id": "2901388", "revid": "767487", "url": "https://it.wikipedia.org/wiki?curid=2901388", "title": "Golfito", "text": "Golfito \u00e8 un distretto della Costa Rica, capoluogo del cantone omonimo, nella provincia di Puntarenas."}
{"id": "2901393", "revid": "2044019", "url": "https://it.wikipedia.org/wiki?curid=2901393", "title": "Donna d'onore (miniserie televisiva)", "text": "Donna d'onore (titolo internazionale: \"Vendetta: Secrets of a Mafia Bride\") \u00e8 una miniserie televisiva di produzione statunitense e italiana, diretta da Stuart Margolin e con protagonista Carol Alt, che and\u00f2 in onda in prima serata su Canale 5 in tre puntate nell'aprile del 1990 (da domenica 1\u00ba aprile a domenica 8 aprile).\nNel cast, oltre a Carol Alt, anche Eric Roberts (fratello della ben pi\u00f9 famosa Julia), Eli Wallach, Burt Young, Serena Grandi ed Eva Grimaldi.\nLa miniserie, tratta dal romanzo omonimo di Sveva Casati Modignani del 1988, fu all'epoca presentata come una versione \"al femminile\" de \"La piovra\".\nTrama.\nLa protagonista delle vicende \u00e8 Nancy Pertinace (Carol Alt), una giovane donna siciliana nata a New York, che, quand'era bambina, ha perso il padre ucciso per errore da alcuni sicari ed \u00e8 stata in seguito \"adottata\" da una famiglia mafiosa residente in Sicilia.\nCresciuta con il desiderio di vendicarsi, una volta adulta fa ritorno a New York con il suo fidanzato, un sicario della mafia, decisa a fare giustizia. Quando sta per sposarsi, scopre per\u00f2 che \u00e8 proprio quest'ultimo l'assassino di suo padre...\nAscolti.\nLa messa in onda della miniserie totalizz\u00f2 una media di 6.600.000 spettatori."}
{"id": "2901394", "revid": "599013", "url": "https://it.wikipedia.org/wiki?curid=2901394", "title": "Donna d'onore", "text": ""}
{"id": "2901395", "revid": "31327778", "url": "https://it.wikipedia.org/wiki?curid=2901395", "title": "Pitilla", "text": ""}
{"id": "2901397", "revid": "767487", "url": "https://it.wikipedia.org/wiki?curid=2901397", "title": "Puerto Jim\u00e9nez", "text": "Puerto Jim\u00e9nez \u00e8 un distretto della Costa Rica facente parte del cantone di Golfito, nella provincia di Puntarenas."}
{"id": "2901399", "revid": "486946", "url": "https://it.wikipedia.org/wiki?curid=2901399", "title": "Pietro Guarneri", "text": ""}
{"id": "2901400", "revid": "287204", "url": "https://it.wikipedia.org/wiki?curid=2901400", "title": "Puerto Jimenez", "text": ""}
{"id": "2901402", "revid": "31327811", "url": "https://it.wikipedia.org/wiki?curid=2901402", "title": "Duchessa di Savoia", "text": ""}
{"id": "2901403", "revid": "287204", "url": "https://it.wikipedia.org/wiki?curid=2901403", "title": "Arunas Visockas", "text": ""}
{"id": "2901404", "revid": "486946", "url": "https://it.wikipedia.org/wiki?curid=2901404", "title": "Regina di Spagna", "text": ""}
{"id": "2901405", "revid": "261173", "url": "https://it.wikipedia.org/wiki?curid=2901405", "title": "Maffio Venier", "text": "Biografia.\nMembro della famiglia patrizia dei Venier, era figlio e nipote di due letterati, rispettivamente Lorenzo Venier (1510\u20131550) e Domenico Venier (1517-1582). Fece vita da cortigiano, spostandosi frequentemente tra le varie corti italiane, trattenendosi in particolare presso Francesco I de' Medici e papa Sisto V.\nFu autore di numerose poesie erotiche in lingua veneziana, seguendo l'esempio di Pietro Aretino (che visse a Venezia dal 1527 alla morte nel 1556) e dell'attore e poeta in lingua veneziana Andrea Calmo, oltre che del padre Lorenzo, autore dei due poemetti osceni \"Il Trentuno della Zaffetta\" e \"La Puttana Errante\". Attacc\u00f2 duramente coi suoi scritti la poetessa e cortigiana veneziana Veronica Franco.\nNel 1580 viaggi\u00f2 attraverso Bosnia, Serbia e Tracia fino a Costantinopoli, lasciando poi testimonianza della sua esperienza nella \"Descrizione dell\u2019Impero turchesco\" (1580) e nel \"Discorso dello stato presente del Turco e modo di fargli una guerra reale\" (1585) richiestogli da Sisto V. Forse da questo viaggio contrasse la malattia, probabilmente sifilide, che lo port\u00f2 alla morte pochi anni dopo.\nDopo aver inseguito per anni un incarico ecclesiastico, nel 1583 ebbe da papa Gregorio XIII la nomina ad arcivescovo di Corf\u00f9, sede a lui sgradita. Vi si rec\u00f2 solo due anni pi\u00f9 tardi, ottenendo poi dal nuovo pontefice Sisto V di essere dispensato dal risiedervi.\nNel 1585 scrisse la sua unica tragedia, \"Idalba\".\nTormentato da continue febbri, nel 1586 si mise in viaggio da Roma a Firenze, dove intendeva trascorrere un periodo di convalescenza, ospite dei Medici. Costretto a sostare a Torrenieri per l'aggravarsi delle sue condizioni, vi mor\u00ec l'11 novembre. Per ordine del granduca Francesco I fu sepolto nel Duomo di Siena.\nGenealogia episcopale.\nLa genealogia episcopale \u00e8:"}
{"id": "2901406", "revid": "339392", "url": "https://it.wikipedia.org/wiki?curid=2901406", "title": "Personale contrattualizzato", "text": ""}
{"id": "2901407", "revid": "261173", "url": "https://it.wikipedia.org/wiki?curid=2901407", "title": "Maffeo Venier", "text": ""}
{"id": "2901408", "revid": "486946", "url": "https://it.wikipedia.org/wiki?curid=2901408", "title": "Pubblico impiego contrattualizzato", "text": ""}
{"id": "2901409", "revid": "261173", "url": "https://it.wikipedia.org/wiki?curid=2901409", "title": "Maffeo Veniero", "text": ""}
{"id": "2901410", "revid": "125293997", "url": "https://it.wikipedia.org/wiki?curid=2901410", "title": "Benelli BX", "text": "La Benelli BX \u00e8 una motocicletta con motore a quattro tempi della casa motociclistica Benelli in collaborazione con Vertemati, presentata in tre varianti, Cross, Enduro e Motard, ognuna con una cilindrata distinta, la prima presentazione si ha all'EICMA 2006, ma la prima commercializzazione si ha nel 2009 solo con pochi esemplari prodotti per qualche team di motocross. La produzione termina nello stesso anno per problemi economici della stessa Benelli."}
{"id": "2901411", "revid": "31327933", "url": "https://it.wikipedia.org/wiki?curid=2901411", "title": "Emiro di Grenada", "text": ""}
{"id": "2901414", "revid": "484362", "url": "https://it.wikipedia.org/wiki?curid=2901414", "title": "Invasione dei Mori", "text": ""}
{"id": "2901415", "revid": "228587", "url": "https://it.wikipedia.org/wiki?curid=2901415", "title": "Tasso di inflazione programmata", "text": "Il tasso di inflazione programmata (TIP) \u00e8 uno strumento introdotto in Italia negli anni ottanta per mitigare l'inflazione, stabilendo nel Documento di economia e finanza una sorta di \"tasso di inflazione ideale\" da raggiungere. \nTale tasso \u00e8 usato principalmente come riferimento per gli adeguamenti salariali del personale contrattualizzato (e quindi, di riflesso, anche di quello non contrattualizzato), e per l'aggiornamento delle tasse e tariffe della pubblica amministrazione."}
{"id": "2901418", "revid": "54193", "url": "https://it.wikipedia.org/wiki?curid=2901418", "title": "Inflazione programmata", "text": ""}
{"id": "2901419", "revid": "54193", "url": "https://it.wikipedia.org/wiki?curid=2901419", "title": "Tasso di inflazione", "text": ""}
{"id": "2901420", "revid": "648716", "url": "https://it.wikipedia.org/wiki?curid=2901420", "title": "Guaycar\u00e1", "text": "Guaycar\u00e1 \u00e8 un distretto della Costa Rica facente parte del cantone di Golfito, nella provincia di Puntarenas."}
{"id": "2901422", "revid": "287204", "url": "https://it.wikipedia.org/wiki?curid=2901422", "title": "Guaycar\u00e0", "text": ""}
{"id": "2901423", "revid": "287204", "url": "https://it.wikipedia.org/wiki?curid=2901423", "title": "Guaycara", "text": ""}
{"id": "2901427", "revid": "599013", "url": "https://it.wikipedia.org/wiki?curid=2901427", "title": "Alfredo Bassani", "text": "Carriera.\nCresciuto calcisticamente nell', calca i campi di Serie C fino al 1993, quando viene acquistato dalla , neopromossa in Serie A, con la cui maglia gioca 7 partite nella stagione 1993-1994. La stagione successiva, durante il mercato di riparazione di novembre, viene girato in prestito al , in Serie B, trovando poco spazio anche nella serie cadetta. Ritorna alla casa madre nell'estate 1995 per un'altra stagione da comprimario, al termine della quale decide, a 26 anni, di lasciare i professionisti per continuare nelle serie minori."}
{"id": "2901428", "revid": "767487", "url": "https://it.wikipedia.org/wiki?curid=2901428", "title": "Pav\u00f3n (Costa Rica)", "text": "Pav\u00f3n \u00e8 un distretto della Costa Rica facente parte del cantone di Golfito, nella provincia di Puntarenas."}
{"id": "2901429", "revid": "1915706", "url": "https://it.wikipedia.org/wiki?curid=2901429", "title": "Pentossifillina", "text": "La pentossifillina, nome chimico 1-(5-oxoexil)-3, 7-dimetilxantina \u00e8 un derivato xantinico utilizzato per le proprie attivit\u00e0 antitrombotiche.\nUtilizzi.\nViene utilizzato per ridurre i disturbi legati all'irrorazione periferica su base aterosclerotica (claudicatio intermittens causata da ostruzione delle arterie, dolori a riposo), su base diabetica (angiopatia diabetica) e flogistica (endoangioite obliterante) poich\u00e9 la pentossifillina riesce a migliorare il flusso sanguigno attraverso i vasi. Viene anche utilizzata per il trattamento di disturbi trofici (sindrome post-trombotica, ulcus cruris, gangrena e congelamenti) e angioneuropatie (acrocianosi e morbo di Raynaud).\nViene anche impiegato per sequele da alterata irrorazione cerebrale, oculare e auricolare.\nLa molecola \u00e8 anche in studio per il trattamento della induratio penis plastica e della neuropatia periferica.\nPu\u00f2 essere utilizzato per la prevenzione delle crisi di falcizzazione nell'anemia drepanocitica e migliora il microcircolo cerebrale.\nLa pentossifillina pu\u00f2 essere utilizzata per il trattamento del mal di testa da altitudine ed \u00e8 stato dimostrato che \u00e8 in grado di diminuire la mortalit\u00e0 nella steatoepatite probabilmente attraverso la propria abilit\u00e0 a inibire il fattore di necrosi tumorale.\nAlcuni specialisti la prescrivono in applicazione topica per la Morfea\nControindicazioni.\nLa pentossifillina deve essere evitata in quei soggetti che hanno evidenziato accertata ipersensibilit\u00e0 alla molecola, recente infarto al miocardio ed emorragie di grave entit\u00e0.\nGravidanza e allattamento.\nLa molecola \u00e8 in grado di passare attraverso il latte materno; pertanto, durante l'allattamento, bisogna stabilire se terminare l'allattamento e proseguire la cura o terminare la cura e proseguire l'allattamento. \nIn gravidanza invece non \u00e8 stata dimostrata alcuna teratogenicit\u00e0 a carico del feto, nemmeno ad alti dosaggi.\nMeccanismo.\nCome altre xantine metilate e derivati xantinici, la pentossifillina agisce attraverso due meccanismi fondamentali:\nEsiste un derivato dal nome propentofillina."}
{"id": "2901430", "revid": "287204", "url": "https://it.wikipedia.org/wiki?curid=2901430", "title": "Pavon", "text": ""}
{"id": "2901432", "revid": "1266208", "url": "https://it.wikipedia.org/wiki?curid=2901432", "title": "Unione Sportiva Brembillese", "text": "L'Unione Sportiva Nuova Brembillese Calcio \u00e8 una societ\u00e0 sportiva dilettantistica di Val Brembilla, provincia di Bergamo.\nLa societ\u00e0 \u00e8 stata fondata nel 1958 e iscritta subito sia al C.S.I. che alla F.I.G.C.. Per almeno due decenni \u00e8 stata ai vertici del calcio provinciale bergamasco e regionale lombardo, militando in Promozione, Eccellenza e Interregionale (l'attuale Serie D). Ha raggiunto il suo vertice sportivo nella stagione 1983-1984, con l'unica partecipazione al campionato di Serie C2, girone B. \nDisputa le gare interne al Campo Sportivo \"Secomandi\", in localit\u00e0 Piana alla periferia di Brembilla.\nStoria.\nGli albori del calcio.\nA causa dell'isolamento geografico di Brembilla, che si colloca nell'omonima valle compresa tra la Valle Imagna e la Valle Brembana (di cui \u00e8 parte della Comunit\u00e0 montana) si pu\u00f2 solo presupporre che la diffusione del calcio moderno avvenne sul modello delle vicine Zogno e San Pellegrino Terme, che videro nascere i propri sodalizi nei primi anni venti del XX secolo. La prima testimonianza storica di una squadra organizzata in quel periodo, gi\u00e0 denominata Brembillese e partecipante a tornei e gare amichevoli, risale alla stagione 1929-1930. Dalla documentazione fotografica, tuttavia, \u00e8 difficile stabilire i colori sociali. La foto in bianco e nero mostra una maglia scura (presumibilmente blu scuro o nera) e pantaloncini e calzettoni bianchi.\nLa fondazione e i primi anni.\nNella stagione 1956-1957 il curato Don Giovanni Forlani con Alessandro Musitelli (segretario che ricoprir\u00e0 la carica fino al 1986) iscrivono la Brembillese al campionato C.S.I. a sei giocatori. Compongono la prima squadra A. Carminati, D. Carminati, C. Gervasoni, E. Milesi, D. Salvi, B. Pellegrinelli allenati da Cesare Pellegrinelli. \nVisto l'affitamentio di questi e altri giocatori, la Brembillese \u00e8 stata iscritta anche alla FIGC a 11 giocatori, pur non avendo un campo di calcio regolamentare ma pur sempre rientrante nelle misure stabilite all'epoca per la Seconda Divisione. Grazie all'iniziativa di Don Forlani, Musitelli e Pellegrinelli, con i giocatori pi\u00f9 anziani Franco Pesenti e Riccardo Pizzamiglio\u00ec incaricati di raccogliere la somma necessaria per l'iscrizione e affitto campo a Zogno, questi convinsero il geom. Domenico Gervasoni a raccogliere la somma mancante ed assumere la presidenza. Si copi\u00f2 lo statuto della Zognese: la redazione dell'atto fu completata in fretta e furia un'ora prima della scadenza del termine di presentazione e l'atto consegnato il 4 ottobre.\nLa squadra fu iscritta al campionato di Seconda Divisione, ultimo livello della piramide calcistica di quella stagione sportiva. La maglia era blucerchiata, molto simile a quella della . A seguito della riforma dei campionati del 1959 gi\u00e0 l'anno successivo la Seconda Divisione divenne Terza Categoria, categoria che la Brembillese disput\u00f2 fino alla stagione 1971-1972.\nDa notare che i primi anni furono caratterizzati da un continuo peregrinare tra Zogno e Sant'Omobono Terme a causa prima della mancanza in paese di un campo regolamentare realizzato solo all'inizio della stagione 1964-1965, quando fu inaugurato l'impianto sportivo Villaggio Europa.\nAnni '70 e primi '80: un continuo susseguirsi di successi.\nLa svolta avvenne nell'estate 1971 quando la presidenza venne assunta dal Dott. Luigi Secomandi, medico condotto di Brembilla e grande appassionato di sport, gi\u00e0 fondatore del Gimondi Club di Brembilla e organizzatore della Targa Gimondi Club. Sostenitore dello staff tecnico del pilota di Formula 3 Alessandro Pesenti Rossi, (successivamente pilota di Formula 1) e presidente della boxe bergamasca. Secomandi affid\u00f2 la guida tecnica al brembillese Paolo Giupponi, 21 anni appena ed un passato presente nelle giovanili dell', della cui squadra Primavera fu capitano e con la quale vinse un campionato italiano Primavera e un Torneo di Viareggio.\nLa carriera calcistica di Giupponi si era appena interrotta a in Serie C a causa un grave infortunio. Luciano Gariboldi, giocatore di Inter, Atalanta, Reggiana e Bari, al termine della carriera apre una macelleria a Brembilla, dove veniva in villeggiatura, ed \u00e8 sempre stato consigliere tecnico della societ\u00e0 e allenatore all'occorrenza.\nIl sodalizio Secomandi-Giupponi frutt\u00f2 subito una promozione record (21 vittorie, 1 pareggio e zero sconfitte) nella stagione 1971-1972, bissata due anni dopo con la promozione dalla Seconda alla Prima Categoria nella stagione 1973-1974.\nTornato all'attivit\u00e0 agonistica Giupponi e, di conseguenza, cambiata la guida tecnica la squadra, la Brembillese continu\u00f2 la propria ascesa. Nella stagione 1976-1977 sotto la guida di Livio Roncoli vinse il campionato raggiungendo la Promozione. Con l'arrivo nella nuova categoria si ripropose il problema di un campo regolamentare e fu necessario emigrare nuovamente, prima a San Pellegrino e poi a Paladina. Il Presidente Secomandi, che con i vice presidenti Domenico Carminati, Enrico Scaglia, l'amministrazione comunale e il contributo dei cittadini, si prodigarono alla realizzazione di uno stadio omologato a livello professionistico che ora porta il suo nome, in localit\u00e0 Piana.\nNell'estate 1981 fu completato il nuovo impianto in localit\u00e0 Piana e si torn\u00f2 a giocare a Brembilla. Nuovamente affidata a Paolo Giupponi la Brembillese sal\u00ec ancora in Interregionale nella stagione 1981-1982 grazie al favorevole sorteggio nei confronti del (in seguito ammesso in Interregionale per meriti sportivi) con cui era finita a pari merito negli spareggi promozione.\nIl campionato 1982-1983 avrebbe dovuto essere di consolidamento della categoria, ma dopo un discreto inizio la squadra inizi\u00f2 ad accelerare il passo verso la vetta. Il sorpasso avvenne alla ventiseiesima giornata con la vittoria sul e le contemporanee sconfitte della e, ancora una volta, del Vigevano. Con un rotondo 3-0 esterno (doppietta di Ardemagni e gol di Benaglia) sull' all'ultima giornata, il 15 maggio 1983 arriv\u00f2 la promozione in Serie C2.\n1983-1984: la Serie C2.\nL'estate del 1983 vide la trasformazione da associazione a Societ\u00e0 per Azioni, di cui l'80% detenute da Secomandi, il 10% da Domenico Carminati e il 10% da Enrico Scaglia. Tutti gli altri non erano soci ma semplici collaboratori. La Brembillese fu inserita nel girone B assieme a squadre che avevano gi\u00e0 partecipato alla Serie A (, e ) o che vi avrebbero partecipato nei decenni successivi (Novara e ), oltre a decane della categoria. \nGli elevati costi di partecipazione imposero una campagna acquisti limitata ed incentrata sulla vendita del centrocampista Claudio Benaglia alla ed a pochi acquisti rivelatisi insufficienti, tra cui l'attaccante Raffaele Vitali (con un'esperienza in Serie B). \nL'inizio della stagione agonistica fu disastroso: cinque partite e cinque sconfitte senza segnare alcuna rete. Si corse ai ripari con alcuni acquisti tra cui quello di Giovanni Carlo Ferrari (ex ] in Serie A e tanta gavetta in B), che realizz\u00f2 la prima rete contro la alla sesta di campionato. Prima rete e primo punto conquistato con un 1-1 interno. Il 15 novembre 1983 scomparve il Presidente Secomandi. Ci fu un riassetto societario, la Brembillese Calcio S.r.l, dovuto anche della dipartita del dottore. Enrico Scaglia ne divenne il presidente, Domenico Carminati consigliere e amministratore delegato. Carminati e Scaglia offrirono perci\u00f2 ai brembillesi, in assemblea pubblica, le quote societarie del dottore ma nessuno le sottoscrisse. Carminati e Scaglia divennero pertanto soci paritari al 50% della Brembillese. Successivamente i biancazzurri riuscirono a centrare la prima storica vittoria tra i professionisti contro il Mira il 20 novembre 1983. Nonostante un girone di ritorno migliore, sia nel gioco che nei risultati, la Brembillese termin\u00f2 la stagione al penultimo posto con soli 21 punti raccolti, frutto di 5 vittorie e 11 pareggi, retrocedendo in Interregionale in compagnia del e della . La scomparsa di Secomandi rappresent\u00f2 una grave perdita per il movimento calcistico brembillese. A lui verr\u00e0 successivamente intitolato l'impianto sportivo casalingo con una cerimonia tenutasi il 24 novembre 1984.\nA cavallo tra gli '80 e i '90: stagioni altalenanti.\nDopo l'apoteosi C2, si tornarono a disputare i campionati dilettantistici. Giupponi si trasfer\u00ec ad allenare a Telgate, mentre per tre anni la Brembillese partecip\u00f2 all'Interregionale, nelle stagioni 1984-1985, 1985-1986 e 1986-1987. \nDopo la scomparsa di Secomandi la societ\u00e0 \u00e8 stata praticamente rifondata. Dopo il disorientamento iniziale, il \"peso\" maggiore \u00e8 passato sulle spalle di Domenico Carminati e di Enrico Scaglia. La Brembillese con la strategia dei piccoli passi, attraverso scelte coraggiose, come l'arrivo del nuovo allenatore Angelo Volpato, mossa vincente del nuovo corso. A questo punto senza fare pazzie, Carminati e Scaglia con una campagna acquisti e cessioni, allestendo una formazione che ha dato grandi risultati a livello regionale. In Promozione per due anni sal\u00ec ancora di categoria alla fine della stagione 1988-1989, stagione nella quale in rosa comparve l'attaccante Hubert Pircher (gi\u00e0 e in Serie A) che poi rivestir\u00e0 il ruolo di tecnico nella successiva stagione, l'ultima in Interregionale.\nPer cinque campionati consecutivi, dal 1991-1992 al 1995-1996, i biancazzurri mantennero la nuova categoria di Eccellenza, con risultati decrescenti di anno in anno. L'ultima stagione fu la peggiore nella storia del club con l'unico ultimo posto assieme a quello del 1969-1970 in Terza Categoria. A nulla valse l'inserimento di un'ex atalantino di prestigio come Luigino Pasciullo. \nLa stagione 1991-1992 coincise con il cambio di denominazione nell'attuale \"Nuova Brembillese\", mentre al termine della stagione 1995-1996 la societ\u00e0 decise di iscriversi in Prima Categoria compiendo un salto doppio all'indietro dopo la retrocessione maturata sul campo.\nGli anni duemila e il presente.\nNella stagione 2001-2002 la societ\u00e0 viene nuovamente promossa in Promozione, ma le speranze di rinascita durano ben poco e si ritorna rapidamente in Prima Categoria. Nella stagione 2003-2004, invece, la Brembillese retrocede in Seconda Categoria, poi pare risorgere due anni dopo ritornando in Prima Categoria. Dopo due retrocessioni consecutive scende al livello calcistico pi\u00f9 basso cadendo direttamente in Terza Categoria. \nDopo un tentativo di fusione con la Zognese fallito in breve nella stagione 2009-2010, con presidente Domenico Carminati, vice Enrico Scaglia, Ugo Rota, E. Zanardi, allenatore Diego Genini alle spalle della Fratelli Calvi di Piazza Brembana e della Fiorente Bergamo, ambedue promosse in Seconda Categoria. \nCon alla presidenza Carminati, Scaglia, Rota e Zanardi, nella stagione seguente la Brembillese lotta per il vertice piazzandosi alle spalle del Sotto il Monte ed ottiene il ripescaggio diretto in Seconda Categoria Nella stagione successiva trova ancora una volta la promozione dopo aver vinto la finale dei play-off e disputato la finalissima, nonostante i tre errori dal dischetto.\nNella stagione 2012-2013 milita nel girone D della Prima Categoria lombarda, terminando il campionato al sesto posto. Dopo essere ripartita dall'ultimo livello calcistico dal 2009, nella stagione 2016-2017 conquista nuovamente la Seconda Categoria nella quale attualmente milita.\nNel 2008 la FIGC ha voluto celebrare il 50\u00ba di fondazione con una targa ricordo e diploma di benemerenza, consegnato a Roma all'Hotel Hilton il 24 maggio 2008 a Domenico Carminati, calciatore, dirigente e presidente della Brembillese, in presenza di Albertini, Tavecchio, Abete e Matarrese. "}
{"id": "2901434", "revid": "1305772", "url": "https://it.wikipedia.org/wiki?curid=2901434", "title": "One More Try", "text": "One More Try \u00e8 una canzone del cantante inglese George Michael, quinto singolo estratto dal suo primo album solista \"Faith\".\n\u00c8 una ballata della durata di circa sei minuti, il cui testo racconta la mancanza del cantante a cimentarsi con un nuovo rapporto amoroso, a causa delle ferite emotive causate dalle precedenti esperienze. Nonostante il successo del brano, ha avuto una limitata diffusione radiofonica a causa della lunghezza fuori dagli \"standard\" radiofonici.\n\"One More Try\" ha raggiunto la posizione n\u00b08 della Official Singles Chart, ma divenne il settimo singolo di Michael a raggiungere la posizione n\u00b01 nella \"Billboard\" Hot 100 negli Stati Uniti. Quattro dei sei singoli estratti dalla \"Faith\" sono andati al numero uno in America, mentre in confronto, nessuno \u00e8 riuscito a farlo nel Regno Unito. \"One More Try\" \u00e8 stato l'ultimo singolo di un artista bianco a raggiungere la posizione n\u00b01 nella Hot R&amp;B/Hip-Hop Songs, fino al 2007 quando in vetta ci fu Robin Thicke con la sua \"Lost Without U\".\nTracce.\nOne More Try \nCover.\nNel 1999 il trio femminile Divine realizz\u00f2 un cover del brano, utilizzandola come secondo singolo dal loro album di debutto \"Fairy Tales\".\nNel 2014 la cantante Mariah Carey inserisce nel suo quattordicesimo album di studio intitolato \"Me. I am Mariah... The Elusive Chanteuse\" la cover di questo pezzo. Il sound rimane simile, con un beat pi\u00f9 accentuato e una melodia pi\u00f9 marcata. Non mancano i passaggi tra bassi e acuti, caratteristici della cantante."}
{"id": "2901435", "revid": "339392", "url": "https://it.wikipedia.org/wiki?curid=2901435", "title": "Bij\u0101ya", "text": ""}
{"id": "2901436", "revid": "599013", "url": "https://it.wikipedia.org/wiki?curid=2901436", "title": "Suchdol", "text": "Il toponimo Suchdol pu\u00f2 riferirsi a diverse localit\u00e0 della Repubblica Ceca:\nDa non confondersi con:"}
{"id": "2901439", "revid": "767487", "url": "https://it.wikipedia.org/wiki?curid=2901439", "title": "Cuddhura", "text": "La cuddhura, cuddhura cu l'oe, palomba, palummeddhra, panareddhra, puddhica cu l'oe \u00e8 un dolce tipico della Puglia\n\"Cuddhura\" viene dal greco \u03ba\u03bf\u03c5\u03bb\u03bf\u03cd\u03c1\u03b1 o \u03ba\u03bf\u03c5\u03bb\u03bb\u03bf\u03cd\u03c1\u03b1, \"coulo\u00fara\" o \"coullo\u00fara\" (in greco antico \u03ba\u03bf\u03bb\u03bb\u03cd\u03c1\u03b1, \"koll\u00fdra\") ossia 'rotondo' o 'spirale' e \"puddhica\" dal latino \"polluceo\", ossia '[pane che] si offre').\nSi tratta di un pane pasquale molto simile alle \"cuddura cu l'ova\" siciliane. Sono diffuse le versioni pasquali con l'uovo sodo al centro che localmente vengono chiamate cuddhura cu l'oe ('cuddura con l'uovo'), \"puddhica cu l'oe\" ('puddica con l'uovo'), \"pupu cu l'ovu\" ('bambino con l'uovo'). Queste preparazioni durante il periodo pasquale sono fatte a forma di colomba e localmente dette \"palomba\", \"palummeddhra\", \"panareddhra\".\nIl prodotto \u00e8 stato riconosciuto e inserito nell'elenco dei prodotti agroalimentari tradizionali (PAT) stilato dal ministero delle politiche agricole e forestali."}
{"id": "2901445", "revid": "1543377", "url": "https://it.wikipedia.org/wiki?curid=2901445", "title": "Sabalito", "text": "Sabalito \u00e8 un distretto della Costa Rica facente parte del cantone di Coto Brus, nella provincia di Puntarenas."}
{"id": "2901446", "revid": "1728", "url": "https://it.wikipedia.org/wiki?curid=2901446", "title": "Monete romane", "text": ""}
{"id": "2901447", "revid": "1543377", "url": "https://it.wikipedia.org/wiki?curid=2901447", "title": "Agua Buena (Costa Rica)", "text": "Agua Buena \u00e8 un distretto della Costa Rica facente parte del cantone di Coto Brus, nella provincia di Puntarenas."}
{"id": "2901449", "revid": "69794", "url": "https://it.wikipedia.org/wiki?curid=2901449", "title": "Laura Orvieto", "text": "Biografia.\nLaura Cantoni, figlia di Achille Cantoni e Maria Cantoni, trascorre l'infanzia e l'adolescenza a Milano. Ama molto la lettura, ma la appassiona anche dedicarsi ai bambini, e si trattiene a lungo con loro narrando lunghe storie che li attraggono e li affascinano. Di indole ribelle, avrebbe voluto essere utile agli altri, come narra nell'autobiografia pubblicata postuma, e seguire l'attivit\u00e0 dei doposcuola per l'infanzia creati dalla pedagogista Rosa Errera, ma la famiglia la frena in questa sua aspirazione.\nNel 1899 sposa il giornalista e poeta Angiolo Orvieto, fondatore del periodico culturale \"Il Marzocco\" e si trasferisce a Firenze. Incoraggiata da Angiolo inizia a collaborare alla rivista, dapprima con semplici riassunti di saggi editi sulla stampa scientifica o straniera, quindi con veri e propri articoli, animando il dibattito con altre scrittrici e collaboratrici, quali Sibilla Aleramo o Amelia Pincherle Rosselli. A partire dal 1909 unisce la sua passione per la scrittura al desiderio di essere vicina al mondo dell'infanzia: si dedica cos\u00ec alla composizione di libri per bambini ispirati tanto alla vita familiare quotidiana quanto alla mitologia ed alla storia greca e romana. Sar\u00e0 questa ispirazione a darle il maggior successo, con la fortunata collana delle \"Storie della storia del mondo\". Amica di vari scrittori e poeti a lei contemporanei, sar\u00e0 particolarmente legata a Amelia Pincherle Rosselli, la madre dei fratelli Carlo e Nello Rosselli, uccisi da emissari fascisti a Bagnoles de l'Orne, nel 1937.\nDi famiglia ebraica, negli anni delle persecuzioni razziali riuscir\u00e0 a salvarsi nascondendosi con il marito Angiolo nel ricovero di San Carlo, fondato dal cappuccino Padre Massimo a Borgo S. Lorenzo.\nNel dopoguerra sar\u00e0 ancora attiva, dirigendo il periodico fiorentino per giovanetti \"La Settimana dei ragazzi\" dal 1945 al 1947. Si spegne a Firenze nel 1953.\nL'attivit\u00e0 di scrittrice.\nLaura inizia la sua attivit\u00e0 di scrittrice intorno al 1905, collaborando in forma anonima alla rubrica \"Marginalia\" de \"Il Marzocco\", dove si riassumevano in poche righe significativi articoli letterari o storici comparsi su riviste specialistiche italiane e straniere. Parteciper\u00e0 poi al periodico con testi di maggiore spessore, inserendosi nei dibattiti \"al femminile\" discussi sulla testata fiorentina. Il suo primo volume per l'infanzia, comparso sotto lo pseudonimo \"Mrs El\", \u00e8 \"Leo e Lia. Storia di due bimbi italiani con una governante inglese\" (1909), ispirato alle vicende quotidiane e alla sua esperienza di mamma, al quale seguir\u00e0 \"Storia delle storie del mondo. Greche e barbare\" (1911), la sua opera di maggior successo, tradotta in molte lingue ed ancora oggi ristampata. Le \"Storie del mondo\" costituivano un progetto editoriale di ampio respiro, che comprender\u00e0 i volumi dedicati al mondo classico romano \"Storie della storia del mondo. Il natale di Roma\" (1928), e \"Storie della storia del mondo. La forza di Roma\" (1934), e probabilmente doveva raccogliere anche altri testi di diversa ispirazione, come il \"Viaggio meraviglioso di Gianni nel paese delle parole\" (2007), rimasti inediti vivente l'autrice. Anche l'autobiografia, conclusa nel 1939, sar\u00e0 pubblicata soltanto postuma con il titolo \"Storia di Angiolo e Laura\" (2001).\nIntitolazione.\nIl 16 maggio 2016, la citt\u00e0 di Milano le intitola una strada nei pressi della ex fabbrica Carlo Erba, tra via Benigno Crespi e via Carlo Imbonati."}
{"id": "2901450", "revid": "1543377", "url": "https://it.wikipedia.org/wiki?curid=2901450", "title": "Limoncito", "text": "Limoncito \u00e8 un distretto della Costa Rica facente parte del cantone di Coto Brus, nella provincia di Puntarenas."}
{"id": "2901452", "revid": "31328350", "url": "https://it.wikipedia.org/wiki?curid=2901452", "title": "Persecuzioni antiebraiche", "text": ""}
{"id": "2901453", "revid": "3831", "url": "https://it.wikipedia.org/wiki?curid=2901453", "title": "Barcino", "text": ""}
{"id": "2901454", "revid": "1543377", "url": "https://it.wikipedia.org/wiki?curid=2901454", "title": "Pittier", "text": "Pittier \u00e8 un distretto della Costa Rica facente parte del cantone di Coto Brus, nella provincia di Puntarenas."}
{"id": "2901455", "revid": "478814", "url": "https://it.wikipedia.org/wiki?curid=2901455", "title": "Citt\u00e0 dell'Algeria", "text": "Lista di citt\u00e0 dell'Algeria.\nIn Algeria sono considerati citt\u00e0 gli insediamenti urbani con oltre 100.000 abitanti, mentre sono considerati paesi e villaggi quelli con pi\u00f9 di 20.000 abitanti. Per una lista di tutti i 1.541 comuni dell'Algeria si rimanda alla pagina Comuni dell'Algeria."}
{"id": "2901457", "revid": "767487", "url": "https://it.wikipedia.org/wiki?curid=2901457", "title": "Corredor", "text": "Corredor \u00e8 un distretto della Costa Rica, capoluogo del cantone di Corredores, nella provincia di Puntarenas."}
{"id": "2901461", "revid": "1543377", "url": "https://it.wikipedia.org/wiki?curid=2901461", "title": "La Cuesta", "text": "La Cuesta \u00e8 un distretto della Costa Rica facente parte del cantone di Corredores, nella provincia di Puntarenas."}
{"id": "2901464", "revid": "767487", "url": "https://it.wikipedia.org/wiki?curid=2901464", "title": "Canoas (Costa Rica)", "text": "Canoas \u00e8 un distretto della Costa Rica facente parte del cantone di Corredores, nella provincia di Puntarenas."}
{"id": "2901467", "revid": "123359129", "url": "https://it.wikipedia.org/wiki?curid=2901467", "title": "Alvinella pompejana", "text": "Alvinella pompejana (detto anche verme di Pompei) \u00e8 un verme marino policheto, scoperto nel 1979, che vive solo in prossimit\u00e0 delle fumarole nere dei fondali oceanici, in condizioni ambientali estreme (acqua caldissima e molto acida e buio totale).\nScoperta.\n\"Alvinella pompejana\" fu identificata nel 1979 dai biologi francesi Daniel Desbruy\u00e8res e Lucien Laubier, presso le fumarole nere scoperte appena due anni prima sui fondali al largo delle isole Gal\u00e1pagos, nell'oceano Pacifico.\nIl nome del nuovo genere fu dedicato al sommergibile \"Alvin\" usato per l'esplorazione.\nIl nome dell'unica specie si riferisce alla citt\u00e0 di Pompei, per l'analogia suggerita dall'origine vulcanica delle fumarole.\nDescrizione.\nIl verme di Pompei raggiunge una lunghezza di 10\u201315\u00a0cm e, come \u00e8 norma per i Policheti, vive all'interno di un tubo sottile. La parte anteriore ha aspetto simile a tentacoli (ma in realt\u00e0 sono branchie), di colore rosso vivo. Il resto del corpo \u00e8 grigio pallido.\nIl dorso \u00e8 ricoperto di lunghi filamenti grigio cenere, simili a peli, che sono in realt\u00e0 colonie di batteri filamentosi del gruppo degli Proteobacteria Epsilon. Questi batteri vivono in simbiosi con il verme, in prossimit\u00e0 di ghiandole che secernono muco. I benefici di questa simbiosi per il verme non sono stati ancora perfettamente chiariti; in un primo momento era stata ipotizzata una funzione semplicemente d'isolamento termico, ma oggi sembra che i batteri in realt\u00e0 svolgano una funzione autotrofica importante per la nutrizione del verme.\nDistribuzione e habitat.\n\"Alvinella pompejana\" \u00e8 endemica del Pacifico orientale, dove vive esclusivamente sui fondali abissali, a profondit\u00e0 di 2000\u20133000\u00a0m. Oltre che nell'area delle Gal\u00e1pagos, \u00e8 stato trovato anche al largo della Costa Rica.\nLa peculiarit\u00e0 di \"Alvinella\" \u00e8 di vivere in prossimit\u00e0 di sorgenti idrotermali caldissime, a contatto con acque che raggiungono anche 80 \u00b0C. Da questo punto di vista, \u00e8 considerata una delle specie animali pi\u00f9 resistenti al calore. In realt\u00e0, all'interno dei tubi in cui vivono questi vermi si creano fortissime differenze di temperatura: mentre la coda sta a 80 \u00b0C, le branchie stanno a 20 \u00b0C.\nAnche molto particolare \u00e8 la capacit\u00e0 del verme di Pompei di sopravvivere in acque ricche di zolfo, presente in particolare sotto forma di acido solfidrico (velenoso e acido) e di solfuro di ferro in soluzione.\nRiproduzione.\nPoich\u00e9 le singole fumarole nere non durano a lungo (tipicamente circa vent'anni), anche se continuamente se ne formano di nuove in altri punti, i vermi di Pompei devono affidare le loro uova alle acque fredde circostanti (a circa 2 \u00b0C); quando la corrente le porta casualmente in acque pi\u00f9 calde, ha luogo il successivo sviluppo."}
{"id": "2901468", "revid": "223320", "url": "https://it.wikipedia.org/wiki?curid=2901468", "title": "\u00c0scaro", "text": ""}
{"id": "2901474", "revid": "1543377", "url": "https://it.wikipedia.org/wiki?curid=2901474", "title": "Laurel (Costa Rica)", "text": "Laurel \u00e8 un distretto della Costa Rica facente parte del cantone di Corredores, nella provincia di Puntarenas."}
{"id": "2901476", "revid": "111433", "url": "https://it.wikipedia.org/wiki?curid=2901476", "title": "Esame del carbonio-14 sulla Sindone", "text": "Il pi\u00f9 celebre studio condotto sulla Sindone di Torino, per la grande risonanza che ebbe all'epoca sui mezzi d'informazione, \u00e8 la datazione del lenzuolo eseguita nel 1988 con la tecnica radiometrica del carbonio-14 svolta in tre laboratori e pubblicata su \"Nature\". La prova del carbonio ha stabilito che il telo risale, con un intervallo di confidenza di almeno il 95% e un'approssimazione di 10 anni in pi\u00f9 o in meno, a una data compresa tra il 1260 e il 1390, periodo compatibile con le prime testimonianze storiche certe dell'esistenza della Sindone (1353-1355 circa).\nQuesta datazione \u00e8 stata generalmente accettata dalla comunit\u00e0 scientifica, oltre che da diversi esponenti della Chiesa cattolica anche per bocca dell'arcivescovo di Torino, il cardinale Anastasio Ballestrero; i sostenitori dell'autenticit\u00e0 del telo hanno per\u00f2 avanzato diverse obiezioni sull'attendibilit\u00e0 del test.\nPreparazione dell'esame.\nL'iter.\nIn occasione dell'ostensione straordinaria della sindone avvenuta nel 1978, fu costituito il Progetto di ricerca sulla Sindone di Torino (in inglese \"Shroud of Turin Research Project\", \"STURP\").\nFin dall'anno successivo lo STURP manifest\u00f2 l'intenzione di sottoporre il lenzuolo a vari studi, tra cui la datazione radio carbonio per la piccola quantit\u00e0 di materiale che richiedeva per le analisi.\nMedesima proposta di analisi viene avanzata da Harry E. Gove che alla fine del 1978 scrive al cardinale Ballestrero. A tal scopo, nel 1982 una commissione guidata dal chimico Robert H. Dinegar e dal fisico Harry E. Gove dell'Universit\u00e0 di Rochester, si occup\u00f2 di interpellare diversi laboratori specializzati in datazioni di piccoli campioni. Sei laboratori diedero la disponibilit\u00e0 a eseguire le datazioni. Questi usavano due diverse tecniche di datazione:\nNel 1986 Carlos Chagas Filho, presidente della Accademia Pontificia delle Scienze interpella diversi laboratori per lo svolgimento dell'esame al carbonio 14; viene redatto un protocollo comune a sette laboratori (ai sei individuati si era aggiunto il laboratorio di Gif-sur-Yvette (Francia). Il protocollo viene sottoposto sia al papa sia al cardinale di Torino.\nGelosie professionali e dispute interne alla chiesa fanno s\u00ec che nel 1987 le autorit\u00e0 ecclesiastiche di Torino respingessero il protocollo; il cardinale Ballestrero informa i sette laboratori che su suggerimento del consulente scientifico (Luigi Gonella professore del Politecnico di Torino) solo tre di essi saranno coinvolti nell'analisi. Il criterio di scelta sar\u00e0 l'esperienza dei laboratori nella datazione dei reperti archeologici.\nIl protocollo definitivo.\nIl 17 aprile 1988, in una lettera pubblicata dalla rivista \"Nature\", il direttore scientifico del British Museum Michael Tite riassumeva cos\u00ec il protocollo definitivo che sarebbe stato seguito:\nLa dinamica del test.\nAprile 1988: il prelievo dei campioni.\nIl prelievo dei campioni avvenne il 21 aprile 1988 nella sacrestia del Duomo di Torino da Franco Testore, docente di tecnologia dei tessuti presso il Politecnico di Torino, e Giovanni Riggi di Numana, microanalista. Il primo effettu\u00f2 le operazioni di pesatura, mentre il secondo esegu\u00ec materialmente il taglio.\nPresenti tra gli altri all'operazione, oltre ai due scienziati summenzionati, c'erano il cardinale Ballestrero con quattro sacerdoti, Luigi Gonella, il rappresentante dell'Accademia Pontificia delle Scienze, i fotografi e il cineoperatore. Erano inoltre presenti: il prof. Renato Dardozzi, membro della Pontificia Accademia delle Scienze, il dott. Gabriel Vial, direttore del Museo dei Tessuti Antichi di Lione, i professori Robert Hedges ed Edward Hall, responsabili del Laboratorio di Radiodatazione dell'Universit\u00e0 di Oxford, e il dott. Michael Tite, Direttore del Laboratorio di Ricerca del British Museum di Londra, i proff. P. Damon e D. Donahue dei dipartimenti di Geoscienze e Fisica dell'Universit\u00e0 dell'Arizona e il prof. W. Woelfli del dipartimento di Fisica del Politecnico di Zurigo.\nFurono tagliate delle strisce di circa 10\u00a0mm x 70\u00a0mm.\nContestualmente vennero divisi anche i tre campioni di controllo ovvero:\nI campioni di controllo vennero esaminati al microscopio per togliere ogni eventuale contaminazione.\nI tre pezzi della Sindone e i sei ricavati dai primi due campioni di controllo furono quindi inseriti in nove cilindri metallici numerati, senza alcun'indicazione del loro contenuto. I pezzi del terzo campione di controllo (mantello di san Luigi d'Angi\u00f2) invece furono consegnati senza essere chiusi in cilindri.\n13 ottobre 1988: i risultati vengono annunciati.\nIl 13 ottobre 1988, durante una conferenza stampa, il cardinale Ballestrero annunci\u00f2 i risultati: il carbonio 14 ha fornito una datazione compresa tra il 1260 e il 1390, con una confidenza del 95%. La datazione corrisponde al periodo in cui si ha la prima documentazione storica che si riferisca con certezza alla Sindone di Torino (1353).\nBallestrero nell'occasione comment\u00f2: \u00abPenso non sia il caso di mettere in dubbio i risultati. E nemmeno \u00e8 il caso di rivedere le bucce agli scienziati se il loro responso non quadra con le ragioni del cuore\u00bb.\nLa relazione scientifica ufficiale fu pubblicata alcuni mesi dopo sulla rivista \"Nature\". Nel dettaglio, il laboratorio di Tucson calcol\u00f2 una data di 646\u00b131 BP; quello di Oxford, 750\u00b130; quello di Zurigo, 676\u00b124. Combinando insieme questi tre risultati si ottenne una media pesata pari a 689\u00b116. Applicando la necessaria calibrazione (per i dettagli si veda l'articolo originale), questa data fu convertita negli intervalli 1273-1288 con livello di confidenza 68% (una deviazione standard) e 1262-1384 con livello di confidenza 95% (due deviazioni standard). Quest'ultimo dato, arrotondato ai 10 anni pi\u00f9 vicini, costitu\u00ec il risultato annunciato dal cardinale Ballestrero e pubblicato su \"Nature\".\nCritiche degli autenticisti ai risultati dell'esame.\nColoro che ritengono la Sindone un'autentica reliquia hanno mosso diverse critiche all'esame effettuato.\nAnalisi statistica dei risultati.\nErnesto Brunati e Remi Van Haelst avrebbero rilevato degli errori nei calcoli statistici pubblicati nell'articolo di \"Nature\": rifacendo i calcoli corretti si otterrebbe un \"significance level\" dell'1% invece del gi\u00e0 basso 5% pubblicato.\nSecondo Bryan J. Walsh, dai dati pubblicati risulterebbe un gradiente lineare della concentrazione di C14 nel campione, il che dimostrerebbe che i campioni fossero \"inquinati\" e di conseguenza invaliderebbe il risultato dell'esame.\nTuttavia secondo Gian Marco Rinaldi queste anomalie statistiche non hanno conseguenze sostanziali ed \u00e8 comunque evidente dalle misure \"che la Sindone risale al basso Medioevo e non all'epoca di Cristo\" e che nessuna rielaborazione statistica dei dati potrebbe fornire come risultato il I secolo d.C.\nDi parere opposto sono Riani, Fanti, Crosilla e Atkinson, che hanno riesaminato i dati disponibili con metodi di \"statistica robusta\". Secondo la loro analisi, \"le 12 datazioni che sono state prodotte dai 3 laboratori non possono essere considerate come provenienti da un'unica ignota grandezza ed \u00e8 quindi probabile la presenza di una contaminazione ambientale nel pezzetto di stoffa analizzato che ha agito in modo non uniforme, ma in modo lineare, aggiungendo un effetto sistematico non trascurabile\". Essi calcolano che se questo effetto sistematico proseguisse in modo lineare su tutta la lunghezza della Sindone, potrebbe produrre una variazione della data radiocarbonica di anni.\nUn articolo scritto dal ricercatore Tristan Casabianca con Giuseppe Pernagallo, data analyst, Emanuela Marinelli, sindonologa e Benedetto Torrisi, statistico dell\u2019Universit\u00e0 di Catania, apparso su \"Archaeometry\", esamina dal punto di vista statistico i dati grezzi dell\u2019analisi radiocabonica del 1988, ovvero i dati derivati dalle singole misurazioni. Secondo gli autori l\u2019analisi statistica di questi dati dimostrerebbe che i campioni non erano omogenei e dunque non potevano ritenersi rappresentativi dell\u2019intero lenzuolo.\nPresunto arricchimento della percentuale di 14C sul lino dovuto a fattori esterni.\nNel 1994 il biologo russo Dmitri Kouznetsov dichiar\u00f2 di aver ottenuto in laboratorio un \"ringiovanimento\" di tessuti antichi proprio di circa 13 secoli, ma in seguito \u00e8 stato dimostrato che le sue affermazioni erano false (si veda la sezione seguente per maggiori dettagli).\nGi\u00e0 nel 1998, proprio a seguito delle affermazione di Dmitri Kouznetsov, due studi avevano mostrato l'inconsistenza della tesi.\nUn'ulteriore versione di questa ipotesi \u00e8 stata formulata nel 2008 da John Jackson, uno dei fondatori dello STURP, e presentata pubblicamente all'interno del documentario \"Sindone, prove a confronto\" prodotto dalla BBC. Jackson suggerisce che l'arricchimento sia stato provocato da una contaminazione da monossido di carbonio (CO), che presenterebbe naturalmente una concentrazione di 14C molto pi\u00f9 elevata di quella che si riscontra nell'anidride carbonica (CO2) e nelle sostanze organiche. Secondo i suoi calcoli, per spostare la datazione della Sindone dal I al XIV secolo sarebbe sufficiente l'intrusione di una quantit\u00e0 di carbonio proveniente da CO pari soltanto al 2% del totale.\nChristopher Ramsey, direttore del laboratorio di Oxford che esegu\u00ec la datazione, ha accettato di collaborare con Jackson per verificare la sua teoria. Egli ha precisato per\u00f2 che, diversamente da quanto inizialmente riportato da alcuni media nel commentare la sua collaborazione, ritiene improbabile che la contaminazione da monossido possa aver prodotto un effetto significativo. Ramsey in merito afferma che:\nI motivi per i quali Ramsey ritiene l'ipotesi di Jackson non verosimile sono:\nI campioni di Jackson in definitiva non mostravano alcuno spostamento di datazione.\nRamsey chiude il proprio comunicato affermando che:\nIl caso Kouznetsov.\nNel 1994 lo scienziato russo Dmitri Kouznetsov, un biologo specializzato in neurotossicologia e successivamente chimica archeologica, annunci\u00f2 di aver verificato sperimentalmente l'arricchimento di carbonio 14 in tessuti antichi in condizioni simili a quelle dell'incendio del 1532 e, tra il 1994 e il 1996, pubblic\u00f2 diversi articoli al riguardo. Una delle riviste in cui pubblic\u00f2 questi lavori, Journal of Archaeological Science, tuttavia pubblic\u00f2 gi\u00e0 nello stesso fascicolo un articolo di altri ricercatori che mettevano in dubbio l'operato e le scoperte di Kouznetsov.\nNonostante questi dubbi, le teorie dello studioso russo vennero divulgate e considerate da molti sindonologi come prova dell'inattendibilit\u00e0 della datazione radiometrica del 1988. Le sue presunte scoperte tuttavia non ebbero, perlomeno inizialmente, lo stesso clamore mediatico di quest'ultima; in particolare fu soprattutto il settimanale cattolico italiano Famiglia Cristiana a dare risalto alla notizia, seguito poi da qualche altra testata, quasi sempre di ispirazione religiosa. Lo scienziato cominci\u00f2 quindi una lunga serie di conferenze, molte delle quali toccarono anche l'Italia, per parlare di questi suoi risultati, questa volta attirando anche l'interesse dei media generalisti.\nDiversi scienziati negli anni seguenti provarono a ripetere gli esperimenti di Kouznetsov, senza ottenere risultati analoghi (ovvero un'alterazione significativa nella datazione al C14 di campioni di tessuto sottoposti a effetti simili a quelli di un incendio) e aument\u00f2 quindi il numero di studiosi che cominciavano a nutrire seri dubbi sulle sue conclusioni. Il fatto che articoli per gli stessi lavori fossero stati sottomessi a pi\u00f9 riviste, comportamento lecito (quando non viene richiesta l'esclusiva dello scritto) ma mal visto dalla comunit\u00e0 scientifica, attir\u00f2 ulteriori critiche sul suo lavoro.\nOltre a questa impossibilit\u00e0 nel replicare i suoi risultati, alcuni comportamenti di Kouznetsov relativi alla ricerca di finanziamenti per la traduzione di libri sulla Sindone nel mercato russo (finanziamenti elargiti, senza che poi il progetto fosse portato a termine), portarono anche diversi sindonologi a dubitare della sua seriet\u00e0; Ian Wilson, direttore della rivista dell'associazione dei sindonologi britannici (British Society for The Turin Shroud Newsletter) e autore di uno dei libri non tradotti, pubblic\u00f2 due note in proposito nel 1996 in cui metteva in guardia i membri dell'associazione dal considerare troppo ottimisticamente i lavori di Kouznetsov.\nSuccessivamente, a partire dal 2000, il professor Gian Marco Rinaldi, facendo verifiche sui lavori dello studioso russo, scopr\u00ec che questi non aveva condotto alcun esperimento, ma aveva presumibilmente inventato i dati, oltre a citare fonti e istituzioni scientifiche inesistenti a sostegno delle sue ricerche: non esistono molti dei musei e istituti da cui, nei suoi articoli, Kouznetsov sostiene di aver ricevuto i campioni su cui avrebbe effettuato gli esperimenti e, quelli esistenti, a una verifica hanno negato di avere a disposizione simili campioni e di aver collaborato con lui, cos\u00ec come risultano inesistenti i coautori di alcuni suoi articoli e buona parte delle bibliografie citate negli stessi. Rinaldi e altri studiosi, estendendo le verifiche, scoprirono anche che Kouznetsov aveva falsificato altre sue precedenti ricerche, tra cui alcune nelle quali sosteneva tesi creazioniste e con cui era divenuto molto noto negli ambienti cristiani statunitensi e tra gli studiosi sostenitori di queste tesi prima di dedicarsi allo studio della Sindone. Rinaldi ritiene che questa notoriet\u00e0 nell'ambiente scientifico vicino al cristianesimo gli possa essere servita per pubblicare articoli che altrimenti sarebbero risultati dubbi a un'analisi pi\u00f9 approfondita.\nNel 1997 Kouznetsov venne arrestato e incriminato negli Stati Uniti per aver ricevuto pagamenti da alcune riviste scientifiche in cambio di articoli sulle sue scoperte, che poi non scrisse, e successivamente venne condannato anche per furto e falsificazione di assegni bancari.\nLa sua sconfessione non \u00e8 tuttavia stata recepita immediatamente da diversi sindonologi italiani ed europei, che per alcuni anni hanno continuato (e in alcuni casi continuano ancora oggi) a citarlo come fonte affidabile nelle loro interviste, pubblicazioni e conferenze.\nPrelievo di una porzione di tessuto non originale.\nNel 2000, Joseph G. Marino e M. Sue Benford hanno avanzato l'ipotesi che il campione utilizzato per l'esame radiocarbonico contenesse una parte (circa il 60%) di tessuto non originale: Margherita d'Austria, duchessa di Savoia, zia dell'imperatore Carlo V, dispose per testamento che un lembo della Sindone fosse donato a una chiesa da lei fondata. Margherita mor\u00ec nel 1531 e, secondo Marino e Benford, la sua volont\u00e0 venne eseguita e la Sindone fu affidata a un maestro tessitore che sostitu\u00ec il lembo mancante intrecciando le fibre dei nuovi fili con quelle del tessuto originale. Marino e Benford hanno consultato un esperto tessile, Robert Buden, il quale avrebbe confermato che i maestri del XVI secolo erano in grado di eseguire rammendi invisibili a occhio nudo. L'inomogeneit\u00e0 nei risultati del C14 che avrebbe rilevato da Walsh si spiegherebbe quindi con una diversa quantit\u00e0 di rammendo presente in ciascuno dei campioni.\nLa rivista \"Radiocarbon\" rifiut\u00f2 di pubblicare il contributo di Marino e della Benford poich\u00e9 le loro deduzioni erano basate su fotografie e non sull'esame diretto della Sindone.\nIn un articolo pubblicato nel 2005, Raymond Rogers asserisce che le analisi chimiche da lui compiute confermano questa tesi: il campione usato per l'esame del C14 presenta infatti evidenti tracce di tintura, presumibilmente applicata per dare al rammendo lo stesso colore del telo originale, e la quantit\u00e0 di vanillina misurata in esso \u00e8 molto diversa da quella presente in altri campioni di tessuto sindonico. Anche le analisi compiute da Alan Adler nel 1996 hanno mostrato significative differenze tra la composizione chimica del campione del C14 e quella dei campioni prelevati dallo STURP nel 1978.\nTuttavia \u00e8 da rilevare che mai \u00e8 stata notata la presenza di rammendi. La dottoressa Flury-Lemberg, nota esperta di tessuti antichi, che ha potuto esaminare attentamente la Sindone durante il restauro del 2002, ha decisamente negato la presenza di rammendi sul lenzuolo, affermando che, se ci fossero, sarebbero in ogni caso visibili sul retro.\nGli stessi esami di Rogers sono stati contestati e criticati nel merito.\nIl prof. mons. Giuseppe Ghiberti, docente di Esegesi Biblica in diverse universit\u00e0 ha detto:\nPresunta contaminazione del tessuto con materiale organico.\nLeoncio Garza Vald\u00e9s, microbiologo dell'Universit\u00e0 di San Antonio, in Texas, afferm\u00f2 di aver individuato su un campione di tessuto sindonico fornitogli ufficiosamente da Giovanni Riggi una patina di materiale organico che rivestiva le fibre: si trattava di \"Lichenotelia\", un complesso biologico composto da funghi e batteri. Secondo Garza Vald\u00e9s addirittura il 60% delle fibre sarebbe stato ormai costituito da questa patina, accresciutasi lentamente nel corso dei secoli: ovviamente ci\u00f2 falserebbe sostanzialmente la misura.\nA.J.T. Jull, dell'Universit\u00e0 di Tucson, uno degli studiosi che fece gli esami al C14 sui campioni di tessuto prelevati dalla Sindone, sostenne tuttavia che il loro campione era \"molto pulito e su di esso non c'era alcuna patina\" e che la quantit\u00e0 di fungo necessaria per falsare di ben 1.300 anni la datazione avrebbe dovuto essere tale da essere visibile a occhio nudo. Nel 1996 il fisico Thomas J. Pickett prov\u00f2 a stimare la quantit\u00e0 di contaminazione necessaria a ringiovanire il telo di tredici secoli e risult\u00f2 che la quantit\u00e0 di materiale organico contaminante avrebbe dovuto essere tale da pesare il doppio del peso del telo.\nTeorie del complotto.\nI risultati dell'esame fecero grande scalpore ed ebbero una larga risonanza mediatica a livello mondiale. Fin da allora si \u00e8 aperto un acceso dibattito tra chi sostiene che la prova del Carbonio 14 accerta la falsit\u00e0 della Sindone e chi invece non accetta questi risultati.\nA questi ultimi si sono aggiunti i complottisti, che ipotizzano una frode intenzionale che sarebbe atta a dimostrare la falsit\u00e0 del lenzuolo, una frode alla quale avrebbe partecipato, pi\u00f9 o meno consapevolmente, anche la stessa Chiesa cattolica, la quale avrebbe perfino contribuito a falsare i risultati per mantenere l'alone di mistero sulla reliquia.\nAccuse di sostituzione dei campioni.\nI sindonologi padre Bruno Bonnet-Eymard ed Ernesto Brunati, sulla base delle presunte incongruenze nella statistica delle misure e di alcune contraddizioni nei resoconti pubblicati e nelle dichiarazioni rese, sostengono che gli autori dell'esame ne avrebbero falsificato i risultati, sostituendo i campioni prelevati dalla Sindone con altri frammenti di tessuto di origine medievale.\nSecondo Bonnet-Eymard, l'ipotetico scambio sarebbe avvenuto in due fasi:\nI falsi campioni sindonici, per\u00f2, sarebbero risultati pi\u00f9 recenti del previsto (1400 circa) e incompatibili con l'esistenza storicamente provata della Sindone entro il 1357: si sarebbero quindi rese necessarie ulteriori manipolazioni, che avrebbero causato le anomalie statistiche di cui si \u00e8 gi\u00e0 detto. I veri campioni, invece, sarebbero quelli dichiarati come provenienti dalla mummia di Cleopatra, e datati tra il 9 a.C. e il 78 d.C. con confidenza del 95%: secondo questa teoria, quindi, l'esame del Carbonio 14 avrebbe in realt\u00e0 confermato l'autenticit\u00e0 della Sindone.\nTra le presunte prove a sostegno della sua ipotesi, Bonnet-Eymard riferisce che, secondo quanto dichiarato da Paul Damon (direttore del laboratorio di Tucson), i cilindri sigillati furono aperti domenica 24 aprile 1988, il giorno stesso del loro arrivo a Tucson, \"per assicurarsi che la Sindone fosse tra i campioni\" (in realt\u00e0, secondo la teoria di Bonnet-Eymard, per effettuare lo scambio), e quindi risigillati e riaperti ufficialmente il giorno dopo. Esisterebbe a suo dire una fotografia che sarebbe stata scattata in quell'occasione: essa ritrarrebbe il cilindro aperto e il campione di tessuto della Sindone (diviso in due parti) insieme al sigillo del cardinale Ballestrero ancora intatto.\nQuesta ricostruzione presuppone la complicit\u00e0 di diverse persone nella frode: come minimo Michael Tite e almeno una persona per ciascuno dei tre laboratori. \nIl presunto test non ufficiale del 1982.\nSecondo la Benford e Marino, un altro esame del Carbonio 14 sulla Sindone sarebbe stato eseguito, in forma privata e senza l'autorizzazione della Custodia della Sindone, nel 1982, sei anni prima del test ufficiale.\nSecondo queste testimonianze Alan Adler, un membro dello STURP (che apparentemente ignorava l'accordo sottoscritto dagli stessi membri di non effettuare ulteriori test sui campioni) sarebbe venuto in possesso (mantenendo la sua fonte segreta) di un filo dal cosiddetto \"campione di Raes\" (un triangolo di tessuto prelevato dalla Sindone nel 1973, adiacente al campione datato nel 1988) e l'avrebbe consegnato a John Heller; questi lo avrebbe poi consegnato a sua volta all'esperto di mineralogia George Rossman, del California Institute of Technology, per farlo esaminare tramite un analizzatore a risonanza ionica ciclotronica a trasformata di Fourier. Adler avrebbe informato Rossman che un'estremit\u00e0 del filo appariva contaminata da materiale estraneo (probabilmente amido), per cui Rossman avrebbe tagliato il filo a met\u00e0 e datato le due parti separatamente. La datazione al radiocarbonio della parte contaminata avrebbe fornito come risultato l'anno 1200, mentre l'altra l'anno 200.\nI risultati di questo presunto test non furono per\u00f2 mai pubblicati, n\u00e9 annunciati ufficialmente, neppure a seguito della datazione del 1988."}
{"id": "2901479", "revid": "1566286", "url": "https://it.wikipedia.org/wiki?curid=2901479", "title": "Tahar Rahim", "text": "\u00c8 conosciuto soprattutto per il suo ruolo da personaggio principale, Malik El Djebena, nel premiatissimo film francese \"Il profeta\" di Jacques Audiard del 2009, venendo premiato con il Premio C\u00e9sar per il migliore attore e l\u2019European Film Awards per il miglior attore. Nel 2020 ha ricevuto consensi per la sua interpretazione nel film \"The Mauritanian\", per il quale ha ricevuta la candidatura al Golden Globe nella sezione migliore attore in un film drammatico e al BAFTA al miglior attore protagonista.\nBiografia.\nTahar Rahim nasce a Belfort, nella regione della Borgogna-Franca Contea, il 4 luglio del 1981, figlio di modesti immigrati algerini originari di Orano. Tahar dice di aver trovato rifugio dalla noia di Belfort nel cinema, guardando fino a 5 film a settimana durante la sua giovent\u00f9, un'abitudine che ha dato vita e alimentato la sua passione per l'arte cinematografica. Dopo la maturit\u00e0 acquisita al liceo Condorcet di Belfort, frequenta per due anni la facolt\u00e0 di Informatica tra Strasburgo e Marsiglia, senza particolare interesse e motivazione. Successivamente Rahim ha abbracciato la sua passione per la recitazione e ha studiato cinema presso la Paul Val\u00e9ry Universit\u00e0 di Montpellier, periodo durante il quale le sue lotte come studente sono state mostrate in una docu-fiction di Cyril Mennegun \"Tahar, student\", trasmessa sul canale TV francese France 5 nel 2006.\nRahim si trasferisce a Parigi nel 2005, dove ha studiato teatro sotto la direzione di H\u00e9l\u00e8ne Zidi-Cheruy a \"Le Laboratoire de l'Acteur\", mentre lavorava in una fabbrica durante la settimana e in un locale notturno nel fine settimana per sbarcare il lunario. A met\u00e0 del 2006, dopo aver trovato un agente, Rahim ottiene una parte nella serie TV cult di Canal+ La Commune, scritta da Abdel Raouf Dafri. Seguir\u00e0 una brevissima apparizione nel film horror \"Inside\" con protagonista B\u00e9atrice Dalle. Leggendo un giornale viene a conoscenza del nuovo progetto di Audiard, \"Il profeta\", e riesce ad ottenere la parte del protagonista solo dopo aver passato un estenuante casting durato oltre tre mesi. Rahim ha dimostrato di avere una notevole bravura nel recitare in diverse lingue e con accenti diversi, in francese, corso e in arabo ne \"Il profeta\", e in gaelico antico nel film di Kevin Macdonald \"The Eagle\". Nel 2013 partecipa al film \"Il passato\".\nVita privata.\nDal 2010 \u00e8 sposato con l'attrice Le\u00efla Bekhti, conosciuta sul set del film \"Il profeta\". La coppia ha due figli.\nDoppiatori italiani.\nNelle versioni in italiano delle opere in cui ha recitato, Tahar Rahim \u00e8 stato doppiato da:"}
{"id": "2901480", "revid": "767487", "url": "https://it.wikipedia.org/wiki?curid=2901480", "title": "Jac\u00f3", "text": "Jac\u00f3 \u00e8 un distretto della Costa Rica, capoluogo del cantone di Garabito, nella provincia di Puntarenas."}
{"id": "2901481", "revid": "1494169", "url": "https://it.wikipedia.org/wiki?curid=2901481", "title": "Jaco", "text": ""}
{"id": "2901483", "revid": "1543377", "url": "https://it.wikipedia.org/wiki?curid=2901483", "title": "T\u00e1rcoles", "text": "T\u00e1rcoles \u00e8 un distretto della Costa Rica facente parte del cantone di Garabito, nella provincia di Puntarenas."}
{"id": "2901484", "revid": "287204", "url": "https://it.wikipedia.org/wiki?curid=2901484", "title": "Tarcoles", "text": ""}
{"id": "2901487", "revid": "348765", "url": "https://it.wikipedia.org/wiki?curid=2901487", "title": "Gariep Dam", "text": ""}
{"id": "2901488", "revid": "335784", "url": "https://it.wikipedia.org/wiki?curid=2901488", "title": "Tuxpaint", "text": ""}
{"id": "2901491", "revid": "716642", "url": "https://it.wikipedia.org/wiki?curid=2901491", "title": "Royal Engineers Association Football Club", "text": "Il Royal Engineers A.F.C. era il club calcistico che rappresentava il Corpo dei Royal Engineers, i genieri dell'esercito britannico. Durante gli anni settanta dell'800, \u00e8 stata una delle squadre pi\u00f9 forti in Inghilterra, vincendo la FA Cup nel 1875 e raggiungendo la finale di quest'ultima competizione per ben quattro volte nelle prime otto edizioni.\nGli Engineers sono stati tra i pionieri del calcio moderno, preferendo un gioco fatto di fitti passaggi (\"combination game\") rispetto all'allora pi\u00f9 diffuso \"palla lunga e pedalare\".\nStoria.\nIl club venne fondato nel 1863 dal maggiore Francis Marindin.\nLa partita pi\u00f9 antica conosciuta \u00e8 del 16 Novembre 1867 riuscendo a pareggiare contro il Barnes F.C. per 0-0\nIl 16 marzo 1872, la squadra partecip\u00f2 alla prima finale della neonata FA Cup, perdendo per 1-0 contro i Wanderers F.C.. Nel 1874 persero anche la loro seconda finale di FA Cup, stavolta contro l'Oxford University.\nNel 1873, i Royal Engineers furono la prima squadra di calcio a intraprendere un tour per giocare delle partite lontano da casa (questa prima tourn\u00e9e fece tappa a Nottingham, Derby e Sheffield).\nIl pi\u00f9 grande trionfo degli Engineers \u00e8 l'FA Cup del 1875: la finale contro l'Old Etonians fin\u00ec 1-1, e venne quindi rigiocata e vinta per 2-0 dai Royal Engineers (tutti e tre i goal delle due finali vennero segnate da Renny-Tailyour).\nL'ultima apparizione in una finale di FA Cup di questo club risale al 1878 (persa ancora contro i Wanderers), mentre l'ultima partecipazione degli Engineers al torneo \u00e8 del 1883 (vennero eliminati al quarto turno dall'Old Carthusians col punteggio di 6-2).\nIl professionismo venne introdotto nel calcio inglese nel 1888, con la nascita della Football League. Nei primi anni, gli Engineers furono una delle numerose squadre amatoriali capaci di sconfiggere i club professionistici.\nNel 1888 venne fondata la Army Football Association, lega calcistica amatoriale rivolta alle squadre composte da militari. Gli Engineers vinsero la FA Amateur Cup nel 1908.\nAmichevoli giocate dal Royal Engineers.\n1867-68.\n16 Novembre 1867 Barnes 0-0 Royal Engineers\n22 Febbraio 1868 Royal Engineers 2-0 Barnes\n1868-69.\n28 Novembre 1868 Barnes 0-0 Royal Engineers\n20 Febbraio 1869 Royal Engineers ?-? Barnes\n1869-70.\n4 Dicembre 1869 Barnes ?-? Royal Engineers\n26 Febbraio 1870 Royal Engineers ?-? Barnes\n1870-71.\n29 Ottobre 1870 Barnes 0-1 Royal Engineers\n28 Gennaio 1871 Royal Engineers ?-? Barnes\n1871-72.\n25 Novembre 1871 Royal Engineers 4-0 Barnes \n27 Gennaio 1872 Barnes 0-0 Royal Engineers\nGiocatori di livello internazionale.\nAlcuni giocatori dei Royal Engineers hanno militato anche nelle rispettive rappresentative nazionali."}
{"id": "2901496", "revid": "131358", "url": "https://it.wikipedia.org/wiki?curid=2901496", "title": "Royal Engineers A.F.C.", "text": ""}
{"id": "2901497", "revid": "1543377", "url": "https://it.wikipedia.org/wiki?curid=2901497", "title": "Heptathela luotianensis", "text": "Heptathela luotianensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla contea di Luotian, della prefettura di Huanggang situata nella regione di Hubei, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nL'olotipo e i paratipi sono stati rinvenuti nella contea cinese di Luotian, nella regione centrale di Hubei."}
{"id": "2901506", "revid": "69794", "url": "https://it.wikipedia.org/wiki?curid=2901506", "title": "Ruggiero Gabaleone di Salmour", "text": "Biografia.\nNato in Francia, discendente dei conti piemontesi di Salmour e di idee liberali, frequent\u00f2 l'Accademia Reale di Torino dove conobbe Cavour, col quale fu camerata. Alla fine degli studi divenne ufficiale del genio, dove il Gabaleone vi prese il grado di capitano. Lasci\u00f2 poi l'esercito per dedicarsi agli studi in economia agraria.\nNel 1847 divenne socio dell'Accademia di Agricoltura di Torino e nel 1848 venne eletto per la prima volta deputato alla Camera subalpina del Parlamento del Regno di Sardegna, carica che mantenne per altre due legislature.\nNel 1855, divenne segretario generale al Ministero delle finanze e poi in quello degli affari esteri. In quest'ultima carica, fece parte della delegazione piemontese che condusse le trattative che portarono agli accordi di Plombi\u00e8res del 1858. Inoltre, il 9 giugno 1859, fu inviato a Napoli dal Cavour, e invit\u00f2 il re Francesco II a ripristinare la Costituzione e a creare un'alleanza tra il Regno delle due Sicilie ed il Regno di Sardegna nella guerra contro gli austriaci, ma la richiesta venne respinta dal sovrano borbonico.\nNel 1860 fu nominato senatore del Regno, e nel 1862 fu nominato dal primo ministro Bettino Ricasoli membro della Commissione per le questioni relative a materie penitenziarie. Nel 1865, fece parte della Commissione di contabilit\u00e0 interna.\nNegli anni successivi si ammal\u00f2 e mor\u00ec a Torino nel 1878.\nOpere.\nRuggiero Gabaleone di Salmour pubblic\u00f2 tre volumi:"}
{"id": "2901514", "revid": "113786132", "url": "https://it.wikipedia.org/wiki?curid=2901514", "title": "Serie A Federale 2010", "text": "Il campionato italiano di baseball di Serie A federale 2010 ha avuto inizio il 10 aprile 2010. Nato a seguito dell'istituzione in Italia del primo \"campionato professionistico\" denominato Italian Baseball League. Il vincitore del torneo si fregier\u00e0 del primo titolo di \"Campione d'Italia della Serie A Nazionale baseball 2010\".\nClassifiche.\nLe prime due classificate di ogni girone si affronteranno in semifinali e finale per l'assegnazione del titolo, l'ultima di ogni girone retrocede in \"Serie B federale\"."}
{"id": "2901515", "revid": "35062186", "url": "https://it.wikipedia.org/wiki?curid=2901515", "title": "Arancia rossa", "text": ""}
{"id": "2901517", "revid": "1543377", "url": "https://it.wikipedia.org/wiki?curid=2901517", "title": "Heptathela xianningensis", "text": "Heptathela xianningensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla prefettura di Xianning situata nella regione di Hubei, luogo di rinvenimento, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nDistribuzione.\nL'olotipo e i paratipi sono stati rinvenuti nella prefettura cinese di Xianning, nella regione centrale di Hubei."}
{"id": "2901518", "revid": "6923", "url": "https://it.wikipedia.org/wiki?curid=2901518", "title": "Stefano Vavoli", "text": "Carriera.\nCresciuto nel , esordisce a 19 anni in Serie B con la maglia dei liguri, giocando 3 partite anche a causa delle defezioni contemporanee dei due colleghi di reparto Sergio Girardi ed Enrico Cavalieri.\nContinua poi nelle categorie inferiori fino alla chiamata nell'estate 1986 del , dopo le stagioni in Sardegna al Sorso Calcio,che lo ingaggia come secondo portiere dietro Giuliano Giuliani. L'esordio in Serie A risale al 12 ottobre di quell'anno, nella gara -, conclusasi 2-2. Una settimana dopo difende i pali dei veneti nella partita casalinga contro l', anch'essa conclusasi con 2 gol per parte.\nA fine stagione non viene confermato, e riparte dalla Serie C con la maglia della a cui seguiranno quelle di , e , da cui rimane svincolato nell'estate 1992 a seguito del fallimento della societ\u00e0.\nSegue un anno di inattivit\u00e0 e torna in Sardegna, accettando l'offerta dell', societ\u00e0 del Campionato Nazionale Dilettanti.\nSi ritira nel 1995 per intraprendere l'attivit\u00e0 di preparatore dei portieri in squadre dilettantistiche sarde, per poi ritornare a 37 anni in Prima Categoria con il , a cui segue una seconda stagione in Promozione e un'altra nel Dolianova sempre in prima categoria."}
{"id": "2901526", "revid": "716642", "url": "https://it.wikipedia.org/wiki?curid=2901526", "title": "Old Carthusians Football Club", "text": "L'Old Carthusians Football Club \u00e8 una societ\u00e0 calcistica inglese i cui calciatori sono tutti ex alunni della Charterhouse School delle citt\u00e0 di Godalming, Waverley e Surrey.\nStoria.\nIl club venne fondato nel 1876 e si aggiudic\u00f2 la FA Cup nel 1881 battendo in finale per 3-0 l'Old Etonians F.C. Nelle edizioni 1882-1883 e 1884-1885 della FA Cup raggiunse invece le semifinali del torneo. Il club ha inoltre giocato per 3 volte la finale di FA Amateur Cup, vincendo le edizioni 1893-1894 e 1896-1897 e perdendo la finale dell'edizione 1894-1895. Sempre nell'ultimo decennio del diciannovesimo secolo si \u00e8 inoltre aggiudicato la London Senior Cup nelle stagioni 1894-1895, 1895-1896, 1896-1897 e 1898-1899, mentre nella stagione 1893-1894 \u00e8 stato finalista perdente.\nQuesto club \u00e8 tuttora attivo e milita nella Arthurian League, che nel corso della sua storia ha vinto in 5 occasioni.\nGiocatori di livello internazionale.\nNove giocatori dell'Old Carthusians hanno giocato anche per la nazionale inglese:"}
{"id": "2901545", "revid": "400518", "url": "https://it.wikipedia.org/wiki?curid=2901545", "title": "Libro giornale (turismo)", "text": "Il libro giornale (o libro giornale degli introiti, in lingua francese: \"main courante\") \u00e8 un registro che riporta tutti gli eventi della vita di una struttura (es. un'associazione, una stazione di polizia, albergo ecc.)\nCon lo stesso termine si indica inoltre, pi\u00f9 specificamente, in un albergo, il registro delle operazioni contabili che devono essere addebitate ai clienti.\nDescrizione.\nIn precedenza, e ancora oggi in piccole strutture, il libro giornale \u00e8 un registro fisico in cui sono stati annotati i fatti e contatti con la pubblica amministrazione, un'associazione (di ascolto e di assistenza pubblica, ad esempio) o di un servizio di emergenza, da parte di un impiegato o dal funzionario incaricato della tenuta del registro, il pi\u00f9 delle volte una persona in contatto diretto con il pubblico o di ricevimento.\nAttualmente, il libro giornale pu\u00f2 essere anche una banca dati di un'applicazione software che registra elettronicamente in modo simile a quanto effettuato sul registro cartaceo gli eventi inseriti dai dipendenti della struttura, da qualsiasi posizione. Tutti i dipendenti autorizzati possono accedere al libro giornale e tutti possono visualizzarlo in tempo reale, migliorando notevolmente la trasparenza e il flusso di informazioni."}
{"id": "2901547", "revid": "466539", "url": "https://it.wikipedia.org/wiki?curid=2901547", "title": "MG 18 TuF", "text": "La Maschinengewehr 18 \"Tank und Flieger\", MG 18 \"TuF\", \u00e8 stata una mitragliatrice pesante tedesca sperimentata alla fine della Prima guerra mondiale camerata con le munizioni perforanti anticarro 13,2 mm TuF (cal. 13,2 \u00d7 92 mm SR).\nLa genesi di questa arma e strettamente legata alla comparsa dei primi carri armati inglesi ed il conseguente sviluppo dei nuovi proiettili perforanti adeguati a contrastarli.\nStoria.\nNell'ottobre 1917 il \"GPK\" indisse, per conto del Ministero della Guerra, un concorso, a cui parteciparono sei aziende, per la realizzazione di un'arma automatica in grado di sparare le nuove munizioni. I due progetti vincitori furono ottenuti modificando mitragliatrici medie gi\u00e0 in uso.\nIl primo, sviluppato dalla Rheinmetall, prevedeva l'alimentazione con caricatore a tamburo in una configurazione del tutto analoga a quella della mitragliatrice leggera Lewis; il secondo invece, elaborato dalla MAN, era fondamentalmente una MG 08 ricalibrata ed irrobustita: giudicata fra le due proposte la migliore, dopo una serie di modifiche, fu ufficialmente adottata dall'esercito tedesco il 13 agosto 1918.\nImpiego operativo.\nNonostante la potenziale efficacia dell'arma sia nel previsto impiego anticarro che in quello antiaereo (da cui deriva la denominazione \"Tank und Flieger\"), l'elevato costo di produzione unito ad una maggiore complessit\u00e0 costruttiva ne decret\u00f2 l'immediato insuccesso, tant'\u00e8 che per il mese di gennaio 1919 si possono contare solamente circa 50 unit\u00e0 prodotte. Questo spinse i vertici militari, gi\u00e0 nei primi mesi di sviluppo della mitragliatrice, a ripiegare nella soluzione alternativa, di rapida costruzione e minor costo, rappresentata dal fucile anticarro monocolpo Tankgewehr M1918.\nLa perdita del conflitto da parte tedesca ed il conseguente divieto di progettare e produrre nuove armi da fuoco imposte dal Trattato di Versailles, pose definitivamente la parola fine ad ulteriori sviluppi e impieghi dell'arma."}
{"id": "2901560", "revid": "838137", "url": "https://it.wikipedia.org/wiki?curid=2901560", "title": "\u017denskij volejbol'nyj klub Dinamo Krasnodar", "text": "La \u017denskij volejbol'nyj klub Dinamo Krasnodar (in russo \"\u0436\u0435\u043d\u0441\u043a\u0438\u0439 \u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0414\u0438\u043d\u0430\u043c\u043e \u041a\u0440\u0430\u0441\u043d\u043e\u0434\u0430\u0440\") \u00e8 una societ\u00e0 pallavolistica femminile russa con sede a Krasnodar: milita nel campionato di Superliga.\nStoria.\nLa Dinamo Krasnodar viene fondata nel 1946 e prende subito parte al campionato sovietico, ma con scarsi risultati, e negli anni successivi partecipa solamente a tornei locali, tornando a disputare il massimo torneo dell'URSS solamente a partire dalla stagione 1955 per circa un decennio, retrocedendo al termine dell'annata 1966. Dopo aver disputato il campionato cadetto per qualche stagione, il club riesce a tornare nuovamente nella massima divisione sovietica raggiungendo nell'edizione 1971 il miglior risultato della propria storia nel periodo sovietico giungendo sesta in classifica; al termine della stagione 1973 il club per\u00f2 retrocede e dopo un anno si ritira dalle competizioni nazionali per oltre un decennio. Nel 1985 il sodalizio si guadagna il diritto di disputare la seconda serie, dove rimane per quattro stagioni prima di retrocedere nuovamente.\nDopo la dissoluzione dell'Unione Sovietica e la conseguente nascita della Russia, la Dinamo esordisce nel campionato cadetto russo nel 1991 ottenendo la promozione nella massima divisione al termine della stagione 1992-93. Nell'annata 1994-95 arriva il primo trofeo per il club bianco-blu: la Coppa di Russia giunta esattamente un anno dopo la prima finale persa.\nDopo quattro campionati terminati sempre a met\u00e0 classifica, al termine dell'annata 1997-98 giunge infine la retrocessione in Vys\u0161aja Liga, dove rimane per un decennio giungendo nuovamente in Superliga al termine della stagione 2008-09.\nPer il campionato d'esordio il club piazza diversi colpi di mercato, tra i quali spicca l'acquisto di Natalya M\u0259mm\u0259dova, che valgono il terzo posto finale, bissato la stagione successiva; per fare il definitivo salto di qualit\u00e0, con l'obiettivo di una vittoria in patria e in Europa, nell'annata 2011-12 vengono ingaggiate giocatrici importanti come Valdon\u0117 Petrauskait\u0117, Foluke Akinradewo e Tat'jana Ko\u0161eleva: nonostante le buone premesse, la stagione si rivela essere abbastanza deludente con un quinto posto in Superliga e l'eliminazione in Coppa CEV al challenge round per mano del ; inoltre Valdon\u0117 Petrauskait\u0117 abbandona la squadra a met\u00e0 stagione, sostituita da Neriman \u00d6zsoy.\nNella stagione 2012-13 la squadra si aggiudica il primo trofeo europeo, vincendo la Challenge Cup, seguita da un altro successo in campo internazionale con la vittoria della Coppa CEV 2014-15, bissato anche nell'edizione successiva, quando la formazione eguaglia nuovamente il migliore risultato di sempre in Superliga con il terzo posto finale. Negli stessi anni si aggiungono al palmar\u00e8s della Dinamo anche altre due Coppe di Russia, con due vittorie consecutive ottenute nelle edizioni del 2014 e del 2015.\nNell'annata 2016-17 la societ\u00e0 deve affrontare una pesante crisi economica, che coinvolge anche la formazione maschile, che porta le giocatrici a non scendere in campo per la partita di campionato contro la ; ci\u00f2 non impedisce alla squadra di chiudere la stagione regolare al quarto posto, salvo essere eliminata nei quarti di finale play-off e chiudere al quinto posto finale.\nCon il ritiro della squadra maschile dai campionati di vertice per ottimizzare il budget, il club femminile riesce a mantenere la categoria anche nella stagione 2017-18, anche se i risultati sono particolarmente modesti: una sola vittoria in campionato su 18 partite e il decimo e ultimo posto finale in classifica."}
{"id": "2901578", "revid": "1305772", "url": "https://it.wikipedia.org/wiki?curid=2901578", "title": "Leonard Compagno", "text": "Laureato in Scienze Biologiche con specializzazione in Zoologia e Biologia Marina, \u00e8 riconosciuto come autorit\u00e0 internazionale ed \u00e8 una delle figure di maggior spicco del mondo per le sue conoscenze sulla tassonomia degli squali. \u00c8 autore di molti articoli scientifici e libri sugli squali.\nCarriera.\nHa iniziato la sua carriera accademica all'Universit\u00e0 di Stanford dove ha completato il suo dottorato di ricerca in \"Squali Carcharhiniformes: morfologia, sistematica e filogenesi\". Nel 1984 scrisse il primo volume della serie: \"Catalogue of World Sharks\" (Catalogo degli Squali del Mondo), scritti per l'Organizzazione delle Nazioni Unite per l'Alimentazione e l'Agricoltura (FAO). Ha pubblicato oltre 500 lavori, tra libri, capitoli di libri, articoli scientifici e abstract, mentre di recente \u00e8 stato coautore di \"A Field Guide to the Sharks of the World\" (Una guida da campo sugli squali del mondo).\n\u00c8 stato professore aggiunto alla San Francisco State University dal 1979 al 1985, Curatore della sezione Pesci presso il Dipartimento di Scienze Naturali, Direttore del Centro di Ricerca sugli Squali (SRC - Shark Research Centre) del Iziko Museums di Citt\u00e0 del Capo e ha anche ricoperto la carica di direttore del Shark Research Institute (SRI) .\n\u00c8 stato consulente scientifico per diversi film internazionali, tra cui l'originale \"Jaws\" della Universal Studios e diretto da Steven Spielberg, \"Great White Shark\" e \"Sensitive Sharks\" per la BBC Natural History Unit e \"Jurassic Shark\" della Survival Anglia. Leonard \u00e8 anche un appassionato conservatore di squali, ed il miglior esempio \u00e8 stato il ruolo fondamentale che ha giocato nell'opera di convincimento del governo del Sudafrica di proteggere lo squalo bianco nel 1991.\nNel suo nuovo ruolo di Direttore per la Ricerca presso il Centro SOSF Shark, Leonard continua la sua ricerca e i suoi studi nella sistematica, morfologia, evoluzione e biologia della conservazione dei pesci cartilaginei, combinando metodi di ricerca affermati a tecniche all'avanguardia e di nicchia.\nOltre al suo ruolo all'interno del SOSF, il dott. Compagno \u00e8 anche il cofondatore della Societ\u00e0 Americana per gli Elasmobranchi, socio ordinario della Societ\u00e0 Reale del Sudafrica e il vicepresidente regionale in Sud Africa per il Gruppo di Specialisti sugli Squali del IUCN ."}
{"id": "2901579", "revid": "287204", "url": "https://it.wikipedia.org/wiki?curid=2901579", "title": "Tomasz Merta", "text": "Era tra le persone che il 10 aprile 2010 si stavano recando alla commemorazione del massacro di Katyn' a bordo del Tupolev Tu-154, che trasportava il Presidente della Polonia Lech Kaczy\u0144ski, insieme alla moglie Maria e altre persone, tra cui moltissimi importanti esponenti della vita politica, economica e militare polacca. L'aereo si \u00e8 schiantato in fase di atterraggio presso la base aerea di Smolensk, in Russia, uccidendo tutti i 96 passeggeri."}
{"id": "2901581", "revid": "2091899", "url": "https://it.wikipedia.org/wiki?curid=2901581", "title": "Deutschland (incrociatore)", "text": "La Deutschland fu un incrociatore pesante della Kriegsmarine tedesca, attiva durante la Seconda guerra mondiale. Fu la prima unit\u00e0 della Classe \"Deutschland\", nonch\u00e9 prima grande nave da guerra ad essere varata in Germania dalla fine della Prima guerra mondiale. La nave venne poi ribattezzata L\u00fctzow nel novembre 1939.\nI tedeschi classificarono inizialmente la nave come \"corazzata\" (\"Panzerschiff\" in tedesco), per poi riclassificarla come \"incrociatore pesante\" (\"Schwere Kreuzer \") nel 1940; i britannici, invece, classificarono la nave come \"corazzata tascabile\" (\"Pocket Battleship\" in inglese), appellativo che poi \u00e8 rimasto come caratteristico delle navi di questa classe.\nVita operativa.\nOperazioni negli anni 1930.\nImpostata nei cantieri Deutsche Werke di Kiel il 5 febbraio 1929, venne varata, alla presenza dell'anziano presidente della Repubblica di Weimar, Paul von Hindenburg, il 19 maggio 1931 con il nome di \"Deutschland\" (\"Germania\" in tedesco). La nave entr\u00f2 poi in servizio il 1\u00ba aprile 1933.\nIl primo impiego operativo della \"Deutschland\" avvenne nel 1937, quando la nave venne inviata nelle acque spagnole durante la guerra civile; la nave doveva collaborare, insieme ad altre navi da guerra inviate da Regno Unito, Francia e Italia, alla lotta contro il contrabbando di armi, anche se fin dall'inizio fu impiegata in azioni di supporto indiretto alle forze nazionaliste. Il 29 maggio 1937, mentre si trovava al largo di Ibiza, la \"Deutschland\" venne attaccata da due aerei repubblicani, che l'avevano scambiata per errore per un incrociatore nazionalista: venne colpita da due bombe, che provocarono gravi danni oltre a 20 morti e 73 feriti tra l'equipaggio. Mentre la nave rientrava in Germania per le riparazioni, la gemella \"Admiral Scheer\" bombard\u00f2 per rappresaglia la citt\u00e0 di Almer\u00eda.\nNell'imminenza dello scoppio della Seconda guerra mondiale, la \"Deutschland\", al comando del capitano di vascello Paul Wennecker, lasci\u00f2 il porto di Wilhelmshaven il 24 agosto 1939 per portarsi nella zona di operazioni assegnatale, l'Atlantico settentrionale, con il compito di attaccare il naviglio mercantile in navigazione nel braccio di mare compreso tra la Groenlandia e l'isola di Terranova. In ottobre la nave affond\u00f2 due piroscafi (l'inglese \"Sonegate\" e il danese \"Lorentz W. Hansen\"), e ne cattur\u00f2 un terzo, lo statunitense \"City of Flint\"; quest'ultima azione, sebbene avvenuta nel rispetto delle regole internazionali (il \"City of Flint\" era diretto in Gran Bretagna con un carico di interesse bellico), rischi\u00f2 di generare una grave crisi diplomatica tra Germania e Stati Uniti, poi risolta con il rilascio del mercantile. Al fine di evitare ulteriori attriti con gli americani, il \"Deutschland\" venne richiamato in patria, ove giunse il 15 novembre 1939. Nello stesso mese la nave venne ribattezzata \"L\u00fctzow\" (in onore del generale prussiano Adolf Freiherr von L\u00fctzow) per esigenze di propaganda (Hitler non voleva che il nemico si potesse vantare di aver \"affondato la \"Germania\"\").\nOperazioni negli anni 1940.\nIl 9 aprile 1940 la \"L\u00fctzow\" prese parte all'Operazione Weser\u00fcbung, l'invasione tedesca di Norvegia e Danimarca, inquadrata nel \"Marinegruppe 5\" incaricato di occupare Oslo; durante le operazioni nell'Oslofjord, la \"L\u00fctzow\", ora al comando del capitano August Thiele venne colpita da tre proiettili da 280\u00a0mm, riportando lievi danni. L'11 aprile, mentre rientrava in Germania, la nave venne colpita da un siluro lanciato dal sommergibile britannico HMS \"Spearfish\", riportando gravi danni a poppa (perse le eliche e il timone) che richiesero nove mesi per le riparazioni. Nel giugno del 1941 la nave rientr\u00f2 in mare, ma il 13 giugno, mentre era in navigazione al largo della Norvegia, venne colpita da un siluro lanciato da un aereo britannico; dovette rientrare a Kiel, dove rimase in riparazione fino al gennaio 1942.\nLa nave venne trasferita in Norvegia insieme alla gemella \"Admiral Scheer\", con il compito di attaccare i convogli artici che rifornivano l'Unione Sovietica. Il 3 luglio 1942, mentre si accingeva a prendere parte all'\"Operazione R\u00f6sselsprung\" (l'attacco al convoglio britannico PQ17), la \"L\u00fctzow\" urt\u00f2 il fondale mentre usciva dal fiordo di Tjeld, causando danni allo scafo e l'allagamento di parecchi compartimenti stagni; dovette rinunciare all'operazione e rientrare in Germania per le riparazioni. Tra il 30 e il 31 dicembre 1942 la \"L\u00fctzow\", insieme all'incrociatore pesante \"Admiral Hipper\", prese parte alle operazioni contro il convoglio JW51B, azione che sfoci\u00f2 nella Battaglia del mare di Barents; lo scontro si dimostr\u00f2 cos\u00ec inconcludente da spingere Hitler a porre in disarmo la maggior parte delle navi di superficie della Kriegsmarine.\nDeclassata a postazione d'artiglieria galleggiante, venne inviata all'inizio del 1945 nel Mar Baltico, per fornire supporto di fuoco alle truppe schierate sul Fronte orientale. Il 16 aprile 1945 venne bombardata ed affondata da aerei britannici al largo di Swinem\u00fcnde; poich\u00e9 le torri di artiglieria continuavano a sporgere dall'acqua, la nave continu\u00f2 ad operare come batteria di artiglieria. Il 4 maggio 1945 l'equipaggio fece esplodere la nave per impedire che venisse catturata dai sovietici. Il relitto della \"L\u00fctzow\" venne recuperato dai sovietici nel settembre 1947 e rimorchiato a Leningrado, dove venne demolito alla fine del 1948."}
{"id": "2901589", "revid": "483293", "url": "https://it.wikipedia.org/wiki?curid=2901589", "title": "Redipuglia Baseball", "text": ""}
{"id": "2901591", "revid": "1543377", "url": "https://it.wikipedia.org/wiki?curid=2901591", "title": "Heptathela cipingensis", "text": "Heptathela cipingensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla localit\u00e0 di Ciping, della provincia della Cina meridionale di Jiangxi, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie \u00e8 simile a Heptathela heyangensis; \u00e8 possibile distinguerla da quest'ultima per i seguenti caratteri: \nFemmine.\nLe femmine hanno una lunghezza totale di 12,9 millimetri; il cefalotorace, pi\u00f9 lungo che largo, \u00e8 di 5,7 x 4,1\u00a0mm; l'opistosoma, anch'esso pi\u00f9 lungo che largo, misura 7,2\u00a0mm x 5,5\u00a0mm. Hanno otto occhi disposti su due file, la fila anteriore \u00e8 procurva, quella posteriore \u00e8 ricurva. I cheliceri, al margine anteriore delle zanne, hanno 12 denti. Lo sterno ha una forma invasata. Le filiere anteriori laterali sono lunghe 1,9 millimetri, quelle anteriori mediane 0,5\u00a0mm, quelle posteriori laterali 1,7\u00a0mm e quelle posteriori mediane 0,3\u00a0mm.\nColorazione.\nIl cefalotorace, i cheliceri, i pedipalpi e le zampe sono di colore bruno-rossiccio.\nDistribuzione.\nL'olotipo e i paratipi sono stati rinvenuti sul \"monte Jinggangshan\" nei pressi della localit\u00e0 di Ciping, nella provincia cinese di Jiangxi, alle coordinate approssimative di 26\u00b034' N, 114\u00b008' E."}
{"id": "2901593", "revid": "287204", "url": "https://it.wikipedia.org/wiki?curid=2901593", "title": "Giuseppe Mya", "text": "Biografia.\nGiuseppe Mya ricevette il dottorato all'Universit\u00e0 di Torino nel 1881 e acquis\u00ec insegnamenti pi\u00f9 approfonditi con Camillo Bozzolo (1845-1920). Nel 1890 egli and\u00f2 all'Universit\u00e0 di Siena come Professore straordinario di propedeutica e patologia medica, e nel 1891 a Firenze come ordinario nell'Istituto degli studi Superiori. Nel 1900 divent\u00f2 direttore della Clinica pediatrica.Egli fu estremamente riconosciuto sia come patologo, sia come clinico, conducendo numerosi studi sulla meningite tubercolare. In Italia la malattia di Hirschsprung \u00e8 conosciuta come la malattia di Mya."}
{"id": "2901596", "revid": "131358", "url": "https://it.wikipedia.org/wiki?curid=2901596", "title": "Scooby-Doo e il Viaggio nel Tempo", "text": ""}
{"id": "2901601", "revid": "1543377", "url": "https://it.wikipedia.org/wiki?curid=2901601", "title": "Riserva Navajo", "text": "La Riserva Navajo o Nazione Navajo (in navajo: \"Naabeeh\u00f3 Bin\u00e1h\u00e1sdzo\", in inglese: \"Navajo Nation\") \u00e8 una riserva indigena che si trova a cavallo degli Stati dell'Arizona, Nuovo Messico e Utah, nel sud-ovest degli Stati Uniti.\nSecondo quanto indicato dell'ufficio statunitense per il censimento (\"U.S. Census Bureau\"), la riserva ha una superficie di 71.000\u00a0km\u00b2 ed al censimento del 2000 aveva una popolazione di 180.462 abitanti.\nLa riserva venne istituita nel 1868 all'interno del trattato stipulato fra i Navajo e il governo degli Stati Uniti dopo il fallito tentativo di confinamento dei Navajo a Bosque Redondo. Le dimensioni iniziali erano di circa 3,5 milioni di acri (14.100\u00a0km\u00b2), cio\u00e8 circa un quarto delle dimensioni attuali.\nGeografia antropica.\nSuddivisioni amministrative.\nLa riserva \u00e8 suddivisa in cinque agenzie che corrispondono alle cinque agenzie del Bureau of Indian Affairs (BIA) del Dipartimento degli Interni degli Stati Uniti. Ogni Agenzia \u00e8 a sua volta suddivisa in Capitoli, detti \"Chapter house\", simili alle contee, che costituiscono la pi\u00f9 piccola entit\u00e0 politica della amministrazione Navajo."}
{"id": "2901605", "revid": "31330541", "url": "https://it.wikipedia.org/wiki?curid=2901605", "title": "Fuoco pio", "text": ""}
{"id": "2901606", "revid": "486946", "url": "https://it.wikipedia.org/wiki?curid=2901606", "title": "Serie A federale", "text": ""}
{"id": "2901608", "revid": "990528", "url": "https://it.wikipedia.org/wiki?curid=2901608", "title": "80\u00ba Reggimento addestramento volontari &quot;Roma&quot;", "text": "L'80\u00ba Reggimento addestramento volontari \"Roma\" \u00e8 un Reggimento dell'Esercito Italiano acquartierato a Cassino (FR) ed \u00e8 specializzato nella formazione degli Allievi Sergenti. Dipende dalla Scuola Sottufficiali dell'Esercito di Viterbo ed \u00e8 inquadrato nella Scuola di Applicazione.\nStoria.\nViene costituito nel novembre 1884 come 80\u00ba Reggimento di Fanteria parte della Brigata \"Roma\" e viene impiegato nelle operazioni militari in Eritrea (1895-1896) e Libia (1911-1912). Partecipa inoltre alla prima guerra mondiale con tre battaglioni ingaggiando il nemico sul Monte Grappa, a Monastier, sulla Bainsizza, in Vallarsa e sul Monte Majo.\nViene sciolto il 31 ottobre del 1926 e ricostituito il 2 maggio 1937 e assegnato alla XVI Brigata di Fanteria per poi andare a formare nel 1939 con il 79\u00ba Reggimento e l'8\u00ba Reggimento artiglieria la 9\u00aa Divisione fanteria \"Pasubio\" che sar\u00e0 impiegata con la Divisione \"Torino\" sul fronte orientale nell'ambito della campagna italiana di Russia. Sul fronte russo \u00e8 uno dei 3 reggimenti del Regio Esercito ad aver guadagnato due Medaglie d'Oro al Valor Militare assieme al 3\u00b0 Reggimento bersaglieri ed al 6\u00ba Reggimento bersaglieri.\nDecimato dalle operazioni viene riorganizzato in Campania dove si sfald\u00f2 a seguito dell'Armistizio di Cassibile dell'8 settembre 1943.\nVenne nuovamente costituito come \"CAR\" (Centro Addestramento Reclute) in Orvieto il 1\u00ba luglio 1958 in sostituzione dell'8\u00ba CAR dell'VIII Comando Militare Territoriale costituendo l'80\u00ba Battaglione fanteria \"Roma\" con sede ad Orvieto (Comando presso la Caserma Piave), ed il 57\u00ba Battaglione \"Abruzzi\" a Sulmona. L'80\u00b0 sar\u00e0 poi sciolto il 31 dicembre 1975 per lasciare in eredit\u00e0 la Caserma Piave al Terzo Battaglione Granatieri di Sardegna \"Guardie\" ricostituito come erede del Terzo Granatieri di Padre Chiti. Il 24 settembre 1992 sar\u00e0 ricostituito a Cassino l'80\u00ba Reggimento Fanteria \"Roma\". Attualmente il reparto diventato R.A.V. cura la formazione professionale degli allievi sergenti provenienti dal personale di truppa in servizio permanente (Volontari in servizio permanente).\nMotto del Reggimento.\n\"Nel nome di Roma\"."}
{"id": "2901609", "revid": "483293", "url": "https://it.wikipedia.org/wiki?curid=2901609", "title": "Milano Baseball", "text": ""}
{"id": "2901618", "revid": "2184720", "url": "https://it.wikipedia.org/wiki?curid=2901618", "title": "Enrico Ruggeri", "text": "Biografia.\nGli inizi (1972-1983).\nLe prime esperienze musicali di Ruggeri risalgono al 1972 quando, studente quindicenne del Liceo Ginnasio Giovanni Berchet di Milano durante gli anni della contestazione studentesca, inizia a suonare in cantina con gli amici e fonda il suo primo gruppo, gli \"Josafat\", che nel 1974, con l'ingresso di Silvio Capeccia, si trasformano in \"Champagne Molotov\" (nome che ricorrer\u00e0 spesso nella prima parte della carriera solista del cantautore).\nNel 1977 dalla fusione dei Champagne Molotov con la band \"Trifoglio\", nascono i Decibel, con cui incide nel 1978 il primo album \"Punk\", pubblicato per la Spaghetti Records, che si dimostra un insuccesso (poche centinaia di copie vendute). Dopo il singolo \"Indigestione disko\" e il ritorno di Silvio Capeccia alle tastiere la band si allontana dalle sonorit\u00e0 punk arrivando al successo con la partecipazione al Festival di Sanremo 1980 con il brano \"Contessa\" (musica di Fulvio Muzio, testo di Ruggeri). In primavera, esaurito lo slancio del 45 giri \"Contessa\", fu la volta dell'LP \"Vivo da re\" (40.000 copie vendute, il pi\u00f9 grande successo del gruppo, riedito nel 1986 con il nome di \"Decibel\") prodotto da Shel Shapiro, la cui title-track prende parte al Festivalbar di quell'anno, dove si classifica al 4\u00ba posto e subito dopo i Decibel partono con il conseguente tour promozionale presso le centinaia di radio e TV libere che si dividevano l'etere in quel periodo. Vennero poi le tradizionali manifestazioni estive come il Cantagiro e Un disco per l'estate. La tourn\u00e9e estiva termin\u00f2 con una serata nello Stadio di San Siro, davanti a un pubblico di 50.000 spettatori.\nNel 1981 Enrico Ruggeri intraprende la propria carriera solista prodotto da quello che diventer\u00e0 il suo produttore storico, Silvio Crippa, e avviando la pluridecennale collaborazione con il chitarrista Luigi Schiavone. Ne scaturisce l'album \"Champagne Molotov\" per la casa discografica SIF che non ottiene il successo sperato anche a causa di problemi legali con la \"Spaghetti Records\" sul precedente contratto e sui dissapori con i suoi ex componenti. In questo periodo Ruggeri lavora anche come autore di alcuni cantanti pop come Diana Est scrivendo per lei i testi delle canzoni dei primi due singoli \"Tenax\", del 1982 e \"Le Louvre\" del 1983 che fu un successo importante nelle discoteche e nelle vendite, diventando un inno dei giovani discotecari del 1983. Tra gli altri autori pop con cui Ruggeri lavora troviamo Den Harrow, Jock Hattle e Albert One.\nStudente in Giurisprudenza, nel frattempo insegna come supplente di italiano e latino presso la scuola media Tito Livio a Milano.\nGrazie all'album \"Polvere\" (1983) e la single-track omonima Enrico ottiene un buon successo, coronato dal secondo posto al Festivalbar della title-track, che partecipa anche alla gara canora Azzurro. Il brano \"Il mare d'inverno\" (scritto dopo una delusione sentimentale e ispirato dalla citt\u00e0 marchigiana di Marotta in provincia di Pesaro-Urbino, dove ha trascorso con la madre e le zie le sue vacanze da adolescente, tornandoci anche in seguito), che incider\u00e0 soltanto l'anno seguente, \u00e8 affidato a Loredana Bert\u00e8 e lo impone come autore di eccellenza, aprendo i suoi orizzonti artistici verso il genere cantautorale, pur senza rinnegare la matrice rock.\nIl consolidamento del successo (1984-1989).\nNel 1984 Ruggeri torna al Festival di Sanremo con un altro successo, \"Nuovo swing\", che segna la svolta verso lo stile degli \"chansonnier\" francesi. Segue l'album \"Presente\", che mescola nuovi brani a esecuzioni dal vivo, tra cui una reinterpretazione di \"Vecchio frack\" di Domenico Modugno, che \u00e8 anche in gara nel Festivalbar 1984. Nella stessa edizione sanremese, Ruggeri produce il gruppo emergente dei Canton, scrivendo per loro \"Sonnambulismo\", che si classific\u00f2 a 4\u00ba posto tra i giovani di quell'anno e fu anche incisa in inglese.\nNel 1985, dopo un tour e un singolo con Mimmo Locasciulli intitolato \"Confusi in un playback\", Ruggeri conosce una stagione di prolifica ispirazione che lo vede pubblicare tre lavori nel giro di diciotto mesi, album che ne sanciscono definitivamente l'ingresso nel novero dei cantautori italiani pi\u00f9 apprezzati. Nello stesso anno partecipa ottenendo un ottimo successo al festivalbar 1985 con il singolo Poco pi\u00f9 di niente, che si classifica secondo. \"Tutto scorre\" (), l'EP \"Difesa francese\" ed \"Enrico VIII\", quest'ultimo il primo a fare il suo ingresso nella Top 20: inoltre al Festival di Sanremo 1986 ottiene il premio della critica per \"Rien ne va plus\", canzone in ritmo ternario con accompagnamento di fisarmonica. Inizialmete Ruggeri avrebbe voluto proporre al Festival di Sanremo la canzone Dalla vita in gi\u00f9, contenuta nello stesso album, ma poi il testo fu ritenuto troppo ardito per il palco di Sanremo, e insieme al suo entourage opt\u00f2 per presentare Rien Ne va Plus.\nRuggeri diventa uno degli autori pi\u00f9 ricercati da numerose interpreti femminili, tra cui Fiorella Mannoia, Loredana Bert\u00e8, Anna Oxa e Fiordaliso. \"Enrico VIII\" ottiene il disco d'oro.\nSi pu\u00f2 dare di pi\u00f9 (1987).\nNel 1987 Enrico Ruggeri si ripresenta a Sanremo con Gianni Morandi e Umberto Tozzi (sodalizio nato nell'ambito del progetto benefico della Nazionale italiana cantanti). Il loro brano \"Si pu\u00f2 dare di pi\u00f9\" vince la manifestazione. Segue un'ambiziosa tourn\u00e9e nei teatri italiani con l'orchestra filarmonica di Alessandria e la stessa sua band di fiducia, di cui rester\u00e0 testimonianza nel doppio live \"Vai Rrouge!\", un live che in poco tempo raggiunge vendite da disco di platino.\nSempre in quell'anno \u00e8 premio della critica a Sanremo \"Quello che le donne non dicono\" cantata da Fiorella Mannoia, la cui musica \u00e8 di Luigi Schiavone, che sapr\u00e0 firmare molti altri successi tra i pi\u00f9 acclamati di Ruggeri.\nNel 1988 realizza l'album \"La parola ai testimoni\", utilizzando piattaforme digitali e strumenti elettronici, ottenendo un discreto riscontro. L'anno seguente \u00e8 la volta di \"Contatti\", che presenta tre inediti e la coeva \"Il funambolo\" (scritta insieme a Riccardo Cocciante), orchestrati dalla filarmonica di Mosca, insieme a cover di altri cantautori italiani: Ivano Fossati, Lucio Dalla, Francesco Guccini, Sergio Endrigo, Lucio Battisti, Francesco De Gregori e gli Alunni del Sole.\nRitorno al rock e i massimi successi (1990-1993).\nRuggeri svolta nuovamente verso sonorit\u00e0 pi\u00f9 vicine al rock e sale verso i livelli di vendita pi\u00f9 alti della carriera, grazie anche ai singoli \"Ti avr\u00f2\" e \"Punk (prima di te)\". A seguito di un tour in Unione Sovietica, poco prima dell'estate 1990, pubblica l'album \"Il Falco e il Gabbiano\" che si aggiudica il doppio disco di platino. Il dualismo antitetico tra i due volatili, oltre a costituire un vero e proprio logo, rappresenter\u00e0 a chiare lettere la duplice identit\u00e0 artistica, della quale andr\u00e0 fiero a dispetto di alcune critiche che gli verranno mosse da chi non condivider\u00e0 il suo seguire due generi cos\u00ec contrastanti tra loro (il rock sanguigno di ispirazione punk, e la canzone d'autore intimista di scuola francese).\nSegue, l'anno dopo, il suo album di maggior successo, \"Peter Pan\": 400.000 copie vendute in pochi mesi e ben quattro dischi di platino. Il 23 novembre 1991 il singolo Peter Pan sale al secondo posto, subito dopo Black or White di Michael Jackson. Il 18 gennaio, dopo due mesi e mezzo, il singolo lascia la top ten. Sull'onda del trionfo del disco l'anno seguente Enrico \u00e8 protagonista di un fortunatissimo tour di oltre cento concerti. Sempre nel 1992 viene pubblicata \"Beneficio d'inventario\", la sua prima biografia ufficiale, scritta dai giornalisti Donal Cantonetti e Lucio Mazzi.\nAl culmine del successo, nel 1993, Ruggeri conquista per la seconda volta il Festival di Sanremo con il brano rock \"Mistero\", da lui stesso considerato troppo di genere per ambire a una vittoria scontata. A esso segue l'album \"La giostra della memoria\", che \u00e8 tra i primi a sperimentare la formula dell'album misto di vecchi brani, inediti, interpretazioni di brani scritti per altri ed esecuzioni live, tra cui alcune di queste inedite. Nello stesso anno partecipa all'Eurovision Song Contest con il brano \"Sole d'Europa\", classificandosi al 12\u00ba posto. Partecipa al 33\u00ba Zecchino d'Oro scrivendo il testo della canzone \"La canzone dei colori\".\nPassaggio al Rock progressivo (1994-2000).\nNel 1994 esce l'album \"Oggetti smarriti\", che risente nei testi e nelle atmosfere della fine dell'unione con la moglie Laura Ferrato (sposata nel 1986). L'album segna una certa evoluzione musicale.\nNel 1996 la crisi nei rapporti con la casa discografica CGD (passata da qualche anno sotto il controllo della statunitense Warner) determina l'insuccesso dell'ambizioso concept album \"Fango e stelle\". Lo stesso album \u00e8 stato presentato al Festival di Sanremo 1996, a cui Ruggeri prende parte in extremis sostituendo Ornella Vanoni, e classificandosi al quindicesimo posto con la canzone \"L'amore \u00e8 un attimo\" (musiche di Schiavone, testo di Ruggeri). Sempre nel 1996 festeggia il 6 febbraio i tre milioni di dischi venduti nella sua carriera. In estate suona all'Hammersmith di Londra e a San Paolo del Brasile dinanzi a 50.000 spettatori. Proprio a Sanremo, come cantante, compare Andrea Mir\u00f2 (al secolo Roberta Mogliotti), gi\u00e0 in gara a Sanremo nelle edizioni 1987 e 1988, che sar\u00e0 la sua futura compagna di vita: inizia cos\u00ec un percorso musicale collaborando alla stesura dei pezzi e degli arrangiamenti delle canzoni future di Enrico, fino a dirigere l'orchestra nell'edizione del 2002, quando presenter\u00e0 \"Primavera a Sarajevo\".\nNel 1997, passato alla casa discografica PDU, incide \"Domani \u00e8 un altro giorno\". L'album guarder\u00e0 anche al mercato estero inaugurando la serie di album in lingua spagnola, pubblicati a breve distanza. L'album diventa doppio disco di platino. In questa occasione il titolo \"La gente con alma\", si rifar\u00e0 alla canzone \"La gente di cuore\" che nella versione italiana \u00e8 cantata insieme a Marco Masini. Nel 1999 esce \"L'isola dei tesori\", composto in prevalenza da brani scritti in passato per altri interpreti e gruppi, alcuni con la partecipazione degli stessi artisti. Come bonus track figura anche \"La chanson de Mimie\", versione francese de \"La poesia\", che \u00e8 stata scritta in occasione della partecipazione suo malgrado a Scherzi a parte, dove era stato \"accusato\" di avere copiato un brano francese, di sana pianta, con tanto di intervento accusatorio del Gabibbo. Ruggeri, apprezzando la burla, ha deciso poi di inciderla, usando la base originale.\nNel 2000 Ruggeri passa alla SONY-BMG. Esce \"L'uomo che vola\", album di stampo progressive che rappresenta la summa dello stile intrapreso dal cantautore da \"Oggetti Smarriti\". Il brano \"Gimondi e il cannibale\" sar\u00e0 usato come sigla dalla Rai per l'83\u00ba Giro d'Italia.\nGli anni della maturit\u00e0 (2001-2011).\nIl 2001 \u00e8 l'anno delle reinterpretazioni in stile \"acoustic\" del doppio live \"La vie en Rouge\" dove il cantautore ripercorre la sua carriera dando una nuova veste folk alle sue canzoni.\nNel 2002 Ruggeri partecipa con la ballata \"Primavera a Sarajevo\" al festival di Sanremo: Andrea Mir\u00f2 vi figura come autrice e direttrice d'orchestra. Il brano si ispira alla guerra in Bosnia ed Erzegovina degli anni precedenti, riprendendo anche le sonorit\u00e0 di quelle regioni. L'anno successivo, duettando con Andrea Mir\u00f2, \u00e8 ancora a Sanremo con \"Nessuno tocchi Caino\", canzone contro la pena di morte, scritta dopo l'adesione all'omonima associazione, dove Ruggeri canta i pensieri del boia alle prese con ci\u00f2 che per lui \u00e8 solo il suo mestiere, mentre la Mir\u00f2 d\u00e0 voce al condannato che spera in un atto di clemenza. Dopo essersi classificato rispettivamente al quinto e quarto posto con le due canzoni presentate in successione al Festival, il cantautore pubblica \"Gli occhi del musicista\", album segnato da sonorit\u00e0 prettamente folk.\nNel 2004, in \"Punk prima di te\", reincide i sei ottavi del primo album dei Decibel insieme a cover di brani punk anni settanta dei Clash, David Bowie, Lou Reed, Sex Pistols e Ramones. Le cover escono anche in un CD intitolato \"Rock'n'Rouge\", allegato alla rivista \"Rockstar\". Sempre nel 2004 esce il suo primo doppio DVD dal vivo, \"Ulisse\", per la Sony Music.\nNel 2005 pubblica \"Amore e guerra\" mentre l'anno successivo esce la raccolta \"Cuore, muscoli e cervello\", triplo cofanetto anch'esso diviso tra materiale edito e inedito, dove Ruggeri tenta di suddividere la sua opera nelle tre categorie che ne compongono il titolo. Di questo triplo cd uscir\u00e0 anche una versione compatta in un disco unico. In corrispondenza del Natale 2007 esce un nuovo disco di cover natalizie dove Ruggeri reinterpreta in chiave rock classici quali \"White Christmas, Jingle Bells\" e altri.\nNel 2008 esce un nuovo disco di inediti, \"Rock Show\", dove Ruggeri torna al rock e parla in prima persona delle esperienze di cantautore sulla strada da ormai 30 anni.\nIl 30 gennaio 2009 \u00e8 uscito il lavoro dal titolo \"All in - L'ultima follia di Enrico Ruggeri\", un triplo CD di brani inediti, tra i quali c'\u00e8 anche il brano \"Incontri (Dimmi quand'\u00e8)\" che ha dato vita al \"jingle\" pubblicitario dell'Amaro Averna.\nNell'aprile 2009 ha partecipato all'incisione del brano \"Domani 21/04.2009\" di Mauro Pagani, i cui proventi sono stati devoluti alle popolazioni colpite dal terremoto dell'Aquila. Sempre nel 2009 ha cantato nell'album di Claudio Baglioni \"Q.P.G.A.\" nel brano \"Lungo il viaggio\", che \u00e8 il titolo originale della canzone meglio conosciuta con il titolo di \"In viaggio\".\nRuggeri torna a partecipare al Festival di Sanremo nel 2010 nella sezione \"Artisti\" con il brano \"La notte delle fate\". Contemporaneamente esce il suo album intitolato \"La ruota\", contenente la canzone in gara a cui segue un fortunato tour teatrale.\nSi \u00e8 riunito per un solo live con gli Champagne Molotov il 1\u00ba aprile 2011.\nL'incontro con il panorama Indie e il concept album: \"Frankenstein\" (2012-2015).\nNel gennaio 2012 esce il CD \"Le canzoni ai testimoni\" dove i successi di Ruggeri vengono rivisitati da alcuni fra i pi\u00f9 importanti nomi della scena \"indie-alternativa\" italiana, fra gli altri Bugo, Dente, Serpenti, L'Aura, Rezophonic, Marta sui Tubi, Africa Unite, Boosta e Linea 77. Ruggeri ha lasciato l'iniziativa ai vari artisti di trovare lo stile musicale che pi\u00f9 ritenessero adatto per rivisitare le canzoni, e ha cantato solo brevi strofe delle canzoni lasciando piena libert\u00e0 agli altri cantanti.\nIl 7 maggio 2013 Ruggeri pubblica il concept album \"Frankenstein\", preceduto dal singolo \"'Diverso dagli altri\". Ruggeri prende ispirazione dal romanzo di Mary Shelley \"Frankenstein\" per parlare di emarginazione, solitudine e amore impossibile, immedesimandosi nel protagonista del romanzo e esprimendo tutta la sua rabbia e tristezza.\nL'anno dopo collabora con il rapper e cantautore italiano Dargen D'Amico nella traccia \"\u00c8 gi\u00e0\" contenuta nell'ultimo disco del rapper, \"Vivere aiuta a non morire\". Il rapper ha poi contraccambiato la partecipazione cantando in un brano del nuovo album di Ruggeri: \"Frankenstein 2.0\", remake con nuove sonorit\u00e0 dell'album uscito un anno prima e con aggiunti quattro nuovi brani, tra cui \"L'onda\", estratto come singolo. \u00abCi tengo a sottolineare che Frankenstein 2.0 non \u00e8 un semplice re-package del precedente album - spiega Ruggeri - sono le stesse canzoni ma con un impianto sonoro molto differente, risuonate e riarrangiate\u00bb.\nL'11 luglio 2014 pubblica il singolo \"In un paese normale\" in una versione riarrangiata dal produttore Marco Barusso e con la partecipazione del duo comico Ale e Franz nel video ufficiale.\nIl 28 settembre 2014 torna a suonare insieme a Silvio Capeccia e Fulvio Muzio (Decibel) a Milano, cantando sei brani dei Decibel fra cui la prima versione originale di \"Vivo da Re\" con il testo in inglese. Fra il pubblico presente Roberto Turatti (il batterista del primo LP dei Decibel).\nIl 14 febbraio 2015 \u00e8 ospite durante l'ultima serata del Festival di Sanremo condotto da Carlo Conti esibendosi con \"Tre Signori\", inedito dedicato a Giorgio Gaber, Enzo Jannacci e Giorgio Faletti presente nel suo album uscito il medesimo anno dal titolo Pezzi di vita.\nIl 1\u00ba e l'8 aprile 2015 \u00e8 special coach nel programma \"The Voice of Italy\" per il team di J-Ax.\nIl 13 dicembre 2015 viene annunciata la sua partecipazione alla 66\u00aa edizione del Festival di Sanremo nella sezione \"Campioni\" con il brano \"Il primo amore non si scorda mai\", prodotto da Marco Barusso con il quale si aggiudica il quarto posto e il Premio Lunezia come miglior testo fra quelli dei big in gara.\nLa reunion dei Decibel.\nNel marzo 2017 esce l'album \"Noblesse oblige\" che segna la reunion dei Decibel con Fulvio Muzio e Silvio Capeccia.\nNel dicembre 2017 interpreta con i The Price \"On the Edge of Madness\", canzone con un sound potente e oscuro in cui convergono l\u2019alternative rock, il metal di matrice scandinava e la new wave anni \u201980.\nNel 2017 canta \"Canone Europeo\" insieme a Renato Carpaneto degli Ianva.\nIl 6 febbraio 2018 i Decibel ritornano al festival di Sanremo, a 38 anni di distanza, con la canzone \"Lettera dal Duca\".\nIl 16 febbraio esce l'album \"L'anticristo\", il secondo dalla reunion, il sesto del gruppo.\nScrittore, conduttore e altre attivit\u00e0.\nAlla sua opera di musicista e interprete Ruggeri affianca sempre pi\u00f9 frequenti attivit\u00e0 come scrittore di romanzi, racconti e poesie e conduttore televisivo.\nNel 1989 pubblica \"La giostra\" (Forte Editore), nel 1994 \", per pudore\" (pronunciato \"virgola per pudore\"), nel 1997 \"Racconti e poesie\" e nel 2000 \"Piccoli Mostri\". Il 2011 \u00e8 la volta del suo primo romanzo, intitolato \"Che giorno sar\u00e0\", mentre l'anno successivo d\u00e0 alle stampe \"Non si pu\u00f2 morire la notte di Natale\". Nell'ottobre 2014 viene operato per una diverticolite dell'intestino, degenerata in peritonite, ma sempre lo stesso mese pubblica il terzo romanzo, \"La brutta estate\" e ritorna ai concerti.\nNel 2006 inizia la sua prima esperienza televisiva, su Italia 1, con la conduzione della trasmissione \"Il bivio - Cosa sarebbe successo se...\", durata oltre un anno e riproposta nel 2007 e 2008. Nel novembre 2008 gli viene affidato un secondo programma intitolato come una sua celebre canzone, \"Quello che le donne non dicono\", talk show incentrato sulla conoscenza dell'universo femminile. Dal 1\u00ba luglio 2009 fino all'8 gennaio 2010, sempre su Italia 1, ricopre per due stagioni il ruolo di conduttore della trasmissione Mistero (posto che lascer\u00e0 successivamente a Raz Degan). Proprio sulle medesime tematiche trattate da questo programma, pubblica nel 2010, insieme a Candido Francica, il libro \"Alieni. Un mistero fra noi\". Dal settembre 2010 entra a fare parte della giuria del talent show \"X Factor\" di RAI 2. In questo contesto \u00e8 autore, insieme a Fabrizio Palermo, dell'inedito \"Atlantide\", cantato per la prima volta dal duo Kymera in occasione della semifinale del programma, il 16 novembre 2010. Nel 2013 Ruggeri partecipa a Canzonissima all'interno de I migliori anni su RAI 1 e conduce su RAI 5 \"I leggendari\". Nell'inverno dello stesso anno e nella primavera 2014 torna in onda su Italia1 conducendo in prima serata insieme a Marco Berry il programma \"Lucignolo\".\nRiguardo alle sue convinzioni politiche (spesso \u00e8 stato avvicinato alla destra, per alcune prese di posizione contro l'ambiente musicale politicizzato degli anni settanta, nonostante le sue smentite sulla presunta appartenenza a quest'area) ha dichiarato:\nTuttavia, alle elezioni politiche del 1994, ha esplicitamente appoggiato il Polo delle libert\u00e0, nella fattispecie la Lista Pannella, che in quella tornata elettorale risultava alleata con la coalizione di centrodestra. Nel 2016 si dichiara convinto sostenitore del politico del Movimento 5 Stelle Alessandro Di Battista e dichiara di votare no al referendum costituzionale.\nIl 6 luglio 2011 \u00e8 tra i principali firmatari dell'appello promosso dalla SIAE atto a sostenere l'azione di lobby affinch\u00e9 venga difesa e approvata, nella sua prima e pi\u00f9 stringente stesura, la delibera AgCom (presieduta da Corrado Calabr\u00f2) \"668/2010\"; delibera che dichiara lo scopo di combattere possibili violazioni del diritto d'autore e di proteggere gli interessi economici legati all'industria discografica e del multimediale in rete; grazie a questa delibera, all'Autorit\u00e0 per le Garanzie nelle Comunicazioni, semplice autorit\u00e0 amministrativa indipendente di nomina politica, si dovrebbe dare il potere di bloccare, oscurare, censurare o cancellare qualsiasi sito\nsospettato di violare un copyright, tramite una semplice azione amministrativa (anche indotta dalla segnalazione della lobby che si ritenesse danneggiata), senza il bisogno di una previa azione dell'autorit\u00e0 giudiziaria che dovrebbe appurare l'effettiva presenza del reato.\nNel 2015 inizia su Radio24 la conduzione di una trasmissione quotidiana, intitolata \"Il falco e il gabbiano (dalle 15 alle 16)\", e nell'agosto dello stesso anno gli viene conferita la cittadinanza onoraria di Marotta, localit\u00e0 balneare in provincia di Pesaro e Urbino.\nAppassionato di calcio, \u00e8 presidente e calciatore della Nazionale cantanti, squadra impegnata in attivit\u00e0 di solidariet\u00e0, della quale fa parte dal 1984. \nIl 16 aprile 2021 viene ingaggiato dal Sona, club veneto di Serie D nel quale gioca Maicon, suo idolo che giocava nell\u2019Inter, la squadra di cui \u00e8 tifoso. Il 6 giugno seguente, all\u2019et\u00e0 di 64 anni, fa il suo esordio con la maglia numero 10 nella partita contro la Tritium giocando i primi 9 minuti prima di uscire dal campo; esaudisce cos\u00ec il suo sogno di giocare con il brasiliano e diventa il giocatore pi\u00f9 anziano a giocare in Serie D.\nVita privata.\nNel 1986 sposa Laura Ferrato, da cui divorzier\u00e0 nel 1994, quando conosce l'attuale compagna, la cantautrice Andrea Mir\u00f2. Dal matrimonio con la Ferrato \u00e8 nato il figlio Pier Enrico, detto Pico, anch'egli cantante, ora conosciuto come Pico Rama, mentre dalla relazione con la Mir\u00f2 sono nati i figli Ugo Federico Benedetto ed Eva Clara."}
{"id": "2901620", "revid": "460592", "url": "https://it.wikipedia.org/wiki?curid=2901620", "title": "PsyOpus", "text": ""}
{"id": "2901624", "revid": "1318658", "url": "https://it.wikipedia.org/wiki?curid=2901624", "title": "Dominio applicativo", "text": "In ingegneria del software e in altre discipline informatiche, per dominio applicativo (o dominio del problema) s'intende il contesto in cui opera un'applicazione, specie con riferimento alla natura e al significato delle informazioni da manipolare.Nei modelli e metodi di sviluppo del software pi\u00f9 diffusi, l'analisi del contesto operativo di un'applicazione (detta analisi del dominio) risulta essenziale per l'analisi dei requisiti."}
{"id": "2901626", "revid": "363629", "url": "https://it.wikipedia.org/wiki?curid=2901626", "title": "Lingue delle Filippine", "text": "Nelle Filippine sono presenti 175 lingue, delle quali 171 sono lingue attualmente parlate, mentre 4 di queste sono considerate lingue morte perch\u00e9 non presentano locutori madrelingua. Circa 10 delle lingue parlate nelle Filippine sono le predominanti ed almeno 8 sono considerate co-ufficiali.\nLa maggior parte di queste appartengono alla famiglia delle lingue austronesiane. \n13 lingue indigene sono parlate da almeno un milione di persone ciascuna:"}
{"id": "2901637", "revid": "1776051", "url": "https://it.wikipedia.org/wiki?curid=2901637", "title": "Ideas of Reference", "text": "Ideas of Reference \u00e8 l'album di debutto del gruppo musicale alternative metal Psyopus, pubblicato il 19 ottobre 2004 per la Metal Blade Records.\nLa copertina dell'album \u00e8 stata disegnata da Adam Wentworth, chitarrista del gruppo musicale death metal Beyond the Sixth Seal."}
{"id": "2901638", "revid": "71814", "url": "https://it.wikipedia.org/wiki?curid=2901638", "title": "Munus", "text": ""}
{"id": "2901639", "revid": "3115", "url": "https://it.wikipedia.org/wiki?curid=2901639", "title": "Giuliana Lanata", "text": "Attivit\u00e0 e opere.\nFormatasi col filologo classico Mario Untersteiner, si perfezion\u00f2 con Ugo Enrico Paoli; insegn\u00f2 al liceo classico (Arezzo, Firenze, Genova) e in varie facolt\u00e0 di Lettere (Parma, Genova), infine alla facolt\u00e0 di Giurisprudenza, Genova, passando dalla filologia classica al diritto romano, con il corso di 'Esegesi delle fonti di diritto romano'; rimase quindi nell'ambito dell'esegesi e della critica linguistica e storica di testi classici, per quanto assai diversi, dalla lirica greca in \"Poetica pre-platonica\", \"Il linguaggio amoroso di Saffo\" (in \"Quaderni urbinati di cultura classica\", 1966, rivista diretta dal grecista Bruno Gentili, tradotto in inglese da William Robins nel 1998), \"Omero e i suoi doppi\" (2001), la traduzione de \"I lirici greci\" di Bowra, fino a \"Legislazione e natura nelle Novelle giustinianee\" (Volume 7 di \"Storia del pensiero giuridico\", Napoli, Edizioni scientifiche italiane, 1984) e \"Societ\u00e0 e diritto nel mondo tardo antico. Sei saggi sulle Novelle giustinianee\" (Torino, Giappichelli, 1994).\nQuesti ultimi saggi analizzano la sezione nuova del Corpus iuris civilis dell'imperatore Giustiniano, scritta prima in greco, lingua ufficiale dell'Impero romano d'Oriente all'epoca di Giustiniano, poi in latino, ed evidenziano quelle concezioni filosofiche e mediche della cultura greca in base alle quali egli formul\u00f2 le nuove leggi; il legame con la tradizione culturale viene analizzato anche nelle norme riguardanti gli schiavi, le donne, i figli illegittimi.\nSulla storia del diritto romano \u00e8 un altro esteso saggio, \"Diritti locali-non locali (400 a.C.-600 d.C.)\" (\"Storia d'Europa\", Einaudi): alle comunit\u00e0 sottomesse Roma imponeva il proprio sistema giuridico per le questioni generali, mentre permetteva il mantenimento di loro norme e consuetudini per le questioni locali. \nUn argomento particolare \u00e8 trattato nell'articolo \"Essere animale a Roma. Un regesto e alcune regole del gioco\"; il rapporto con gli animali come esso risulta dalle fonti dell'antichit\u00e0 (miti, poesia, leggi, testi filosofici), fu poi oggetto di un convegno nel 1992.\nAnche del mondo greco, oltre a poeti e filosofi, indag\u00f2 ambiti diversi, oggetto di studi interdisciplinari quando nel 1961 pubblic\u00f2 traduzione e commento delle opere del medico Ippocrate di Coo, come collaboratrice al progetto \"Enciclopedia di autori classici\" del filosofo Giorgio Colli per l'editore Boringhieri.\nTraduzioni moderne.\nIncontr\u00f2 i testi di Jean-Pierre Vernant e Pierre Vidal-Naquet, filologi come Marcel D\u00e9tienne, che tradusse (di e a cura di Marcel D\u00e9tienne, \"Il mito. Guida storica e critica\", Bari, Laterza 1975), come anche tradusse, di Eric Dodds, \"Pagan and Christian in an Age of Anxiety\". Riscopr\u00ec Louis Gernet, innovatore nello studio del diritto greco antico alla luce della linguistica, quale risulta in \"Recherches sur le d\u00e9velopment de la pens\u00e9e juridique et morale en Gr\u00e8ce. Etudie semantique\", 1917. Gli incontri di prima mano coi testi nuovi avvennero spesso a \"La joie de lire\", libreria parigina dell'editore Maspero, oggi scomparsa, ricordata in \"Esercizi di memoria\", 1989. Collabor\u00f2 con Adelphi anche come filologa, con traduzione e commento de \"Il discorso vero\" di Celso, (Milano, 1987).\nRiconoscimenti.\nA lei \u00e8 stata dedicata \"Filologia e diritto nel mondo antico - Giornata di studio in memoria di Giuliana Lanata\", a Genova il 28 ottobre 2009, organizzata dalla facolt\u00e0 di Giurisprudenza."}
{"id": "2901640", "revid": "767487", "url": "https://it.wikipedia.org/wiki?curid=2901640", "title": "Diga di Bloemhof", "text": "La diga di Bloemhof, era originariamente chiamata con il nome di diga di Oppermansdrif quando era sotto costruzione negli anni sessanta. Situata sul fiume Vaal al confine tra le provincie Sudafricane del North West e del Free State. La diga e lunga 4.270 m. Il lago formatosi a conseguenza dell'innalzamento della diga \u00e8 poco profondo e perci\u00f2 ha bisogno di una grande area per poter significare qualcosa in termine di\nimmagazzinamento dell'acqua. La zona attorno al lago \u00e8 diventata un parco naturale, amministrato da una parte dalla provincia del Free State e dall'altra parte dalla provincia del North West. Dalla parte della provincia del North West c'\u00e8 il Bloemhof Dam Nature Reserve mentre dalla parte del Free State c'\u00e8 la Sandveld Nature Reserve.\nLa citt\u00e0 di Bloemhof si trova sul fiume Vaal nella parte della provincia del North West.\nLa diga fu inaugurata nel 1970 ed ha una capacit\u00e0 1.269.000.000 metri cubi, una superficie di 223 km2 e ha un'altezza di 33 metri."}
{"id": "2901641", "revid": "339392", "url": "https://it.wikipedia.org/wiki?curid=2901641", "title": "Hashmallim", "text": ""}
{"id": "2901642", "revid": "31331122", "url": "https://it.wikipedia.org/wiki?curid=2901642", "title": "Ophanim", "text": ""}
{"id": "2901645", "revid": "1851848", "url": "https://it.wikipedia.org/wiki?curid=2901645", "title": "Giorgio Visconti", "text": "Carriera.\nGiocatore.\nMediano, cresciuto nelle giovanili del e del , debutta in Serie A il 30 aprile 1949 sul campo della . Rimane in forza ai rossoblu per tre stagioni, totalizzando 11 presenze e una rete nella massima serie, e nel 1951 scende in Serie B, in prestito alla . Con i granata disputa una stagione poco convincente, e negli anni successivi prosegue la sua carriera nelle serie minori, con Molfetta e : nella formazione romagnola rimane per sei stagioni, nelle quali la squadra sale dalla Promozione alla Serie C.\nAllenatore.\nTornato a Parma, intraprende la carriera di allenatore nelle giovanili della societ\u00e0 crociata, conquistando due scudetti nazionali Semiprofessionisti con la formazione Allievi nella stagione 1976-1977 e 1977-1978. Nel campionato di Serie C 1977-1978 sostituisce Giovanni Corelli sulla panchina della prima squadra, che porta al terzo posto finale lanciando come titolare Carlo Ancelotti.\nIn seguito ha allenato San Secondo e Langhiranese, formazioni dilettantistiche parmigiane."}
{"id": "2901646", "revid": "21583", "url": "https://it.wikipedia.org/wiki?curid=2901646", "title": "Lorenzo Coleschi", "text": " Giurisperito e bibliotecario italiano, ha dedicato ricerche alla storia patria toscana.\nBiografia.\nNacque a Sansepolcro nel 1823. Laureatosi in Legge nell'Universit\u00e0 degli Studi di Siena nel 1847, fu in seguito pretore in varie localit\u00e0 della Toscana. Istituita nel 1870 la Biblioteca Comunale di Sansepolcro, il Coleschi ne divenne primo bibliotecario.\nNel 1881 pubblic\u00f2 la traduzione dal latino all'italiano dell'opera \"Dei casi degli uomini illustri\" di Antonio Maria Graziani (sec. XVI). Nel 1886 pubblica la \"Storia della citt\u00e0 di Sansepolcro\", summa delle fonti erudite dei secoli XVII/XVIII. Per lungo tempo il saggio del Coleschi ha costituito la principale fonte letteraria per gli studi sulla storia della citt\u00e0. Come bibliotecario e storico fu in contatto con molti studiosi interessati a Piero della Francesca, nativo di Sansepolcro, e fu tra i protagonisti della ripresa della vita culturale cittadina nell'ultimo quarto del XIX secolo.\nMor\u00ec a Sansepolcro nel 1897.\nNel 1994 il Comune ha dedicato al nome di Lorenzo Coleschi una strada nel quartiere Villaggio Buitoni, alla periferia est della citt\u00e0. Il 6 giugno 2019 gli \u00e8 stata intitolata la sala conferenze della Biblioteca Comunale di Sansepolcro."}
{"id": "2901647", "revid": "287204", "url": "https://it.wikipedia.org/wiki?curid=2901647", "title": "Storia postale del Regno Unito", "text": "La storia postale inglese comincia nel dodicesimo secolo con Re Enrico I d'Inghilterra, che nomina i primi messaggeri per trasportare le lettere reali. Dal 1100 al 1135 le lettere trasportate da questi messaggeri sono circa 4.500. Enrico III d'Inghilterra fornisce i messaggeri di apposite uniformi e Edoardo I d'Inghilterra istituisce le \"case di invio\", immobili dove i messaggeri possono cambiare i cavalli. Il regno di Edoardo II d'Inghilterra \u00e8 caratterizzato dall'ideazione delle prime marcature postali; notazioni scritte a mano che incitano alla consegna rapida. Enrico VIII d'Inghilterra nel 1516 istituisce la \"Royal Mail\" (posta reale), nominando Brian Tuke come amministratore generale. Elisabetta I d'Inghilterra nomina \"Postmaster general\" Thomas Randolph e Carlo I d'Inghilterra nomina Thomas Witherings. Quest'ultimo nel 1635 mette a disposizione del pubblico la Royal Mail. A partire da questo momento e fino alle riforme postali del 1839 - 1840 era comune che fosse il destinatario a pagare il costo dell'inoltro anche se era sempre possibile pagare anticipatamente la tassa. Nel 1661, Carlo II d'Inghilterra nomina Henry Bishop come \"Postmaster General\". Per rispondere ai reclami del pubblico per i troppo frequenti ritardi delle lettere, Bishop introduce il timbro postale un piccolo cerchio con il mese ed il giorno all'interno. La prima applicazione avviene a Londra, nell'ufficio postale generale e nella sezione straniera. Presto viene adottato in Scozia ed in Irlanda (Dublino). Negli anni successivi il sistema postale viene ampliato da sei strade e da una rete che copre l'intera nazione; gli uffici postali vengono tutti dotati di proprio timbro postale.\nRegina Vittoria (1840-1901).\nDopo il 1840, anno in cui venne emesso il Penny Black (celebre primo francobollo della storia), e il suo gemello da 2 penny in azzurro, sono stati emessi con la stessa effigie alcuni altri esemplari, con colori differenti e tecniche pi\u00f9 moderne.\nInfatti, esclusa una piccola variante nel 1847 con l'emissione di una serie con l'effigie della regina Vittoria inserita in quadranti, del tutto simile tra l'altro alle effigie poste sugli interi postali, vennero riproposti valori con lo stesso impianto del Penny Black, con solo piccole varianti. Tutte le emissioni dei francobolli della Gran Bretagna fino al 1967 avranno sempre la carta filigranata.\nNel 1848 vengono per la prima volta aggiunti i numeri di tavola, piccoli numeri o segni identificativi della tavola di appartenenza del francobollo, posti all'interno del disegno. Le lettere consecutive negli angoli, solo inferiori, prima, poi anche in quelli superiori, identificano la posizione del francobollo nel foglio.\nDi seguito sono riportate nella tabella le prime emissioni della Gran Bretagna:\nDal 1865 in poi sono stati realizzati numerosi francobolli con cornici diverse, utilizzando sempre il volto della Regina Vittoria. I pi\u00f9 prestigiosi sono gli alti valori emessi nel 1867/79 da 5 S., 10 S. e 1 Pound, nonch\u00e9 il massimo alto valore da 5 Pound rosso arancio, molto raro. Altre emissioni interessanti nel 1883/84 con una serie organica, composta da 10 pi\u00f9 4 alti valori (con il raro 1 Pound bruno lilla di forma rettangolare, ristampato nel 1888 con filigrana differente).\nNel 1887 viene emessa un'importante serie ordinaria per il Giubileo della Regina Vittoria, 14 valori con tutti i tagli utili per la corrispondenza e un alto valore da 1 Pound verde. La stessa serie verr\u00e0 poi riproposta per il Re Edoardo VII con effigie centrale cambiata.\nLe emissioni di Edoardo VII (1901-1910).\nDurante il regno di Edoardo VII (Edward VII) sono state emesse solo serie ordinarie, in varie tirature a partire dal 1902, con soggetti simili a quelli usati per la serie Giubileo della Regina Vittoria.\nDi tutti questi valori si conosce un 2p. non emesso, presente negli archivi delle reali poste inglesi e nella collezione reale della Regina Elisabetta.\nSono stati ripresi anche i soggetti per gli alti valori (4 per i valori in Shillings e il valore da 1 \u00a3).\nLe emissioni di Giorgio V (1910-1936).\nIl regno di Giorgio V rappresenta un vero e proprio periodo d'oro per i collezionisti. Include infatti un'enorme variet\u00e0 di francobolli di ogni genere e per la prima volta illustrazioni pi\u00f9 elaborate sostituirono i disegni stereotipati precedentemente utilizzati. Questo periodo include il francobollo di Gibilterra pi\u00f9 bello in assoluto, ovvero il KG V da \u00a3 5 emesso nel 1926. I primi francobolli di Giorgio V furono pronti per l'emissione solamente nel giugno 1911, oltre un anno dopo la sua ascensione al trono.\nI francobolli emessi durante Re Giorgio V:\nLe emissioni di Edoardo VIII (1936).\nPer Edoardo VIII fu emessa una sola serie, a causa del suo poco duraturo regno, 4 valori da \u00bd p., 1 p., 1\u00bd p. e 2\u00bd p., per la quale fu approntata una filigrana apposita con le cifre E8R e piccola corona.\nLe emissioni di Giorgio VI (1936-1952).\nDurante il regno di Giorgio VI (George VI) furono emessi, oltre che molti valori ordinari, alcuni valori commemorativi, tra cui i pi\u00f9 rappresentativi: l'anniversario del Penny Black, le Nozze d'Argento Reali del 1948 e la serie ordinaria \"allegorie\".\nLe emissioni di Elisabetta II (1952- ).\nLa serie che accompagna ormai da moltissimi anni il regno della Regina Elisabetta II \u00e8 la tipica serie detta \"Machin\", dal cognome del suo inventore e disegnatore. Un soggetto sobrio e facilmente impiegabile in numerosi valori, colori e formati che riprende di profilo la Regina. Nel 1993 e nel 1997 \u00e8 stato sperimentato nella variante orizzontale, ma si \u00e8 preferito ormai il classico formato.\nSempre nel 1993 \u00e8 stato inventato il sistema di sicurezza \"a lunette\", interruzioni sui lati verticali della dentellatura con due lunette parallele simmetriche.\nUn'altra tecnica di sicurezza \u00e8 stata usata per realizzare i francobolli degli anni '90 alti valori della serie dei Castelli, composta di valori da 1\u00a3, 1.5\u00a3, 2\u00a3, 3\u00a3, 5\u00a3, e l'allegoria da 10\u00a3, su cui \u00e8 stato impiegato, per disegnare l'effigie della Regina, un inchiostro cangiante, simile a quello usato nelle banconote, dal rosso al blu-verde.\nRecentemente sono stati realizzati francobolli con formati non convenzionali, a forma di frutta e verdura, o riproducenti le copertine dei dischi dei Beatles.\nLe filigrane dei francobolli di Gran Bretagna.\nElenco delle filigrane di Gran Bretagna con la data del primo utilizzo:\nI sistemi di sicurezza delle Poste inglesi sono molteplici, primo fra tutti il sistema di linee verticali di grafite nera al recto, poi le linee verticali di fosforo, il sistema \"tutto fosforo\", e, come in altri paesi del mondo, la fluorescenza (gialla o bianca).\nRecentemente \u00e8 stato aggiunto un sistema di sicurezza per gli ordinari di tipo Machin, realizzando un mantello di cifre al verso in fluorescenza, molto simile a una filigrana.\nAnnulli di Uffici Postali inglesi nel mondo sui primi francobolli di Gran Bretagna.\nCome la maggior parte dei primi francobolli del mondo delle nazioni europee, anche i francobolli inglesi si possono trovare con annulli di uffici postali all'estero. Per mancanza di francobolli propri gli uffici all'estero utilizzavano francobolli della madre patria, annullandoli con il proprio timbro. Ogni sigla nei timbri inglesi corrisponde al relativo ufficio.\nEcco di seguito riportati tutti gli uffici che hanno utilizzato tali francobolli e dove possibile viene indicata anche la sigla corrispondente (dove non riportata si tratta di annulli con indicata la localit\u00e0 in lettere a cerchio o ovali):\nSolo numero:\nI francobolli con questi annulli hanno anche notevoli plusvalori.\nAnnulli di Uffici Postali inglesi militari sui francobolli di Gran Bretagna.\nLe truppe in forza all'estero erano dotate di particolari timbri tondi o ovali con la dicitura Field Post.\nLe Poste Inglesi nell'Africa Italiana.\nCon il rapido evolversi degli eventi nella seconda guerra mondiale nell'Africa Italiana e la progressiva occupazione dei territori da parte delle truppe inglesi, fu indispensabile l'emissione di speciali francobolli da usare nelle zone di guerra.\nLa prima emissione ufficiale realizzata dalle forze occupanti inglesi fu per il M.E.F. (Middle East Forces), ovvero Forze del Medio Oriente) nel 1942, soprastampando i francobolli ordinari di Re Giorgio VI. Esistono francobolli soprastampati a Nairobi (1941) (rari), a Il Cairo (1942) e a Londra (1943 al 1947) (pi\u00f9 comuni).\nIn seguito vennero realizzate per ogni ex colonia italiana speciali emissioni e soprastampe:\nERITREA\nSOMALIA\nTRIPOLITANIA\nNel 1951 la Libia ottenne l'indipendenza e questi francobolli persero validit\u00e0 postale.\nOltre a queste emissioni ufficiali, nel 1941 furono approntati dalle prime truppe occupanti alcuni valori della serie di Africa Orientale Italiana, soprastampati con un nuovo valore e \"British occupation\" (9 valori). Oltre ai francobolli di questa serie, vennero anche soprastampate alcune marche da bollo generali per le Colonie italiane, con \"Postage\" e \"British occupation\" (11 valori, di cui del 10 centesimi e del 20 lire si conoscono solo pochissimi esemplari). Queste due emissioni non ufficializzate sono molto pericolose per i falsi, a causa della soprastampa facilmente riproducibile. Della serie soprastampata dell'A.O.I. esistono anche variet\u00e0 ed errori ricorrenti nel foglio.\nL'uso commerciale dei francobolli inglesi.\nOltre all'uso commerciale consueto per tutti i paesi del mondo, con la perforazione di lettere o sigle, le poste della Gran Bretagna hanno perforato i propri francobolli per uso di servizio per il commercio, con la Corona e le lettere \"B.T\", dal 1859 (Regina Vittoria) al 1904 (Re Edoardo VII).\nTutti i francobolli inglesi, essendo validi per l'uso postale ma anche come marche da bollo (for Revenue), come recita la chiara dicitura \"Postage &amp; Revenue\" sulla maggioranza dei francobolli ordinari, furono regolarmente utilizzati per usi fiscali, annullati a penna o con dei timbri privati, o perfino sovrastampati con sigle e scritte.\nSono note numerose sovrastampe private di aziende e banche, non solo in lingua inglese ma anche in lingua araba.\nIl valore dei francobolli usati fiscalmente si riduce sensibilmente, dato che, specie gli alti valori, venivano usati pi\u00f9 frequentemente per questo fine (registro di merci, patenti, contratti, atti vari). La tendenza a deprezzare i francobolli usati fiscalmente sta per\u00f2 recentemente scomparendo, a causa della impossibilit\u00e0 di recuperare sul mercato filatelico pezzi usati regolarmente per posta che spesso sono assai rari o danneggiati, specie per quanto riguarda le colonie inglesi. Per le colonie inglesi infatti esistono dei francobolli con facciale altissimo, che sono rarissimi usati con timbri postali.\nFrancobolli telegrafici e telefonici.\nSotto il regno della Regina Vittoria furono emessi numerosi francobolli per lo speciale uso telegrafico, che venivano apposti e timbrati sulle ricevute. Oltre che per i telegrafi civili, furono poi approntate alcune serie per i telegrafi militari, usati in patria o in Egitto e nel Bechuanaland (Serie del 1896). Alcuni esemplari sono molto rari.\nOltre ai francobolli telegrafici, furono approntati in patria alcuni francobolli specifici per il telefono, realizzati da una ditta esterna alla Royal Mail, con l'effigie di Robert Raynsford Jackson nel 1884. Furono di norma impiegati sulle ricevute, e il loro utilizzo non fu molto duraturo.\nErinnofili pubblicitari.\nVennero realizzate in epoca vittoriana da alcune ditte private di articoli per la cura della persona o servizi vari, riproduzioni di francobolli ordinari e marche fiscali con l'effigie della regina. Alcune furono create per le opere di beneficenza. Non ebbero uso postale.\nAnche nelle colonie inglesi furono approntate alcune di queste curiosit\u00e0 pubblicitarie."}
{"id": "2901652", "revid": "1573940", "url": "https://it.wikipedia.org/wiki?curid=2901652", "title": "Palazzina Lixi", "text": "La palazzina Lixi (o Lixi-Contini) \u00e8 un edificio residenziale sito a Cagliari, all'angolo tra via Settembrini e via Paoli, in una zona che nel periodo compreso tra le due guerre mondiali era nel pieno dello sviluppo edilizio che comport\u00f2, a partire dall'espansione del quartiere di Villanova, alla nascita del trafficato quartiere di San Benedetto.\nLa palazzina prende il nome dal progettista e primo proprietario, l'ingegnere Gaetano Lixi Delogu (1899-1995), ed \u00e8 molto nota per la decorazione esterna realizzata da Francesco Ciusa. La sua edificazione avviene nell'arco di due anni, tra il 1932 e il 1933.\nDanneggiato dai bombardamenti aerei del 1943, l'edificio \u00e8 stato completamente restaurato, sia negli aspetti strutturali che decorativi, nei primi anni del dopoguerra.\nDescrizione.\nLa costruzione, di quattro piani fuori terra ed in posizione angolare, presenta un corpo ad \"elle\", con facciata principale su via Settembrini e secondaria su via Paoli. Entrambe le facciate sono caratterizzate da finestre, alcune delle quali sono ornate da balconcini semicircolari aggettanti. L'elemento pi\u00f9 evidente \u00e8 l'uso del colore, distribuito in maniera uniforme sulle facciate, e dovuto in parte all'utilizzo dell'intonaco rosa (basamento, lesene, cornici delle finestre, balconcini) e in parte alla tinteggiatura.\nIn posizione adiacente all'edificio, tra via Settembrini e via Leopardi, si estende un ampio giardino con accesso carrabile.\nDecorazione.\nLa palazzina, la cui progettazione \u00e8 dovuta al lavoro dell'ingegner Gaetano Lixi Delogu, \u00e8 nota anche per l'intervento di Francesco Ciusa, il quale si occup\u00f2 in particolare delle rifiniture e delle decorazioni esterne realizzate con un particolare tipo di intonaco rosa screziato da lui progettato e suoi i bassorilievi raffiguranti caravelle, fontane ed elementi geometrici, disposti sui balconcini e sulle cornici delle finestre.\nTra le decorazioni spicca, in posizione centrale sulla facciata principale, la testa della Gorgona Rondanini realizzata su modelli di Bice Lixi Delogu all'atto della ricostruzione delle parti distrutte dal bombardamento del 1943."}
{"id": "2901658", "revid": "767487", "url": "https://it.wikipedia.org/wiki?curid=2901658", "title": "Difesa ad oltranza - Last Dance", "text": "Difesa ad oltranza - Last Dance (\"Last Dance\") \u00e8 un film del 1996 diretto da Bruce Beresford.\nTrama.\nUn giovane procuratore s'occupa con zelo della possibilit\u00e0 di revisione di un processo tenuto dodici anni prima, nel quale l'imputata, allora adolescente, era stata condannata a morte per duplice omicidio, ma non riesce a salvarla.\nProduzione.\nBasato sulla vera storia di Karla Faye Tucker Brown, prima donna giustiziata negli Stati Uniti dal 1984 e prima in Texas dal 1863, il film usc\u00ec due anni prima della vera esecuzione per tentare di sensibilizzare l'opinione pubblica al riguardo."}
{"id": "2901660", "revid": "1543377", "url": "https://it.wikipedia.org/wiki?curid=2901660", "title": "Calcio ai X Giochi del Mediterraneo", "text": "Il torneo di calcio ai X Giochi del Mediterraneo si \u00e8 svolto dal 15 settembre al 29 settembre 1987."}
{"id": "2901663", "revid": "729019", "url": "https://it.wikipedia.org/wiki?curid=2901663", "title": "Walther von H\u00fcnersdorff", "text": "Ufficiale delle \"Panzertruppen\" della Wehrmacht, si distinse durante la seconda guerra mondiale per capacit\u00e0 tattico-operative e per dinamismo e energia nella condotta di reparti meccanizzati, dapprima con incarichi di stato maggiore in vari reparti corazzati tedeschi, e poi direttamente al comando di unit\u00e0 corazzate combattenti sul Fronte orientale dove rimase ucciso in azione durante la battaglia di Kursk.\nBiografia.\nAlla testa, con il grado di \"oberst\", del \"11\u00ba Panzer-Regiment\", l'unit\u00e0 corazzata della 6. Panzer-Division, guid\u00f2 con abilit\u00e0 e strenua energia i suoi panzer durante l'operazione Tempesta Invernale, il drammatico tentativo di accorrere in soccorso e sbloccare la 6\u00aa Armata accerchiata nella sacca di Stalingrado. Iniziata il 12 dicembre 1942, l'operazione, dopo alcuni successi iniziali, si concluse alla fine dell'anno con un grave fallimento e la ritirata delle truppe tedesche. \nVon H\u00fcnersdorff diresse con il massimo impegno l'avanzata delle sue unit\u00e0 corazzate e il 19 dicembre 1942, giunse, dopo aspre battaglie di carri contro i corpi meccanizzati sovietici nel villaggio di Vercne Kumrskij, fino a 48 chilometri di distanza dalla sacca della 6\u00aa Armata. Le sue forze erano per\u00f2 ormai logorate e von H\u00fcnersdorff, violentemente contrattaccato, dovette arrestare l'avanzare e passare sulla difensiva; la catastrofica situazione dei tedeschi in altri settori del fronte, costrinse l'alto comando a ritirare la 6. Panzer-Division dalle sue posizioni avanzate, rinunciando a salvare la 6\u00aa Armata. Von H\u00fcnersdorff abbandon\u00f2 le posizioni raggiunte e si trasfer\u00ec con i panzer superstiti a nord del fiume Don dove contribu\u00ec con un brillante contrattacco a fermare temporaneamente l'avanzata dei carri sovietici verso gli aeroporti strategici di Tatsjnskaja e Morozovskaja.\nNelle settimane successive von H\u00fcnersdorff combatt\u00e9 ancora alla testa dei suoi panzer, in una serie di dure battaglie nel settore del Don per cercare di frenare le continue penetrazioni in profondit\u00e0 delle colonne corazzate sovietiche, mostrando notevole abilit\u00e0 tattica. Alla fine del dicembre 1942 pass\u00f2 quindi al comando generale della 6. Panzer-Division e partecip\u00f2 con grande distinzione alla vittoriosa Terza battaglia di Char'kov e alla successiva, micidiale Battaglia di Kursk. Durante questa dura battaglia il maggior generale von H\u00fcnersdoff venne mortalmente ferito il 13 luglio 1943 da un cecchino sovietico mentre conduceva in prima linea le sue colonne corazzate. La morte avvenne il 17 luglio in un ospedale militare di Char'kov.\nConsiderato tra i pi\u00f9 abili e preparati comandanti tedeschi delle truppe corazzate, valoroso combattente nelle pi\u00f9 aspre battaglie sul fronte est, molto apprezzato dai suoi uomini, von H\u00fcnersdorff aveva ricevuto il 22 dicembre 1942, la ambita Croce di Cavaliere della Croce di Ferro, e il 14 luglio 1943 (il giorno successivo al suo ferimento), le foglie di quercia per la Croce di Cavaliere. La sua perdita fu profondamente sentita all'interno della Wehrmacht."}
{"id": "2901687", "revid": "174925", "url": "https://it.wikipedia.org/wiki?curid=2901687", "title": "Matteo I di Lorena", "text": ""}
{"id": "2901688", "revid": "767487", "url": "https://it.wikipedia.org/wiki?curid=2901688", "title": "Renato Vignolini", "text": "Carriera.\nCalciatore.\nDi ruolo terzino, era tra i giocatori del Genoa presenti in campo nella partita del 14 marzo 1937 Fiorentina-Genova 1893 (1-2), quando con quattro ex della Fiorentina l'allora Genova 1893 vinse a Firenze in una gara in cui il guardalinee Giuseppe Giannelli di Siena abbandon\u00f2 il campo per divergenze d'opinioni con l'arbitro Camillo Caironi di Milano.\nAllenatore.\nFu allenatore del Cosenza dal 1941 al 1943 e nella stagione 45-46."}
{"id": "2901693", "revid": "1442080", "url": "https://it.wikipedia.org/wiki?curid=2901693", "title": "Grand Prix Hassan II 2010 - Singolare", "text": "Il singolare del Grand Prix Hassan II 2010 \u00e8 stato un torneo di tennis facente parte dell'ATP World Tour 2010.\nJuan Carlos Ferrero era il detentore, ma quest'anno non ha partecipato.\nStanislas Wawrinka ha battuto in finale Victor H\u0103nescu in the final 6\u20132, 6\u00a0\u2013 3.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2901695", "revid": "765341", "url": "https://it.wikipedia.org/wiki?curid=2901695", "title": "Grand Prix Hassan II 2010 - Doppio", "text": "Il doppio del Grand Prix Hassan II 2010 \u00e8 stato un torneo di tennis facente parte dell'ATP World Tour 2010.\n\u0141ukasz Kubot e Oliver Marach erano i detentori del titolo, ma hanno perso nel 1\u00ba turno contro Tomasz Bednarek e Mateusz Kowalczyk 6\u20131, 0\u20136, [10\u201312].\nRobert Lindstedt e Horia Tec\u0103u hanno battuto in finale 6\u20132, 3\u20136, [10\u20137] Rohan Bopanna e Aisam-ul-Haq Qureshi."}
{"id": "2901699", "revid": "830939", "url": "https://it.wikipedia.org/wiki?curid=2901699", "title": "Carlo Bisi", "text": "Biografia.\nIllustratore - ma anche prolifico disegnatore, grafico, fumettista, pittore, autore, inventore di svariati personaggi, temi, motivi, la cui arte \u00e8 stata utilizzata nell'editoria, nella didattica, nella pubblicit\u00e0 - fu artista poliedrico ed eclettico; dopo il diploma all'Accademia delle Belle Arti di Parma, ader\u00ec al Futurismo - collaborando non a caso successivamente con Umberto Notari - e giovanissimo, nel 1911, disegna le vignette satiriche per le riviste di Parma \"La Doccia\" e \"La Puntura\", dove le caricature dei personaggi, disposte in modo asimmetrico, sono volontariamente riconoscibili. Nel 1918 lavora sulle riviste nazionali \"Numero\" e \"Il giornale del Soldato\". Queste riviste sono diametralmente opposte rivolgendosi, la prima, ad un pubblico abbastanza colto, mentre la seconda ha uno stile realista, adatto per essere immediatamente compreso e per trasmettere i valori che vengono consigliati al popolo in nome della patria - lavorare intensamente e sacrificare gli affetti - esperienze lavorative che serviranno a Carlo Bisi per rafforzare il suo eclettismo.\nNel 1922 Bisi va a Milano, tappa per lui molto importante, dove svolge anche attivit\u00e0 di pittore e incisore. Da quel momento avvi\u00f2 una carriera costellata di premi e riconoscimenti, tra gli altri i successi alle Quadriennali romane, i Premi Marzotto. Vince il \"Premio Ricci\" per il paesaggio e il premio Biennale di Venezia nel 1934 per la sezione manifesti. Nel 1937 espone alcune opere alla Mostra Universale di Parigi.\nConsegu\u00ec un certo successo sin dalle prime fasi giornalistiche sul \"Corriere dei Piccoli\" e \"Guerrin Meschino\", poi nella produzione vignettistica e satirica - lavor\u00f2 negli stessi ambienti formativi di Giovannino Guareschi e Cesare Zavattini - fino all'illustrazione per i libri per l'infanzia. Lavor\u00f2 per Utet illustrando le serie 1 e 2 della celeberrima collana de \"La scala d'oro\"; Paravia, Notari, Garzanti, Sonzogno (rivista Varietas) ed altre importanti case editrici. Famose sono le sue illustrazioni di David Copperfield e Pinocchio. Il suo nome, le sue matite e i suoi pennelli hanno attraversato il mondo, Milano, Roma, Torino, Napoli, Parigi, Londra, Praga, gli Stati Uniti. Le sue opere sono esposte nelle principali gallerie d'arte moderna, tra cui Milano e Firenze.\nIl \"Corriere dei Piccoli\" e il \"Sor Pampurio\".\nCelebri restano soprattutto le serie a cui Carlo Bisi lavor\u00f2 per il \"Corriere dei Piccoli\" sin dal 24 del 1918 con la serie \"La vendetta degli animali\". Per il famoso periodico per ragazzi cre\u00f2 il celebre personaggio del \"Sor Pampurio\" che usc\u00ec per la prima volta dalla sua matita sul numero 17 del 1929 e che lui continu\u00f2 ininterrottamente a disegnare sino al numero 45 del 1944. Nel dopoguerra lavor\u00f2 ancora per \"Corriere dei Piccoli\" riprendendo ciclicamente a disegnere il \"Sor Pampurio\" sino al numero 4 del 1978. Per il \"Corriere\" cre\u00f2, fra gli altri, anche il \"Dottor Piramidone\" (1927), lo \"Zio Domingo Aggiustatutto\" (1943) e la \"Famiglia Doggid\u00ec\" (1953).\nIl ricordo di Brescello.\nMolti suoi schizzi, lavori e quadri sono conservati da famiglie e privati cittadini: si tratta di un patrimonio sterminato di realizzazioni originali, spesso innovative, sperimentali. La sua citt\u00e0 natale, Brescello, lo ha ricordato quando era ancora in vita con una mostra presso la Sala Prampolini, nel 1971, per poi dedicargli un'ulteriore mostra - allestita presso la Biblioteca \"Antonio Panizzi\" - inaugurata il 13 dicembre 2009 e conclusa il 18 aprile 2010. Bisi \u00e8 deceduto presso l'Ospizio comunale di Reggio Emilia nel 1982."}
{"id": "2901705", "revid": "122837525", "url": "https://it.wikipedia.org/wiki?curid=2901705", "title": "Fara (nome)", "text": "Origine e diffusione.\nQuesto nome, principalmente, risale ad un antico ipocoristico di vari nomi germanici quali Burgundofara, Faroaldo e Faramondo, contenenti l'elemento \"fara\" (\"insediamento\" o \"spedizione\") oppure \"faraz\", \"guida\"; la stessa parola si trova anche in diversi toponimi d'Italia.\nDalla met\u00e0 del Novecento, il nome si \u00e8 diffuso anche grazie alla figura di Farah Diba, la moglie dell'ultimo sci\u00e0 di Persia Mohammad Reza Pahlavi; nel suo caso, si tratta di un nome mediorientale, tratto dal vocabolo arabo \u0641\u0631\u062d (\"farah\"), che vuol dire \"gioia\", \"allegria\". Questo nome, scritto anche \"Farrah\", si \u00e8 diffuso ulteriormente nei paesi anglofoni a partire dai tardi anni 1970, grazie alla popolarit\u00e0 dell'attrice Farrah Fawcett, a quel tempo una delle protagoniste della serie televisiva \"Charlie's Angels\": va tuttavia notato che, nel caso dell'attrice, si trattava di un nome inventato di sana pianta dalla madre, scelto solo perch\u00e9 suonava bene assieme al cognome.\nVa infine notato che il nome \"Fara\" coincide con tutta una serie di vocaboli in numerose lingue, che per\u00f2 non hanno valenza onomastica.\nIn Italia, il nome \u00e8 attestato soprattutto nella provincia di Palermo, per via del culto locale di santa Fara (patrona di Cinisi, dove il nome ha un'altissima frequenza relativa); gode di buona diffusione anche in Toscana e nella citt\u00e0 metropolitana di Napoli.\nOnomastico.\nL'onomastico pu\u00f2 essere festeggiato il 3 aprile (o il 7 dicembre a Faremoutiers), in memoria di santa Fara o Burgondofara, fondatrice e badessa dell'abbazia di Faremoutiers."}
{"id": "2901706", "revid": "889336", "url": "https://it.wikipedia.org/wiki?curid=2901706", "title": "Jos\u00e9 Mar\u00eda Ortiz de Mend\u00edbil", "text": "Carriera.\nDurante gli anni Sessanta \u00e8 stato considerato come uno dei pi\u00f9 affidabili direttori di gara internazionali, grazie al costante utilizzo nelle gare pi\u00f9 importanti dei principali tornei.\nDi professione manager commerciale, debutta nella Liga iberica nel 1955, e di l\u00ec a tre anni assume i gradi di arbitro internazionale.\nIl consuntivo finale della carriera lo avrebbe visto con un totale di 33 presenze in gare ufficiali all'estero, mentre a livello nazionale figura ancora al terzo posto nella graduatoria dei pi\u00f9 presenti in campionato, dietro a Manuel Enrique Mejuto Gonz\u00e1lez ed a Daniel Zariquiegui.\nEcco le finali pi\u00f9 rilevanti ottenute durante l'attivit\u00e0 sui campi:\n- nel 1964 dirige lo spareggio finale di Coppa Intercontinentale tra Independiente ed ;\n- nel 1968 arbitra prima la finale di Coppa delle Coppe tra ed e, successivamente, viene convocato per la fase finale degli Europei di calcio in Italia: oltre alla semifinale Jugoslavia-Inghilterra, visto il risultato di parit\u00e0 della finalissima di Roma tra jugoslavi e Italia (arbitrata dallo svizzero Gottfried Dienst), gli tocca la finale-ripetizione, poi vinta dagli azzurri;\n- nel 1969 ha l'onore di dirigere la finale del torneo per club pi\u00f9 prestigioso, la Coppa dei Campioni, che vede opposte Milan e ;\n- nel 1970 si colloca l'unica partecipazione ai Mondiali di calcio, tutta da incorniciare: oltre a Germania Ovest-Bulgaria, \u00e8 protagonista della semifinale di marca sudamericana tra Brasile e Uruguay;\n- nel 1972 arriva l'ennesimo attestato di stima, con la designazione, per la seconda volta, in occasione della finale di Coppa delle Coppe tra Rangers Glasgow e Dinamo Mosca.\nVanta anche la direzione in tre semifinali di Coppa delle Coppe (1966, 1968 e 1970) e in due semifinali di Coppa dei Campioni (1965 e 1971): memorabile la semifinale di ritorno del 1965 tra Inter e Liverpool, passata alla storia per la convalida della seconda rete interista dello spagnolo Joaqu\u00edn Peir\u00f3, che approfitt\u00f2 di una distrazione del portiere inglese, sottraendo la palla in possesso dell'estremo difensore, da dietro con la punta del piede, mentre palleggiava, ma senza toccarlo.\nNel 1973 termina la lunga carriera."}
{"id": "2901707", "revid": "1442080", "url": "https://it.wikipedia.org/wiki?curid=2901707", "title": "U.S. Men's Clay Court Championships 2010 - Doppio", "text": "Il doppio dell'U.S. Men's Clay Court Championships 2010 \u00e8 stato un torneo di tennis facente parte dell'ATP World Tour 2010.\nBob Bryan e Mike Bryan erano i detentori del titolo e hanno battuto in finale 6\u20133, 7\u20135 Stephen Huss e Wesley Moodie."}
{"id": "2901711", "revid": "228587", "url": "https://it.wikipedia.org/wiki?curid=2901711", "title": "Giuliano Ricci", "text": "Biografia.\nGiuliano di Giovacchino, appartenente alla nobile famiglia fiorentina dei Ricci, nacque nel 1389, figlio di Giovacchino di Ugucciozzo di Ardingo dei Ricci e da Lionarda di Piero Benini. Venne consacrato arcivescovo di Pisa nel 1418, succedendo allo zio Pietro e rimanendo a capo dell'arcidiocesi toscana per pi\u00f9 di 40 anni fino alla morte sopraggiunta nel 1461.\nDurante il suo mandato arricch\u00ec la chiesa primaziale delle due cappelle, dedicate rispettivamente a san Grisostomo e san Giuliano, lasciandone il patronato al fratello Giannozzo e ai suoi discendenti, purch\u00e9 vi fosse sempre tra di loro un ecclesiastico appartenente al clero pisano. Il 16 giugno 1459 accolse solennemente il ritorno del corpo del santo pisano Guido della Gherardesca, trasferito dalla vicina Donoratico."}
{"id": "2901712", "revid": "1873140", "url": "https://it.wikipedia.org/wiki?curid=2901712", "title": "Bugie", "text": ""}
{"id": "2901715", "revid": "1543377", "url": "https://it.wikipedia.org/wiki?curid=2901715", "title": "Andalucia Tennis Experience 2010 - Singolare", "text": "Il singolare dell'Andalucia Tennis Experience 2010 \u00e8 stato un torneo di tennis facente parte del WTA Tour 2010.\nJelena Jankovi\u0107 era la detentrice del titolo, ma quest'anno non ha partecipato.\nFlavia Pennetta ha battuto in finale Carla Su\u00e1rez Navarro 6\u20132, 4\u20136, 6\u20133."}
{"id": "2901716", "revid": "287204", "url": "https://it.wikipedia.org/wiki?curid=2901716", "title": "Walther von Hunersdorff", "text": ""}
{"id": "2901717", "revid": "767487", "url": "https://it.wikipedia.org/wiki?curid=2901717", "title": "C'era un castello con 40 cani", "text": "C'era un castello con 40 cani \u00e8 un film del 1990 diretto da Duccio Tessari.\nTrama.\nBob abita a Milano, \u00e8 un manager, la sua attuale compagna \u00e8 rimasta vedova, e ha un figlio, Tom, al quale Bob \u00e8 molto affezionato. Quando muore una sua zia nobile, viene a sapere di aver ereditato un castello in Toscana. Erano convinti di andarlo a vedere per poi venderlo, ma invece restano meravigliati dalla magia e dall'atmosfera di quel posto. Tom familiarizza subito con i due cani della villa.\nIl paese fa conoscere ai tre una vita molto pi\u00f9 tranquilla e semplice rispetto al caos di Milano. E decidono di rimanere. Tuttavia, un notaio imbroglione tenter\u00e0 in tutti i modi di mandarli via, per appropriarsi del castello.\nProduzione.\nIl film \u00e8 stato girato tra Roma e Capalbio (GR), comune della Maremma grossetana nella Rocca aldobrandesca del XIII secolo.\nAccoglienza.\nA suo tempo il film ebbe un discreto successo, ma fu da alcuni criticato per la sua forte semplicit\u00e0. In realt\u00e0, \u00e8 proprio questa semplicit\u00e0 ad essere la chiave del film.\nMassimo Bertarelli su \"Il Giornale\" dell'11 aprile 2001 recensisce questo film:\nCuriosit\u00e0.\nPer il film sono stati utilizzati 37 cani, tutti addestrati dal \"Centro Attivit\u00e0 Cinofile La Valletta\" di Roma nel quartiere Parioli, i cani pi\u00f9 importanti del film sono stati:"}
{"id": "2901721", "revid": "287204", "url": "https://it.wikipedia.org/wiki?curid=2901721", "title": "Andalucia Tennis Experience 2010 - Doppio", "text": "Il doppio dell'Andalucia Tennis Experience 2010 \u00e8 stato un torneo di tennis facente parte del WTA Tour 2010.\nKlaudia Jans-Ignacik e Alicja Rosolska erano le detentrici del titolo, ma quest'anno non hanno partecipato insieme.\nJans ha fatto coppia con Vladim\u00edra Uhl\u00ed\u0159ov\u00e1 e Rosolska con Marta Domachowska.\nLe 2 coppie si sono incontrate nel 2\u00ba turno e Rosolska con Marta Domachowska hanno battuto Jans e Vladim\u00edra Uhl\u00ed\u0159ov\u00e1 2\u20136, 6\u20134, [11\u20139].\nRosolska e Domachowska sono state battute in semifinale da Marija Kondrat'eva e Jaroslava \u0160vedova.\nSara Errani e Roberta Vinci hanno battuto in finale 6\u20134, 6\u20132 Kondratieva e Shvedova."}
{"id": "2901723", "revid": "62748", "url": "https://it.wikipedia.org/wiki?curid=2901723", "title": "C'era un castello con quaranta cani", "text": ""}
{"id": "2901724", "revid": "600229", "url": "https://it.wikipedia.org/wiki?curid=2901724", "title": "Diamante Orloff", "text": ""}
{"id": "2901725", "revid": "1272592", "url": "https://it.wikipedia.org/wiki?curid=2901725", "title": "Mathieu Ganio", "text": "Biografia.\nMathieu Ganio \u00e8 figlio di Dominique Khalfouni e di Denys Ganio (ex-\u00e9toiles del Ballet national de Marseille - Roland Petit).\nHa iniziato a ballare all'et\u00e0 di sette anni presso lo Studio Danza diretto da Armand Colette la madre del ballerino Patrick Armand. Dal 1992 al 1999, ha continuato la sua formazione presso l'Ecole Nationale Sup\u00e9rieure de Danse de Marseille. Qui Roland Petit lo sceglie per interpretare una variazione in occasione dello spettacolo annuale della Scuola, che venne poi inserita nella versione dello Schiaccianoci presentata dal coreografo all'Op\u00e9ra di Marsiglia.\nNel 1999 Mathieu Ganio entra nella Scuola di danza dell'Op\u00e9ra di Parigi, dove danza i primi ruoli da solista in occasione degli spettacoli annuali; tra questi Yondering di John Neumeier nel 2000 e il ruolo di Franz nel balletto Copp\u00e9lia, la cui coreografia fu rimontata da Pierre Lacotte nel 2001.\nIl coreografo Jurij Grigorovic lo sceglie per interpretare il ruolo di Kourbski in Ivan il Terribile sulla scena dell'Op\u00e9ra-Bastille di Parigi.\nSempre nel 2001 viene assunto presso il Corpo di Ballo dell'Op\u00e9ra, scalando nel giro di pochi anni tutta la gerarchia interna della compagnia: coryph\u00e9e nel 2002, sujet nel 2003 ed eccezionalmente, fu nominato \u00e9toile il 20 maggio 2004, a seguito di una rappresentazione del Don Chisciotte, bypassando il rango di primo ballerino.\nEra quindi un ragazzo di soli diciannove anni.\nMolto popolare per le sue caratteristiche da \"danseur noble\", \u00e8 stato regolarmente invitato a ballare all'estero, e a danzare La bella addormentata nel bosco con il Balletto di Tokyo.\nNel 2005 ha ricevuto il premio Benois de la dase per la sua interpretazione di James in La Sylphide a fianco Aurelie Dupont.\nNel 2006 e nel 2007, ha partecipato alla festa annuale del Teatro Mariinkij danzando alcuni fra i pi\u00f9 famosi pas de deux del repertorio classico, tratti dal Don Chisciotte e da Giselle. Olesya Novikova, solista del Teatro Mariinkij, in quelle occasioni fu la sua partner privilegiata.\nNel 2009, fu costretto ad annullare tutti gli spettacoli in cartellone a causa di un infortunio; ma fu invitato nuovamente a San Pietroburgo l'anno successivo a ballare a fianco Ulyana Lopatkina. Mathieu Ganio ha anche ballato al fianco di Svetlana Lunkina quando le venne proposto di danzare il ruolo di Lise nel balletto La fille mal gard\u00e9e all'Opera di Parigi."}
{"id": "2901726", "revid": "600229", "url": "https://it.wikipedia.org/wiki?curid=2901726", "title": "Diamante Orlov", "text": ""}
{"id": "2901731", "revid": "599013", "url": "https://it.wikipedia.org/wiki?curid=2901731", "title": "20\u00ba Battaglione meccanizzato &quot;Monte San Michele&quot;", "text": "Il 20\u00ba Battaglione meccanizzato \"Monte San Michele\" \u00e8 stato un reparto della disciolta Brigata meccanizzata \"Brescia\" di stanza come sua ultima sede prima dello scioglimento nella caserma \"Achille Papa\" di Brescia.\n\u00c8 stato l'erede delle tradizioni del 20\u00ba Reggimento fanteria \"Brescia\" la cui storia si fuse con quella della Brigata \"Brescia\" della quale fece parte fin dalle origini.\nStoria.\nIl 20\u00ba Reggimento fanteria \"Brescia\" da cui il battaglione prese il nome, venne costituito come formazione regolare nell'ambito dell'Esercito sabaudo il 16 settembre 1848 con volontari lombardi.\nIl reparto fu impegnato nella prima e nella terza guerra di Indipendenza combattendo nella battaglia di Custoza e a Santa Lucia del Tione, alla presa di Roma del 1870, nelle guerre coloniali, in Eritrea nel 1896 e nella conquista della Libia del 1911.\nNella prima guerra mondiale (1915-1918).\nDurante la prima guerra mondiale il 20\u00b0 opera sul fronte carsico: nel 1915 a Bosco Cappuccio, a Castelnuovo, sul Monte San Michele, nel 1916 ancora sul San Michele e poi a San Martino del Carso, Opacchiasella, Castagnevizza, ; nel 1917 sul Dosso Faiti e poi nel ripiegamento di tutto il fronte.\nNel 1918 il 20\u00b0 \u00e8 in Francia inquadrato nel II Corpo d'armata italiano del Generale Alberico Albricci. Combatte a Bligny, allo Chemin des Dames, nella valle dell'Ardre ed a Sissonne.\nNella seconda guerra mondiale (1939-1945).\nCon la riorganizzazione del 1926 fu inquadrato nella Divisione \"Sila\" partecipando alla campagna d'Etiopia nel 1935-'36.\nDal 1939 entro' a far parte della 27\u00aa Divisione fanteria \"Brescia\" imperniata sul 19\u00ba e 20\u00ba reggimento fanteria Brescia e sul 55\u00ba reggimento artiglieria.\nNel secondo conflitto mondiale il 20\u00b0 \u00e8 schierato in Africa Settentrionale e prende parte alle operazioni dell'assedio di Tobruk, poi a Bardia, Sollum, Sidi el Barrani, Marsa Matruh ed infine alla battaglia di El Alamein, dove fu completamente distrutto dagli attacchi inglesi.\nA seguito di questi eventi il 7 novembre 1942 il reggimento fu disciolto.\nTempi recenti.\nIl 1\u00ba settembre 1975 in attuazione del riordinamento dell'Esercito Italiano venne costituito il 20\u00ba Battaglione \"Monte San Michele\" che eredit\u00f2 le tradizioni del reggimento. Inizialmente inquadrato nella Brigata meccanizzata Brescia della Divisione \"Mantova\" - V Corpo d'armata sopravvisse allo scioglimento della divisione del 1986 e sempre all'interno della Brg. Brescia, inquadrata nel III Corpo d'armata rest\u00f2 operativo fino al 1991, quando fu definitivamente disciolto.\nOnorificenze.\nSi riassumono qui di seguito le onorificenze ricevute:\nComandanti.\nNel tempo si sono succeduti al comando del Reparto:"}
{"id": "2901735", "revid": "339392", "url": "https://it.wikipedia.org/wiki?curid=2901735", "title": "Ottava armata tedesca", "text": ""}
{"id": "2901736", "revid": "59645", "url": "https://it.wikipedia.org/wiki?curid=2901736", "title": "Prima armata russa", "text": ""}
{"id": "2901737", "revid": "599013", "url": "https://it.wikipedia.org/wiki?curid=2901737", "title": "De Gubernatis", "text": ""}
{"id": "2901744", "revid": "599013", "url": "https://it.wikipedia.org/wiki?curid=2901744", "title": "Emmanuel Duah", "text": "Carriera.\nClub.\nEmmanuel Duah ha giocato per numerosi club fra cui Neoplan Stars, Torino, , Demirspor, Eski\u015fehirspor, Mallorca, Uni\u00e3o Leiria, Gil Vicente, Ovarense, Nejmeh e Hapoel Acre.\nNazionale.\n\u00c8 stato un membro della Nazionale ghanese Under-17 che ha vinto i Mondiali 1991, segnando il gol decisivo. \u00c8 stato inoltre membro della Nazionale classificatasi al secondo posto al campionato mondiale di calcio Under-20 1993 in Australia, segnando in finale contro il Brasile. Fece parte della Nazionale ghanese che prese parte alla Coppa d'Africa 2002, squadra che arriv\u00f2 ai quarti di finale venendo eliminata dalla Nigeria. Duah prese parte anche alle Olimpiadi 1996. Per la Nazionale maggiore ha giocato 23 volte, segnando 3 gol."}
{"id": "2901748", "revid": "110157", "url": "https://it.wikipedia.org/wiki?curid=2901748", "title": "Wizz Air Ukraine", "text": "Wizz Air Ukraine era una compagnia aerea a basso costo dell'Ucraina, divisione della compagnia ungherese Wizz Air. Basata negli aeroporti di Kiev-\u017duljany e Leopoli, aveva sede a Kiev. Ha terminato le operazioni di volo il 20 aprile 2015.\nStoria.\nWizz Air Ucraina ha iniziato le operazioni l'11 luglio 2008 e da allora ha ampliato la propria rete di voli, sia domestici che internazionali.\nNel marzo 2013, Wizz Air Ukraine \u00e8 stata una delle prime compagnie aeree a ricevere il nuovo Airbus A320-200 dotato di alette d'estremit\u00e0. Nel mese di ottobre 2013, la compagnia aerea apr\u00ec la sua seconda base all'Aeroporto di Donec'k aprendovi sei nuove rotte. Tuttavia, la base Donec'k venne chiusa solamente cinque mesi dopo, ad aprile 2014 a causa della guerra dell'Ucraina orientale.\nIl 26 marzo 2015, \u00e8 stato annunciato che Wizz Air Ukraine sarebbe stata chiusa il 20 aprile 2015, a causa della crisi in corso in Ucraina e dell'alta volatilit\u00e0 della valuta locale. Otto rotte verranno operate dalla compagnia proprietaria Wizz Air, mentre le restanti dieci cesseranno del tutto.\nFlotta.\nLa flotta di Wizz Air Ukraine, a marzo 2015, era composta dai seguenti aeromobili:"}
{"id": "2901750", "revid": "1442080", "url": "https://it.wikipedia.org/wiki?curid=2901750", "title": "MPS Group Championships 2010 - Singolare", "text": "Il singolare del MPS Group Championships 2010 \u00e8 stato un torneo di tennis facente parte del WTA Tour 2010.\nCaroline Wozniacki era la detentrice del titolo e ha battuto in finale Ol'ga Govorcova 6\u20132, 7\u20135."}
{"id": "2901753", "revid": "31332606", "url": "https://it.wikipedia.org/wiki?curid=2901753", "title": "De Reinach", "text": ""}
{"id": "2901754", "revid": "119539368", "url": "https://it.wikipedia.org/wiki?curid=2901754", "title": "Sacro (antica religione germanica)", "text": "I Germani sono una etnia indoeuropea che si stanzi\u00f2 a partire dal XV secolo a.C. in un territorio compreso tra la Germania settentrionale, la Danimarca e la Svezia meridionale. Da questa regione questa etnia inizi\u00f2 a spostarsi progressivamente verso ovest e verso sud. A tale etnia appartengono, tra gli altri, i popoli: Senoni, Normanni (noti anche come Vichinghi), Angli, Marcomanni, Goti, Vandali, Burgundi, Cherusci, Franchi, Svevi, Longobardi, Frisoni, Sassoni. I Germani furono cristianizzati a partire dal IV secolo (Goti) fino al XII secolo (Normanni scandinavi).\nRicostruire la religione dei Germani e il loro rapporto con il sacro \u00e8 compito piuttosto arduo considerando che essa era priva di un sacerdozio dedicato e di veri e propri templi.\nIl sacro nella lingua germanico-scandinava \u00e8 reso con due termini di base: \"Heilagaz\" e \"Wihaz\": il primo indica una realt\u00e0 numinosa ed \u00e8 collegato al mondo degli Dei, il secondo invece corrisponde ad una forza misteriosa che lega l'uomo al suo Destino (\"Gaefa\").\n\"Heilagaz\" (anche \"Heil\" o \"Heilig\") indica ci\u00f2 che \u00e8 inviolabile, ci\u00f2 che \u00e8 sacro. Da questo termine deriva l'aggettivo \"Heilgar\" inteso come inviolabilit\u00e0.\n\"Heilagaz\" \u00e8 il dono delle potenze trascendenti offerto all'uomo come \"forza innata\", \u00e8 anche la volont\u00e0 degli D\u00e8i che va conosciuta per mezzo della divinazione e degli oracoli.\nIl mondo dei Germani \u00e8 infatti un mondo rigidamente segnato dalla nozione di \"Destino\" (\"Gaefa\") e in questa dimensione il sacro \u00e8 legato alla consultazione del futuro che attende l'uomo, attraverso la divinazione.\nR\u00e9gis Boyer, ricordando in merito la nozione di \"hugr\" (quando un personaggio viene colto da un presentimento ed esprime \"sv\u00e1 segir hugr m\u00e9r\", \"lo \"hugr\" mi dice che\"), ritiene che:\nIl \"Gaefa\" dell'uomo \u00e8 un dono delle potenze trascendenti esso va accettato in modo attivo e non subendolo altrimenti perde il suo senso. Il Destino \u00e8 dunque il luogo sacro dei Germani che non conoscevano n\u00e9 adorazioni n\u00e9 preghiere. Anche gli D\u00e8i dei Germani dipendono dal \"Gaefa\", l'intero universo era plasmato da esso.\nLa comunit\u00e0 (\"Aett\" in Scandinavia, \"Sippe\" in Germania), in questa etnia, era fondante lo stesso rapporto col sacro, dimensione che legava tutti i membri di un clan portatori dell\"'hamingjia\" questa intesa come espressione degli stessi antenati e di tutta la discendenza ovvero l'onore (\"virding\") e la forza della comunit\u00e0 da cui deriva anche il destino dell'individuo; per questa ragione il senso dell'onore e la fedelt\u00e0 alla parola data erano essi stessi dimensione del sacro: l'offesa portata ad un individuo o da un individuo era portata alla stessa sacralit\u00e0 del clan e la vendetta un diritto sacro.\nL'unico modo per un Germano per attestare la sua aderenza all'\"hamingjia\" era manifestarla con i comportamenti che dovevano dimostrare accettazione del \"Gaefa\" (la dimensione sacra del Destino) e il rispetto dell'\"hamingjia\" (la dimensione sacra della comunit\u00e0), quindi dell'onore e della fedelt\u00e0 alla parola data al proprio clan di fronte alle prove della vita, ivi compresa la condotta in guerra.\nIl luogo di culto dei Germani veniva indicato con l'altro termine base, \"Wihaz\" (\"v\u00e9\" in scandinavo, \"vigjia\" in norreno, \"weihs\" in gotico), tale luogo era all'aria aperta, spesso adiacente ad alberi o a fonti sacre.\nIl capo del clan (\"Helgi\") veniva eletto (intronizzato, \"arfleiding\") dagli altri membri e svolgeva anche funzioni sacerdotali includendo la dimensione dell'\"Hailagaz\" e del \"Wihaz\" e se si dimostrava indegno del suo compito veniva esso stesso sacrificato ovvero riconsegnato al Destino.\nDue comportamenti erano aborriti in questi popoli: l'omosessualit\u00e0 e il tradimento.\nLa famiglia era invece considerata centrale nel rapporto con il sacro a tal punto che la stessa classe degli D\u00e8i era divisa in famiglie e il rito della nascita di un individuo era considerato tra i pi\u00f9 importanti: la donna partoriva inginocchiata di modo che il neonato potesse venire accolto dalla Terra madre, purificato con l'acqua veniva mostrato al Sole e solo dopo gli veniva assegnato un nome che doveva richiamare insieme sia quello del padre che quello della madre; dopo l'assegnazione del nome, il bambino veniva integrato nella famiglia. Colui che violava le regole e l'onore della comunit\u00e0 veniva invece proscritto dalla stessa perdendo cos\u00ec il proprio destino e con esso la stessa ragione di vivere. Essendo i morti degli intermediari tra il sacro e i viventi, i defunti che erano stati in vita proscritti dalla comunit\u00e0 venivano seppelliti sotto cumuli di pietre o abbandonati in mare in quanto avevano perso qualsivoglia forma di esistenza."}
{"id": "2901756", "revid": "751106", "url": "https://it.wikipedia.org/wiki?curid=2901756", "title": "Sacro (Sumeri)", "text": ""}
{"id": "2901757", "revid": "486946", "url": "https://it.wikipedia.org/wiki?curid=2901757", "title": "Barcellona El-Prat", "text": ""}
{"id": "2901759", "revid": "154639", "url": "https://it.wikipedia.org/wiki?curid=2901759", "title": "Religione ittita", "text": "La religione degli ittiti \u00e8 strutturata sul politeismo naturalistico, per quanto riguarda la religione, gli hittiti accolsero l\u2019influenza dei popoli sottomessi e vicini.\nL'olimpo degli dei ittiti \u00e8 presieduto da Teshub, il dio della tempesta, rappresentato con il simbolo della doppia ascia e del fulmine,si apri infatti a numerose divinit\u00e0 sia locali,sumere e babilonese.Gli Ittiti furono un popolo indoeuropeo che fond\u00f2 nel XVII secolo a.C. un'organizzata forma statale in Asia Minore. Questo popolo venerava, come divinit\u00e0 suprema, la dea del sole Wuru\u0161emu. Tra le altre divinit\u00e0, gli Ittiti veneravano: Teshub, dio del tuono; Telipinu dio dei boschi e della pioggia; Kumarbi, padre di tutti gli d\u00e8i. Il re degli Ittiti svolgeva anche la funzione di sommo sacerdote e presiedeva i culti, questi praticati sia in luoghi chiusi che in luoghi aperti. Gli scavi archeologici effettuati in Turchia, nei pressi dell'attuale citt\u00e0 di Bogazk\u00f6i, hanno portato alla luce l'antica capitale ittita \u1e2aattu\u0161a con i suoi templi e l'archivio di stato composto da ventimila tavole in terracotta scritte in cuneiforme e riportanti notizie di carattere sia storico che religioso.\nIn ittita il termine \"\u0161aklai\" indica sia una abitudine \"profana\", sia un rito \"sacro\". \nNella stessa lingua il termine \"sacro\" \u00e8 reso anche con \"\u0161uppi\", che indica ci\u00f2 che appartiene al \"divino\" (reso in ittito con il termine \"\u0160iu\" che richiama la radice indoeuropea \"Dyu\" e che significa \"luce bianca ed accecante\"). Le pratiche rituali di purificazione per rendere \"\u0161uppi\" un oggetto o una persona sono indicate con il termine \"parkui\". Ren\u00e9 Lebrun evidenzia come per gli Ittiti la nozione di sacro e di \"sacralizzato\" sia connesso al concetto di purit\u00e0 inteso come pulizia ovvero di \"parkui\". Solo se un oggetto o una persona sono in quello stato, il \"sacro\" ( \"\u0161uppi\") e il \"divino\" (\"\u0160iu\") possono manifestarsi nel mondo degli uomini. Oltre alla estrema pulizia, la presenza degli uomini nei luoghi resi sacri deve essere impeccabile in termini di condotta e linguaggio. Unitamente ai templi principali (eretti sulle rocche) si situano negli spazi aperti, i \"betili\" consistenti in pietre o in abitacoli per questi riti eseguiti anche negli accampamenti degli eserciti. Le statue delle divinit\u00e0 erano \"sacralizzate\" in quanto luogo dell'anima (\"zi\") degli d\u00e8i."}
{"id": "2901763", "revid": "1318658", "url": "https://it.wikipedia.org/wiki?curid=2901763", "title": "Windrose Aviation", "text": "La Wind Rose Aviation Company, nota commercialmente come Windrose Airlines, \u00e8 una compagnia aerea charter ucraina con sede a Kiev, in Ucraina, e base all'aeroporto di Kiev-Boryspil'. Windrose Airlines effettua voli charter tra Ucraina e destinazioni turistiche in Europa e Asia.\nStoria.\nLa compagnia \u00e8 stata fondata nell'ottobre 2003 con l'obiettivo di fornire voli charter dall'Ucraina verso Europa e Medio Oriente.\nA partire dall'agosto del 2008 Wind Rose Aviation ha iniziato il servizio regolare da Kiev a Mosca, Tashkent, Kaliningrad e Istanbul. All'inizio del 2009 la societ\u00e0 ha ampliato la sua rete, ma in estate ha tolto la maggioranza dei voli regolari.\nNel 2011 riceve il suo primo Airbus A321, rendendola la prima compagnia aerea ucraina ad operare questo tipo di aeromobile; a luglio 2013 diventa la prima compagnia aerea ucraina ad operare con Airbus A330. \nNel 2019 \u00e8 iniziato un periodo di rebranding che ha portato a febbraio 2020 ad avviare rotte domestiche e a sostituire gli Embraer ERJ 145 con nuovi ATR 72.\nFlotta.\nLa flotta della Windrose Airlines, a settembre 2020, comprende i seguenti aeromobili:\nIn precedenza Windrose ha operato anche con i seguenti aeromobili:"}
{"id": "2901765", "revid": "1714743", "url": "https://it.wikipedia.org/wiki?curid=2901765", "title": "Maria Elisabetta Vasa", "text": "Biografia.\nEra figlia del re Carlo IX di Svezia e della seconda moglie Cristina di Holstein-Gottorp.\nVenne allevata insieme a suo fratello, Gustavo Adolfo, e a suo cugino, Giovanni, duca di Finlandia.\nSoffriva di disturbi mentali e di convulsioni, patologie che vennero tenute nascoste dai genitori. Ricevette una buona educazione letteraria e a dieci anni corrispondeva in latino con i suoi insegnanti.\nNel 1610, Maria Elisabetta venne promessa a suo cugino il principe Giovanni di Svezia, duca di Ostrogothia. Questi era il figlio dell'ex re Giovanni III di Svezia e aveva il diritto di sedere sul trono maggiore di quello di Carlo IX. Anche se Giovanni aveva rinunciato a tale diritto, la famiglia reale era preoccupata dalla eventualit\u00e0 che la famiglia della sua sposa avrebbe rivendicato i diritti ereditari.\nIl 29 novembre 1612, all'et\u00e0 di sedici anni, la principessa spos\u00f2 il duca di Ostrogothia nel palazzo Tre Kronor a Stoccolma. In seguito la coppia risiedette nel Ducato.\nNell'estate del 1614 il suo stato mentale si deterior\u00f2: i periodi di pazzia le facevano perdere l'uso della parola. Periodicamente venivano a farle visita i medici del re.\nGiovanni e maria Elisabetta governarono sul Ducato in modo indipendente: avevano infatti diritto di emanare leggi autonome. Influenzato dalla moglie, Giovanni eman\u00f2 nuove leggi: durante i sei anni in cui vissero insieme in Ostrogothia venne avviata una feroce caccia alle streghe di cui si ritenne per\u00f2 la sola responsabile la duchessa, a sua volta profondamente influenzata dal suo confessore Claudio Prytz.\nLe leggi promulgate da Giovanni rendeva pi\u00f9 facile e rapido l'iter processuale diretto a giudicare l'imputata. Fu cos\u00ec che vennero processate condannate a morte a Finsp\u00e5ng otto donne nel 1617.\nNel 1618 rimase vedova e quello stesso anno mor\u00ec anch'ella. Con la sua morte nel ducato termin\u00f2 la caccia alle streghe."}
{"id": "2901766", "revid": "31332890", "url": "https://it.wikipedia.org/wiki?curid=2901766", "title": "Previsioni meteo", "text": ""}
{"id": "2901768", "revid": "767487", "url": "https://it.wikipedia.org/wiki?curid=2901768", "title": "Glory (film 1917)", "text": "Glory \u00e8 un film del 1917 diretto da Francis J. Grandon e da Burton L. King. Sceneggiato da Aaron Hoffman, era interpretato da Max Dill e Juanita Hansen nel ruolo della protagonista Glory.\nTrama.\nStrong, un magnate del petrolio, scopre che, all'insaputa dei suoi abitanti, la cittadina di Glory si trova proprio sopra un ricchissimo giacimento petrolifero. Si premura, quindi, di acquisire i diritti sulla zona, aiutato da Richard Graham, un avvocato di pochi scrupoli. Questo, mentre si trova a Glory, conosce June, una ragazza del posto. I due simpatizzano e si innamorano, finendo per sposarsi. Ma il matrimonio non dura a lungo: un giorno Graham, dopo una scena molto cruda in cui lo si vede picchiare selvaggiamente la ragazza, pianta la moglie incinta, che resta sola e abbandonata. Quando mette al mondo la sua creatura, June si rende conto che non potr\u00e0 tenerla con s\u00e9 e allora decide di lasciarla davanti alla porta dell'albergo locale. I due proprietari, Mike e Louis, quando vedono la piccola, si inteneriscono e decidono di tenerla con loro, allevandola come una figlia: la chiameranno Glory.Gli anni passano: Glory \u00e8 cresciuta, \u00e8 diventata una bella ragazza ed \u00e8 corteggiata da Tom Strong, il figlio del ricco petroliere. Strong padre, intanto, decide che \u00e8 ormai giunto il momento di far fruttare il ricco giacimento di Glory. Ma quando gli abitanti vengono a sapere del suo piano, gli si rivoltano contro: tutta la citt\u00e0 si coalizza contro Strong che ricorre allora al suo vecchio amico Graham, diventato, nel frattempo, giudice del tribunale.Graham ricusa le ragioni della gente di Glory e d\u00e0 ragione a Strong. Ma, Tom riesce a mettere le mani sopra alcuni documenti che rivelano i maneggi del padre. Strong e Graham devono ritornare sui propri passi: la citt\u00e0 ha vinto e adesso Tom e Glory possono sposarsi e vivere tranquilli e felici.\nProduzione.\nIl film fu la prima produzione della M.L.B. Film Company.\nDistribuzione.\nUscito nelle sale il 15 gennaio 1917, il film fu distribuito dall'Unity Sales Corp."}
{"id": "2901769", "revid": "124808", "url": "https://it.wikipedia.org/wiki?curid=2901769", "title": "Tutti pazzi per amore 2", "text": ""}
{"id": "2901770", "revid": "767487", "url": "https://it.wikipedia.org/wiki?curid=2901770", "title": "I due forzati", "text": "I due forzati (\"Under the Gun\") \u00e8 un film statunitense del 1951 diretto da Ted Tetzlaff.\nTrama.\nRuth Williams \u00e8 l'attrazione principale di un night club ed \u00e8 l'amante del gangster Bert Galvin. I due si recano in auto a New York e Galvin si ferma in un bar per un regolamento di conti. Il barista finisce ucciso e il gangster viene arrestato. Terrorizzata, Ruth diviene la sua principale accusatrice al processo (successivamente dir\u00e0 \"\u00abNon valevi uno spergiuro\u00bb\") e Gavin viene condannato a vent'anni di lavori forzati da scontare in un carcere di massima sicurezza, dove la sorveglianza \u00e8 affidata agli stessi detenuti: se un detenuto riesce a sventare un tentativo di evasione, pu\u00f2 guadagnare la libert\u00e0 attraverso uno sconto di pena.\nConvintosi dell'impossibilit\u00e0 di fuggire, Gavin aspira al posto di sorvegliante e induce un compagno a evadere. Il sorvegliante gli spara e ottiene in premio la grazia, cos\u00ec il gangster pu\u00f2 prendere il suo posto. Venuto a sapere che la famiglia del detenuto Gower soffre la fame, Galvin offre a Gower una grossa somma per la moglie e lo convince ad evadere. Gower accetta, tenta l'evasione ma Galvin lo uccide e ottiene la sospensione della pena.\nTornato da Ruth, viene inseguito dalla polizia: un diario trovato tra gli effetti personali di Gower lo inchioda alle sue responsabilit\u00e0. Tenta di fuggire, ma viene ucciso."}
{"id": "2901773", "revid": "1714743", "url": "https://it.wikipedia.org/wiki?curid=2901773", "title": "Carlo Filippo Vasa", "text": "Biografia.\nEra figlio del re Carlo IX di Svezia e della seconda moglie Cristina di Holstein-Gottorp.\nDivenne duca nel 1609 e, alla morte di suo padre nel 1611, divenne reggente del ducato sua madre Cristina, che convinse il figlio maggiore Gustavo II Adolfo di Svezia, succeduto al padre, a conservare i diritti del fratello sul ducato.\nNel 1617 visit\u00f2 la Danimarca, la Germania e la Francia.\nNel 1620 spos\u00f2 con una cerimonia segreta la nobildonna Elisabet Ribbing (1596-1662). Dall'unione nacque una bambina: Elisabet (1622-1682), che spos\u00f2 Axel Turesson Natt och Dag.\nGiovanni entr\u00f2 nell'esercito e nel 1621 accompagn\u00f2 il re nella guerra contro la Livonia, distinguendosi durante l'assedio di Narva.\nDurante la campagna militare si ammal\u00f2 e mor\u00ec. Sua figlia venne allevata dalla nonna e divenne dama di compagnia della regina Maria Eleonora del Brandeburgo."}
{"id": "2901775", "revid": "174925", "url": "https://it.wikipedia.org/wiki?curid=2901775", "title": "Caprecora", "text": ""}
{"id": "2901776", "revid": "729019", "url": "https://it.wikipedia.org/wiki?curid=2901776", "title": "Battaglia del Canale d'Otranto (1940)", "text": "La battaglia del Canale d'Otranto si svolse nel corso della seconda guerra mondiale la notte dell'11-12 novembre 1940, contemporaneamente agli avvenimenti della Notte di Taranto.\nLa sera dell'11 novembre, intorno alle 18, alcuni incrociatori e cacciatorpediniere inglesi si distaccarono dalla flotta principale che stava dirigendosi verso il golfo di Taranto per l'operazione Judgement e si diressero verso il Canale d'Otranto per intercettare il traffico verso l'Albania. Lo squadrone inglese era costituito dagli incrociatori leggeri \"Orion\", \"Ajax\", \"Sydney\" con la scorta dei cacciatorpediniere della classe Tribal \"Nubian\" e \"Mohawk\".\nIl convoglio italiano era costituito dai piroscafi \"Antonio Locatelli\", \"Premuda\", \"Capo Vado\" e \"Catalani\", scortati dalla vecchia torpediniera \"Fabrizi\", al comando del tenente di vascello Giovanni Barbini, e dall'incrociatore ausiliario \"RAMB III\" al comando del capitano di fregata Francesco De Angelis.\nOrdine di battaglia.\ncapitano di fregata Francesco De Angelis\ncontrammiraglio Henry Daniel Pridham-Whippel\nLo scontro.\nLe navi britanniche, dopo aver attraversato il canale ed essere entrate in Adriatico, intercettarono un convoglio diretto a Valona. L'azione ebbe luogo alle 1.05 del 12 novembre. Gli inglesi dopo aver localizzato il convoglio italiano affondarono tutti i piroscafi nonostante l'eroica difesa offerta della torpediniera Fabrizi, gravemente danneggiata, mentre l'incrociatore RAMB III, dopo un iniziale scambio d'artiglieria, nel corso del quale spar\u00f2 in sua difesa 19 salve, si dilegu\u00f2 lasciando i piroscafi alla loro sorte, riuscendo a rompere il contatto salvandosi nel porto di Bari. La torpediniera si lanci\u00f2 invece all'attacco e fatta segno ad intenso fuoco nemico, si port\u00f2 a distanza utile di lancio, che non riusc\u00ec ad eseguire per le avarie causate dal tiro avversario, reagendo allora in modo deciso con le artiglierie, attirando su di s\u00e9 le forze nemiche per dare l'opportunit\u00e0 ai piroscafi del convoglio di porsi in salvo; quando, dopo aver tentato in ogni modo di danneggiare il nemico, ogni azione offensiva era resa impossibile, in quanto a causa dei danni subiti, la galleggiabilit\u00e0 della torpediniera era oramai compromessa e l'efficienza delle artiglierie notevolmente ridotta, la nave manovr\u00f2 per cercare di portare le forze nemiche lontano dal campo di azione e verso i campi minati predisposti dalla Regia Marina. Il comandante della torpediniera, ferito ad una gamba fin dall'inizio del combattimento, pur perdendo sangue in abbondanza, si fece prestare i primi sommari soccorsi solo ad azione ultimata continuando a tenere il comando della sua unit\u00e0 fino all'ormeggio in porto.\nNello scontro 36 marinai italiani persero la vita, e 42 vennero feriti. Per questa azione, il Tenente di Vascello Franco Barbini venne decorato con la Medaglia d'oro al valor militare.\nLa reazione italiana.\nLa reazione italiana fu immediata, ma i velivoli della Regia Aeronautica non riuscirono a localizzare la flotta nemica ed i pochi CANT inviati in missione di ricognizione vennero falcidiati dalle forze nemiche.\nLa Regia Marina invi\u00f2 delle motosiluranti da Valona, gli incrociatori \"Attendolo\" ed \"Eugenio di Savoia\" della VII Divisione con i cacciatorpediniere della XV Squadriglia da Brindisi, e gli incrociatori \"Duca degli Abruzzi\" e \"Garibaldi\" della VIII Divisione con i cacciatorpediniere della VII e VIII Squadriglia da Taranto, ma le navi italiane non riuscirono a stabilire il contatto.\nNella giornata del 12 novembre 140 marinai vennero salvati dalle torpediniere Curtatone e Solferino."}
{"id": "2901778", "revid": "751106", "url": "https://it.wikipedia.org/wiki?curid=2901778", "title": "Sacro (Egizi)", "text": ""}
{"id": "2901779", "revid": "767487", "url": "https://it.wikipedia.org/wiki?curid=2901779", "title": "La citt\u00e0 perduta (serial cinematografico)", "text": "La citt\u00e0 perduta (\"The Lost City\") \u00e8 un serial cinematografico del 1920 diretto da E.A. Martin. Interpretato da Juanita Hansen, fu prodotto dalla Selig Polyscope Company e distribuito in sala dalla Warner Bros. nel 1920.\nDal serial venne tratto un film di una cinquantina di minuti dal titolo \"The Jungle Princess\" - ribattezzato in Italia \"La prigioniera della jungla\" - che usc\u00ec sul mercato americano anche su VHS, per la Grapevine Video, e su DVD, distribuito nel 2006 dalla Serial Squadron.\nTrama.\nDue cacciatori, il milionario Jack e il suo amico Pat O'Malley, incontrano Zoolah, figlia del re di Wanda, una citt\u00e0 abitata da bianchi ma perduta nella giungla dell'Africa pi\u00f9 profonda e la liberano dai trafficanti di schiavi che la tengono prigioniera. I tre affronteranno insieme numerose avventure per riuscire a raggiungere la citt\u00e0 perduta.\nProduzione.\nIl serial fu prodotto dalla Selig Polyscope Company. Di genere avventuroso, \u00e8 uno dei film girati nel giardino zoologico della Selig di Los Angeles che William Nicholas Selig affittava anche ad altri studios cinematografici che avevano bisogno di animali selvaggi per le riprese in ambienti esotici come avvenne per il primo film di Tarzan. Alcune scene, furono girate nei Thomas H. Ince Studios di Culver City.\nDistribuzione.\nDistribuito dalla Warner, Il serial, in trenta rulli, si componeva di quindici episodi di due rulli ciascuno per un totale di novemila metri di pellicola. Usc\u00ec nelle sale nel 1920, con la prima proiezione nel gennaio di quell'anno"}
{"id": "2901780", "revid": "2122884", "url": "https://it.wikipedia.org/wiki?curid=2901780", "title": "Sandro Sardone", "text": "Biografia.\nAttivo per la Cooperativa Doppiatori Cinematografici (CDC) e in seguito per la SEFIT-CDC, Sardone ha doppiato moltissimi attori tra cui Peter Boyle, H\u00e9ctor Elizondo, Bill Cobbs, Eli Wallach (ne \"Il padrino - Parte III\" e in \"Amanti, primedonne\"), Tommy Lee Jones (in \"JFK - Un caso ancora aperto\") Dennis Hopper, Jerry Orbach, Tomas Milian (in \"Havana\"), Samuel L. Jackson (in \"Mo' Better Blues\"), F. Murray Abraham ne \"Il fal\u00f2 delle vanit\u00e0\" e Robert David Hall nella serie televisiva \"CSI - Scena del crimine\" che ha doppiato dalla prima all'ottava stagione.\nHa doppiato Morbo in Futurama (dalla seconda alla quinta stagione) in sostituzione di Glauco Onorato, prima della sua scomparsa. Dalla sesta stagione verr\u00e0 sostituito da Michele Gammino. Nei cartoni animati doppi\u00f2 Lucky Piquel in \"Bonkers, gatto combinaguai\".\nVita privata.\nEra sposato con la doppiatrice e attrice Luciana Luppi."}
{"id": "2901781", "revid": "2015809", "url": "https://it.wikipedia.org/wiki?curid=2901781", "title": "Clapham Rovers Football Club", "text": "Il Clapham Rovers Football Club fu un club sportivo inglese basato nel sobborgo londinese di Clapham.\nLa sua rilevanza storica risiede nel fatto che tale club fu tra i pi\u00f9 importanti a praticare entrambe le maggiori varianti del \"football\" nel Regno Unito, il calcio e il rugby: per quanto riguarda la prima disciplina fu tra i vincitori della FA Cup, nella seconda fu tra i fondatori della Rugby Football Union.\nNonostante la sua importanza in tali due sport, il club \u00e8 scomparso, presumibilmente tra la fine del XIX secolo e l'inizio della Grande Guerra.\nStoria.\nIl club venne fondato il 10 agosto 1869 e il suo primo presidente fu W. E. Rawlinson. Il Clapham Rovers era un \"club ibrido\", in quanto partecipava sia al campionato di calcio che a quello di rugby, utilizzando gli stessi atleti in entrambe le discipline.\nIl primo incontro calcistico dei Rovers venne disputato il 25 settembre 1869 contro il Wanderers F.C., sconfitto per 1-0. I Rovers ottennero buoni risultati anche in campo rugbistico e, nel gennaio 1870, il club raggiunse una quota di membri sufficiente per schierare una squadra di calcio e una di rugby con atleti distinti.\nIl Clapham Rovers fu una delle quindici squadre a partecipare alla prima edizione della FA Cup nel 1871-1872. Il primo goal in FA Cup dei Rovers venne segnato da Jarvis Kenrick nella vittoria per 3-0 contro l'Upton Park F.C. l'11 novembre 1871.\nNel 1880, i Rovers vinsero l'FA Cup battendo in finale 1-0 l'Oxford University A.F.C. con un goal di Lloyd-Jones.\nAnche nel 1879 il Clapham Rovers aveva raggiunto la finale di FA Cup, ma era stato sconfitto per 1-0 dall'Old Etonians F.C. In quell'occasione, il giocatore dei Rovers James Frederick McLeod Prinsep stabil\u00ec un record: con i suoi 17 anni e 245 giorni di et\u00e0, era il pi\u00f9 giovane giocatore di tutti i tempi ad aver giocato una finale di FA Cup (questo record verr\u00e0 battuto nel 1964 da Howard Kendall del Preston North End).\nRugby.\nDal 1870 al 1881, il club disput\u00f2 151 incontri di rugby, vincendone 80 e perdendone appena 30. Negli anni Settanta del XIX secolo i Rovers schieravano in campo ben quattro giocatori della nazionale inglese di rugby.\nIl 26 gennaio 1871, i Rovers parteciparono insieme ad altre 32 squadre alla fondazione della prima federazione rugbistica inglese (la Rugby Football Union).\nScioglimento.\nI Rovers parteciparono per l'ultima volta alla FA Cup nel 1886.\n\u00c8 probabile che il club sopravvisse fino allo scoppio della Prima guerra mondiale, in quanto su un numero della rivista \"The Sportsman\" del 1911 si parla della cena annuale tenuta nella sede del club stesso."}
{"id": "2901783", "revid": "93556", "url": "https://it.wikipedia.org/wiki?curid=2901783", "title": "Armoriale dei comuni del Passo di Calais (I-P)", "text": "Questa pagina contiene gli stemmi dei comuni del Pas-de-Calais i cui nomi vanno da I a P."}
{"id": "2901784", "revid": "767487", "url": "https://it.wikipedia.org/wiki?curid=2901784", "title": "La prigioniera della jungla", "text": "La prigioniera della jungla (\"The Jungle Princess\") \u00e8 un film muto del 1920 diretto da E.A. Martin: il serial \"La citt\u00e0 perduta,\" ottenne un grande successo di pubblico e venne ridotto e rimontato in questa versione di 52 minuti che usc\u00ec nelle sale nel 1920.\nLa sceneggiatura si basa su \"The Lost City\", racconto breve di Frederic Chapin di cui non si conosce la data di pubblicazione.\nRacconta delle avventure di una ragazza rapita e quelle di un giovane milionario americano e del suo amico pugile che scopriranno nelle profondit\u00e0 dell'Africa una perduta razza bianca.\nTrama.\nIl milionario americano Stanley Morton, in compagnia dell'amico Michael Donovan, ex-pugile, atterra con il proprio biplano in un villaggio dell'Africa nera retto da Gagga, pregiudicato e mercante di schiavi. Stanley nota una giovane schiava, e vuole riscattarla comprandola: nei preparativi per tale transazione alla ragazza viene fatto un bagno, e si scopre che la sua pelle non \u00e8 nera, ma uguale a quella dell'uomo bianco. La giovane si rivela essere Zoolah, figlia del sovrano del principato africano di Wanda, e parla correntemente spagnolo. Gagga, a questo punto, si oppone alla compravendita e vorrebbe far sua la ragazza, per aumentare il proprio prestigio e autorit\u00e0 nella societ\u00e0. Zoolah si rifiuta, e viene quindi gettata nella fossa dei leoni. Stanley e Michael la traggono in salvo \"in extremis\", issandola sull'aeroplano in volo.\nMa il biplano rimane a corto di carburante, e deve atterrare. Inizia allora l'inseguimento da parte di Gagga, che si appoggia ai colleghi schiavisti per rintracciare i fuggitivi, e che vede diverse calamit\u00e0, dalle bestie feroci alla peste, interferire coi propri piani.\nDopo diverse peripezie Stanley, Michael e Zoolah approdano in Wanda, popolato da persone in abbigliamento ed atteggiamenti occidentali, dove la ragazza riprende le proprie prerogative principesche, e dove Gagga, catturato, viene messo a morte. Stanley e la principessa Zoolah si uniscono in matrimonio.\nProduzione.\nIl serial da cui \u00e8 tratto il film venne girato, secondo la pubblicit\u00e0 dell'epoca, in Africa. Molto pi\u00f9 probabilmente le riprese furono effettuate invece negli studi della Selig di Los Angeles, usando gli animali dello zoo di William Nicholas Selig.\nDistribuzione.\nIl film venne presentato a Chicago il 21 novembre 1920. Ne venne fatta un ridistribuzione il 6 giugno 1923.\nIl film \u00e8 distribuito in una versione di 52 minuti dalla Ebony Showcase.\nConservazione.\nCopia della pellicola si trova conservata in una collezione privata."}
{"id": "2901792", "revid": "15756", "url": "https://it.wikipedia.org/wiki?curid=2901792", "title": "Armoriale dei comuni del Passo di Calais (Q-Z)", "text": "Questa pagina contiene gli stemmi dei comuni del Pas-de-Calais i cui nomi vanno da Q a Z."}
{"id": "2901795", "revid": "767487", "url": "https://it.wikipedia.org/wiki?curid=2901795", "title": "The Red Snow", "text": "The Red Snow \u00e8 un cortometraggio muto del 1921 interpretato da Juanita Hansen. Non si conoscono altri dati del film."}
{"id": "2901796", "revid": "1543377", "url": "https://it.wikipedia.org/wiki?curid=2901796", "title": "Carl Carlsson Gyllenhielm", "text": "Biografia.\nEra un figlio illegittimo del re Carlo IX di Svezia avuto dall'amante Karin Nilsdotter.\nLa sua educazione fu accurata e fu inviato all'estero per proseguire gli studi. Tornato in Svezia entr\u00f2 al servizio del padre.\nDurante la guerra contro la Polonia, venne fatto prigioniero nell'assedio di Wolmar insieme a Jacob De la Gardie. Sigismondo III di Svezia lo volle tenere prigioniero fino alla morte di Carlo IX, con il quale era in disputa per il trono di Svezia.\nDopo sei anni e mezzo tent\u00f2 invano di fuggire. Trascorse gli anni di prigionia scrivendo e traducendo inni. Le catene che portava sono ancora conservate nella sua tomba monumentale nella cattedrale di Str\u00e4ngn\u00e4s.\nNel 1613 venne liberato e il suo fratellastro Gustavo II Adolfo di Svezia lo fece barone, fedelmaresciallo nell'esercito svedese nel 1616, consigliere privato nel 1617. Nel 1620 divenne alto ammiraglio.\nNel proprio feudo, acconsent\u00ec a costruire una fabbrica per la lavorazione del ferro e una vetreria, facendo diventare il proprio territorio il centro industriale pi\u00f9 importante del meridione della Svezia.\nNel 1615 si spos\u00f2 con Kristina Coste, figlia del tesoriere Seved Svensson Ribbing, dalla quale non ebbe figli.\nTra il 1633 e il 1644 entr\u00f2 a far parte del consiglio di reggenza per la regina Cristina di Svezia."}
{"id": "2901798", "revid": "767487", "url": "https://it.wikipedia.org/wiki?curid=2901798", "title": "Maserati Tipo 4CTR/4CS 1100", "text": "La 4CTR/4CS 1100 \u00e8 una autovettura biposto da competizione costruita dalla Maserati dal 1931 al 1936. L'esordio nelle gare \u00e8 stato il 12 aprile 1931 alla Mille Miglia.\nIl contesto.\nUna nuova serie di competizioni per le auto di piccole dimensioni aveva soppiantato la classe cyclecar, e cos\u00ec Alfieri Maserati decise di progettare un modello leggero e scattante che fosse fornito di un propulsore da quattro cilindri di facile manutenzione.\nLa prima versione del motore fu denominata \u201c4CTR\u201d, sigla che voleva dire \u201cquattro cilindri testata riportata\u201d (ci\u00f2 significava che la testata del cilindro poteva essere tolta). Il prototipo guidato dai piloti Tuffanelli-Bertocchi vinse nella propria classe e risult\u00f2 ventesimo nella classifica generale della Mille Miglia del 1932. Nello stesso anno furono introdotte due varianti, la monoposto 4CM e la biposto sportiva 4CS. La versione da strada fu studiata per competere in gare come la Mille Miglia, dove conquist\u00f2 quattro vittorie di categoria. Nel 1934 il pilota Piero Taruffi arriv\u00f2 quinto in classifica generale, battendo anche avversari con veicoli pi\u00f9 potenti.\nIl propulsore sovralimentato da 4 cilindri aveva la corsa lunga, un doppio albero a camme in testa ed erogava una potenza compresa tra i 90 ed 115 CV da 5300 a 6000 giri al minuto. Sulle ruote da 17 pollici erano montati pneumatici di marca Pirelli. Nel 1935 furono installati freni idraulici e fu presentata una nuova carrozzeria con l'innalzamento dei tubi di scarico. Il consumo di benzina era di 25 L ogni 100 km.\nCaratteristiche tecniche.\nL'accensione era singola con magnete Scintilla o Bosch. L'alimentazione era forzata con compressore tipo Roots. Il motore era in linea a quattro cilindri con una cilindrata di 1088,4 cm\u00b3. L'alesaggio e la corsa erano rispettivamente di 65 e 82 mm. La distribuzione era a due valvole per cilindro disposte a V di 90\u00b0, con doppio albero a camme in testa. Il rapporto di compressione era compreso tra 5,1 e 5,6 a uno. Il sistema di raffreddamento era a circolazione d\u2019acqua con pompa centrifuga.\nI freni erano a tamburo con comando meccanico, dal 1935 idraulico. La lubrificazione era forzata con pompe di mandata e recupero. Le sospensioni erano a balestra con ammortizzatori a frizione. Lo sterzo era a vite senza fine con settore dentato. La trasmissione era provvista di un cambio a quattro velocit\u00e0 pi\u00f9 la retromarcia.\nLa carrozzeria era biposto o corsa in alluminio.. Il telaio era formato da due longheroni e traverse in profilati d'acciaio.\nIl modello raggiungeva la velocit\u00e0 massima di 150 km/h."}
{"id": "2901805", "revid": "287204", "url": "https://it.wikipedia.org/wiki?curid=2901805", "title": "Polna", "text": ""}
{"id": "2901807", "revid": "339392", "url": "https://it.wikipedia.org/wiki?curid=2901807", "title": "Hilton Hotels", "text": ""}
{"id": "2901808", "revid": "729019", "url": "https://it.wikipedia.org/wiki?curid=2901808", "title": "Manchester United Football Club 1977-1978", "text": "Questa voce raccoglie le informazioni riguardanti il Manchester United Football Club nelle competizioni ufficiali della stagione 1977-1978\nStagione.\nAssunto in panchina Dave Sexton (ex Chelsea, Queens Park Rangers) in luogo di Tommy Docherty (dimissionario a causa di uno scandalo che lo vedeva coinvolto in una relazione extraconiugale con una fisioterapista della squadra), il Manchester United visse una stagione di transizione in cui si posizion\u00f2 a met\u00e0 classifica e fu eliminata al quarto turno di FA Cup. L'unico titolo riportato fu il Charity Shield, il cui titolo fu condiviso con il Liverpool essendo la finale terminata in pareggio.\nMaglie e sponsor.\nRestano invariate le divise introdotte nel 1975, prodotte dalla Admiral Sportswear."}
{"id": "2901809", "revid": "767487", "url": "https://it.wikipedia.org/wiki?curid=2901809", "title": "La duchessa di Langeais (film 1922)", "text": "La duchessa di Langeais (\"The Eternal Flame\") \u00e8 un film muto del 1922 diretto da Frank Lloyd; tratto dal romanzo \"La duchessa de Langeais\" di Honor\u00e9 de Balzac, fu sceneggiato da Frances Marion. Il film frodotto dalla Norma Talmadge Film Corporation e venne distribuito in sala il 17 settembre 1922 dall'Associated First National Pictures.\nTrama.\nAl tempo di Luigi XVIII, la duchessa di Langeais \u00e8 oggetto dell'ammirazione di molti corteggiatori, che la sanno sposa infelice di un marito egocentrico e distante. Mentre il duca \u00e8 via con le sue truppe, la duchessa intreccia una relazione con de Montriveau, un famoso generale. Ma la storia tra i due, che sta prendendo una strada molto romantica, si spezza quando il generale viene a sapere che la sua amata si \u00e8 vantata di averlo conquistato. Furioso, il generale la rapisce ma poi non riesce a trovare l'animo di vendicarsi e la lascia andare via.\nLa duchessa cerca di riprendere il rapporto con de Montriveau, ma le lettere che gli invia non ricevono mai risposta. Senza speranza, la duchessa entra in convento. Il generale finalmente cede ma, quando va a trovarla, lei ormai \u00e8 sul punto di prendere i voti.\nProduzione.\nIl film fu prodotto da Norma Talmadge e da Joseph M. Schenck per la Norma Talmadge Film Corporation.\nDistribuzione.\nDistribuito dall'Associated First National Pictures, il film usc\u00ec nelle sale cinematografiche statunitensi il 17 settembre 1922 con il titolo originale \"The Eternal Flame\". In Finlandia venne distribuito il 3 febbraio 1924.\nCopia della pellicola viene conservata negli archivi della Library of Congress in un positivo 35\u00a0mm mancante del terzo rullo."}
{"id": "2901813", "revid": "1573940", "url": "https://it.wikipedia.org/wiki?curid=2901813", "title": "Cynopterus titthaecheilus", "text": "Il Pipistrello dal muso corto indonesiano (Cynopterus titthaecheilus ) \u00e8 un pipistrello appartenente alla famiglia degli Pteropodidi, diffuso in Indonesia.\nDescrizione.\nDimensioni.\nPipistrello di medie dimensioni con lunghezza dell'avambraccio tra 73 e 83\u00a0mm, la lunghezza della testa e del corpo tra 86 e 128\u00a0mm, la lunghezza della coda tra 4 e 22\u00a0mm e un peso fino a 75\u00a0g.\nAspetto.\nLa pelliccia \u00e8 corta. Il colore del dorso \u00e8 bruno-nerastro, pi\u00f9 chiaro sulla groppa, la testa \u00e8 pi\u00f9 scura, i lati del collo, la gola e i fianchi variano dal bruno-rossiccio al castano, mentre le parti ventrali sono marroni, con dei riflessi fulvo-olivastri al centro. Le femmine e i giovani immaturi sono pi\u00f9 grigiastri, nei maschi \u00e8 invece presente un collare di peli pi\u00f9 brillanti. Il muso \u00e8 corto e largo, gli occhi sono grandi. Le orecchie sono grandi, rotonde e marcate di bianco. Le falangi e i metacarpi sono bianco-brunastri, in netto contrasto con le membrane alari marroni scure. La coda \u00e8 corta, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia tra la vegetazione della foresta e nelle cavit\u00e0 degli alberi. \u00c8 stato osservato costruire piccole tende con le grandi foglie delle palme.\nAlimentazione.\nSi nutre di frutta.\nRiproduzione.\nSi riproduce durante tutto l'anno.\nDistribuzione e habitat.\nQuesta specie \u00e8 diffusa sull'Isola di Sumatra, Giava Timor ed alcune isole vicine.\nVive nelle foreste secondarie e in diversi altri ambienti degradati.\nTassonomia.\nSono state riconosciute tre sottospecie:\nStato di conservazione.\nLa IUCN Red List,considerato il vasto Areale, la popolazione numerosa e l'adattamento agli habitat degradati, classifica \"C.titthaecheilus\" come specie a rischio minimo (LC)."}
{"id": "2901818", "revid": "1305772", "url": "https://it.wikipedia.org/wiki?curid=2901818", "title": "Acido valerico", "text": "L'acido valerico o acido valerianico (nome IUPAC: acido pentanoico) \u00e8 un acido carbossilico a catena lineare avente formula molecolare CH3(CH2)3COOH. Pu\u00f2 essere considerato un acido grasso a catena corta.\nL'acido pentanoico, come gli altri acidi carbossilici a basso peso molecolare, ha un odore spiacevole. Esso ha una struttura simile all'acido gamma-idrossibutirrico (GHB) e all'acido gamma-amminobutirrico (un neurotrasmettitore).\nUsi e presenza in natura.\nIl suo uso principale \u00e8 nella produzione dei suoi esteri, infatti essi tendono ad avere un odore gradevole e vengono spesso usati nel campo dei profumi e dei cosmetici.\nIl valerato di etile ed il valerato di pentile sono usati anche come additivi alimentari per via del loro sapore fruttato.\nL'acido valerianico \u00e8 contenuto nelle radici dell'eliotropo da giardino. In particolare \u00e8 contenuto nella pianta della valeriana (\"Valeriana officinalis\"), da cui ne deriva il nome.\nIndicazioni di sicurezza.\nL'acido pentanoico pu\u00f2 causare irritazioni a contatto con la pelle o gli occhi, tuttavia queste sono leggere perch\u00e9 tende a non evaporare a temperatura ambiente, a meno che non sia in forma pura (glaciale). \u00c8 comunque tossico per l'ambiente acquatico e quindi \u00e8 bene prevedere delle giuste norme di sicurezza nello stoccaggio e in caso di incidente facendo attenzione a non disperdere in acqua il composto."}
{"id": "2901820", "revid": "488739", "url": "https://it.wikipedia.org/wiki?curid=2901820", "title": "Acido pentanoico", "text": ""}
{"id": "2901821", "revid": "1924342", "url": "https://it.wikipedia.org/wiki?curid=2901821", "title": "Honey (Erykah Badu)", "text": "Honey \u00e8 un brano R&amp;B della cantautrice statunitense Erykah Badu, pubblicato alla fine del 2007 come primo singolo tratto dal quarto album dell'artista, New Amerykah Part One (4th World War). Il singolo \u00e8 stato scritto dalla cantante insieme a 9th Wonder, che ne ha curato la produzione. Il video del brano ha ricevuto numerose nomination, perfino ai Grammy, ed ha vinto un \"moonman\" agli MTV Video Music Awards del 2008.\nComposizione e testo.\nLa canzone \u00e8 stata prodotta da 9Th Wonder utilizzando il campionamento di una canzone di Nancy Wilson, \"I'm in Love\" del 1978. La canzone \u00e8 stata scelta come primo singolo dalla cantante grazie al suo ritmo travolgente, e Badu ha definito il produttore un mago della batteria e del basso. Il testo ha come protagonista un ipotetico amante di nome Slim, il quale viene paragonato a un'ape perch\u00e9 vola sempre via, e al miele (\"Honey\" appunto, termine usatissimo nei paesi anglofoni) grazie alla sua dolcezza. La cantante canta che lo zucchero non riuscir\u00e0 mai a eguagliare Slim, e che lei deve solo aggiungere un po' di limone al suo uomo, che viene descritto anche come il suo drink preferito.\nVideo.\nErykah Badu torna a dirigere un proprio videoclip insieme a Chris Robinson, che nei crediti si presenta come \"Mr. Roboto\". Il video \u00e8 un intero omaggio a molti classici della musica, ed \u00e8 ambientato in un negozio di vinili. La camera segue dall'inizio in semisoggettiva le spalle della cantante, la quale si aggira tra i vari scaffali con un cestello, alla ricerca di dischi da acquistare. Tutti i dischi che prende in mano hanno la copertina animata, in cui Badu interpreta un disco famoso del passato, ma con un nuovo e fantasioso titolo. Quando la camera sale per mostrare cosa sta passando la tv del negozio, il brano viene interrotto dalla trasmissione di un immaginario videoclip della cantante che viene passato in quel momento in tv. La canzone utilizzata per il \"video nel video\" \u00e8 \"Annie\", e questo video che dura pochi secondi \u00e8 una parodia di \"Hey Ya!\" degli Outkast, il cui protagonista \u00e8 il suo ex compagno Andr\u00e9 3000: la versione di Badu cambia il verde della scenografia di \"Hey Ya!\" in rosa, ma come Andr\u00e9 3000 interpreta ogni musicista della band del video. Ogni Badu del \"video nel video\" ha un look distinto dalle altre. Oltre ai vari album classici, il video rende omaggio anche alla famosa copertina del \"Rolling Stone\" del 22 gennaio 1981, dove un nudo John Lennon \u00e8 avvinghiato a Y\u014dko Ono; infatti la cantante acquista una copia della rivista che ha in copertina s\u00e9 stessa abbracciata da un giovane nudo. Quando si reca alla cassa per pagare, la cantante rifiuta il resto come segno di aiuto per i piccoli commercianti, e in quel momento passa in sovrimpressione la frase \"Support your local records store\" (Sostieni il tuo negozio di dischi locale). La camera continua a seguire la cantante che esce dal negozio, e vengono mostrati il retro della maglietta e il poster di \"Honey\" che sono entrambi animati. Il video si interrompe bruscamente con l'intrusione di una scimmietta finta e con la scritta finale \"Domo Arigato\" (molte grazie in giapponese). La parte ambientata nel negozio \u00e8 in bianco e nero, mentre le scene che mostrano la varie copertine degli album, la copertina di \"Rolling Stone\", il video trasmesso in tv, la maglietta e il poster sono a colori.\nTributi.\nNel video Badu reinterpreta i seguenti album:\nRiconoscimenti.\nIl video del singolo \u00e8 stato nominato a diversi premi. Ai MTV Video Music Awards del 2008 ha ricevuto ben quattro nomination, nelle categorie Migliori Effetti Speciali, Miglior Montaggio, Miglior Fotografia e Miglior Regia, vincendo in quest'ultima. \"Honey\" \u00e8 dunque il primo video di Erykah ad aver vinto ai VMA's, e avendo vinto come Miglior Regia il premio \u00e8 andato all'artista stessa come regista. Il video ha ricevuto perfino una nomination ai Grammy Awards del 2009 nella sezione Best Short Form Music Video. BET ha inserito il video alla posizione 79 nella classifica dei 100 video pi\u00f9 popolari del 2008."}
{"id": "2901830", "revid": "767487", "url": "https://it.wikipedia.org/wiki?curid=2901830", "title": "The Broadway Madonna", "text": "The Broadway Madonna \u00e8 un film del 1922 diretto da Harry Revier e prodotto dalla Quality Film Productions. Interpretato da Dorothy Revier, al suo debutto sullo schermo, e da Jack Connolly, venne girato in California.\nTrama.\nIl dottor Kramer, sposato segretamente con Vivian Collins, un'artista di cabaret, costringe la moglie a circuire il ricco Tom Bradshaw, in modo da poter ricattare il padre di Tom, il giudice Bradshaw. Durante un ballo in maschera, Kramer, travestito come Tom, forza la cassaforte in casa del giudice, uccidendo il vecchio Bradshaw. Del delitto viene accusata la vedova, ma Tom riuscir\u00e0 a discolparla anche con l'aiuto di Gloria, l'infermiera che aveva assistito Bradshaw.\nProduzione.\nIl film, prodotto dalla Quality Film Productions, ebbe due titoli di lavorazione: \"The Black Domino\" e \"Mothers of Men\". Gli esterni vennero girati nell'area di San Francisco. Le altre riprese vennero fatte a Burlingame.\nDistribuzione.\nIl film venne distribuito in sala dalla Film Booking Offices of America il 29 ottobre 1922."}
{"id": "2901831", "revid": "119816746", "url": "https://it.wikipedia.org/wiki?curid=2901831", "title": "Natalie Talmadge", "text": "Sorella delle attrici Norma (1894-1957), celebre diva del melodramma e regina d'incassi degli anni venti, e Constance (1898-1973), pi\u00f9 che per la carriera cinematografica, Natalie Talmadge \u00e8 conosciuta per essere stata la moglie di Buster Keaton dal 1921 al 1932: con Keaton ebbe i figli James (1922-2007) e Robert (1924-2009). Il loro era stato un matrimonio di breve durata e burrascoso.\nBiografia.\nL'infanzia di Natalie fu segnata dalla instabilit\u00e0 e dall'irrequietezza del padre Fred Talmadge (1869-1925) che abbandoner\u00e0 la sua famiglia per poi ricomparire solo molti anni dopo. Con la fuga del padre la situazione economica peggior\u00f2 ulteriormente, ma la madre Margaret (1860-1933) era decisa ad assicurare alle figlie un futuro senza problemi finanziari, cos\u00ec, con l'avvento del cinema negli anni dieci, la donna incoraggi\u00f2 le figlie a intraprendere la carriera di attrice. Norma e Constance riuscirono a diventare grandi stelle del cinema, non cos\u00ec Natalie che per tutta la sua vita prov\u00f2 un senso di inferiorit\u00e0 nei confronti delle sorelle, tuttavia era molto orgogliosa di essere la sorella di due grandi dive e di far parte di quella che era diventata la pi\u00f9 potente famiglia di Hollywood. Le quattro donne della famiglia Talmadge erano molto affiatate.\nLa sorella maggiore Norma fu la prima a ottenere la fama e si spos\u00f2 nel 1916 con il ricco e ambizioso proprietario di sale cinematografiche Joseph Schenck per poi dare vita a un proprio studio cinematografico a New York: la \"Norma Talmadge Film Corporation\", dove Norma recitava film drammatici,la sorella Constance invece interpretava commedie, mentre al piano superiore Roscoe Arbuckle girava i film comici insieme con il nipote Al St. John, e proprio qui Natalie lavor\u00f2 come segretaria di produzione. Roscoe Arbuckle nel 1917 introdusse nella compagnia Buster Keaton, all'epoca ventiduenne attore e stella del vaudeville,\nA quanto pare tra Natalie Talmadge e Buster Keaton ci fu un colpo di fulmine e, a detta della terza moglie di lui, erano molto innamorati.\nNel 1921 Schenck, dopo aver ceduto Roscoe Arbuckle alla Paramount Pictures diede a Buster Keaton uno studio cinematografico, dato che si era fatto notare per il suo grande potenziale artistico (ed economico), in questo modo Natalie pot\u00e9 sposare Keaton con rito civile il 31 maggio 1921 a New York.\nBuster Keaton divenne una nuova stella del cinema americano interpretando e dirigendo i propri film, la sua fama era pari a quella di Charlie Chaplin e Harold Lloyd, e Natalie spendeva ingenti somme di denaro in abiti e per fare realizzare una costosissima e grandissima villa.\nIl matrimonio, da subito, si dimostr\u00f2 alquanto complicato: Natalie anteponeva sempre al marito quelle che erano le priorit\u00e0 della propria famiglia d'origine, la matriarcale e potente famiglia Talmadge; con il passare del tempo Keaton cominci\u00f2 a sentirsi un estraneo in casa sua, quindi cerc\u00f2 rifugio nel proprio studio dove con i suoi collaboratori si sentiva parte di una seconda famiglia e diede vita a quelle che diverranno opere immortali nella storia cinematografica.\nDopo vani tentativi di spiccare come attrice prendendo parte nei film delle sorelle, ebbe finalmente una nuova occasione di recitare: dal marito otterr\u00e0 infatti, nel 1923, un ruolo da co-protagonista femminile nel film diretto e interpretato dal marito stesso: \"La legge dell'ospitalit\u00e0\" (\"Our Hospitality\") e nel film avr\u00e0 un piccolo ruolo anche il loro primogenito James, nato appena un anno prima. Durante le riprese la giovane si accorse di essere nuovamente in stato interessante: nel 1924 diede alla luce Robert. A questo punto Natalie decise di archiviare definitivamente la carriera cinematografica e i rapporti fisici con il marito (ufficialmente per evitare una terza gravidanza riavvicinata) accettando tuttavia le relazioni fedifraghe del marito a patto fossero discrete.\nSeppur vivessero vite separate, la coppia appariva ugualmente felice e provavano un sincero amore reciproco per un altro lasso di tempo, seppure apparivano entrambi diversi sotto molti aspetti. I coniugi Keaton erano attivi nella vita sociale (e mondana) hollywoodiana, grazie anche alle feste nella loro fastosa \"Italian Villa\" (i barbecue di Keaton erano molto apprezzati).\nMa l'avvento del sonoro intacc\u00f2 indirettamente il gi\u00e0 fragile equilibrio del suo matrimonio, creando un innesto di vari momenti altalenanti di crisi e riappacificazioni che si conclusero con un tumultuoso divorzio. Buster Keaton fu infatti costretto ad abbandonare lo studio per essere poi ceduto dal cognato Schenck alla Metro-Goldwyn-Mayer. Il marito Buster dovette rinunciare alla sua libert\u00e0 creativa, poich\u00e9 forzato dai produttori a interpretare ruoli caricaturali, privi di profondit\u00e0 psicologica, questo caus\u00f2 in lui una profonda crisi esistenziale oltre che professionale, inoltre con grande sgomento di Natalie Talmadge il marito a sorpresa abbandon\u00f2 la \"politica delle relazioni fedifraghe discrete\" quando inizi\u00f2 ad avre plateali flirt con altre donne, in special modo con l'attrice Dorothy Sebastian. Natalie Talmadge si sentiva umiliata pubblicamente dal consorte, cominciando a nutrire un sordo rancore nei suoi riguardi allontanandosi ancora di pi\u00f9 da lui. Quando un nuovo \"scandalo mediatico\" coinvolse il marito con un'altra sua ex amante, l'attrice Kathleen Key, Natalie Talmadge, inizialmente, dichiar\u00f2 pubblicamente di volerlo perdonare per amore dei figli ancora bambini, per questo ci fu molto scalpore quando lei, contrariamente, chiese il divorzio poco dopo, nel 1932. La battaglia legale (molto pubblicizzata dai giornali) fu a favore di Natalie Tamadge che riusc\u00ec a togliere a Keaton (poi licenziato dalla Metro-Goldwyn-Mayer) gran parte del patrimonio riuscendo a ottenere la custodia dei figli. La donna non solo cambier\u00e0 il cognome ai due bambini (da \"Keaton\" a \"Talmadge)\", ma per quasi cinque anni riuscir\u00e0 anche a far tagliare i ponti tra loro e il padre.\nTuttavia, a partire dal 1938 Natalie dovette rassegnarsi al fatto che i figli avessero ripreso i contatti con il padre che, nel frattempo, era uscito dall'alcolismo e stava riprendendo controllo della sua vita, sposandosi poi nel 1940 con una ballerina della MGM: Eleanor Ruth Norris (1918-1998) che riusc\u00ec a scalzare la sua vecchia rivale Dorothy Sebastian.\nNatalie Talmadge, poco dopo il divorzio ebbe vari flirt, ma l'unica relazione degna di nota fu quella con l'attore Larry Kent nei primi anni trenta, ma il rapporto ebbe vita breve.\nVisse in solitudine nella sua villetta sulla spiaggia di Santa Monica, dilettandosi nella pittura e ritrovandosi spesso e volentieri con le sorelle. Divent\u00f2 nonna di sei nipoti e dovette dividere il loro affetto con l'ex marito che negli anni cinquanta e sessanta aveva riconquistato il suo pubblico.\nLa madre Peg mor\u00ec di cancro nel 1933, e nel Natale del 1957 perse la sorella maggiore Norma a causa di complicazioni dovute all'artrite reumatoide. Natalie Talmadge (accanita fumatrice e quasi alcolizzata) morir\u00e0 nel 1969 (tre anni dopo Keaton) a causa di problemi cardiaci in una casa di cura a Santa Monica. La sorella Constance invece morir\u00e0 nel 1973."}
{"id": "2901834", "revid": "2043609", "url": "https://it.wikipedia.org/wiki?curid=2901834", "title": "Marta Luisa di Norvegia", "text": "Attualmente \u00e8 quarta nella linea di successione al trono, dopo suo fratello Haakon di Norvegia e i suoi due figli Ingrid e Sverre.\nBiografia.\nInfanzia.\n\u00c8 la prima figlia del re Harald V di Norvegia e della moglie Sonja di Norvegia. \nM\u00e4rtha Louise ha ricevuto questo nome in omaggio alla sua nonna paterna, Marta di Svezia, ed alla sua trisnonna, Luisa di Svezia, madre di Haakon VII di Norvegia.\nDiritto di successione al trono.\nAll'epoca della nascita della principessa, la successione al trono era riservata soltanto ai figli maschi (legge salica). Per questa ragione, nonostante la principessa M\u00e4rtha Louise sia di due anni pi\u00f9 grande, il fratello Haakon Magnus \u00e8 nato erede al trono. \nLa Costituzione norvegese \u00e8 stata modificata da allora e adesso le donne hanno la possibilit\u00e0 di salire al trono; tuttavia questa modifica non ha tolto ad Haakon i propri diritti acquisiti (a differenza di quanto successo in Svezia con Carlo Filippo), poich\u00e9 vale solo per i membri della famiglia reale nati a partire dal 1990.\nEducazione e formazione.\nLa principessa ha frequentato la scuola Smestad ad Oslo. Durante l'infanzia cantava in un coro e suonava il flauto. Era membro di un gruppo di danza folk al Norsk Folkemuseum (\"Museo del popolo norvegese\"). Ha completato i suoi studi superiori al Kristelig Gymnasium nel 1990. Nell'autunno 1990 si \u00e8 trasferita in Inghilterra per allenarsi in equitazione al Waterstock House Training Centre e per studiare letteratura all'Universit\u00e0 di Oxford. Successivamente si \u00e8 allenata all'Arena UK per perfezionare il salto ostacoli.\nNell'autunno 1992 la principessa ha iniziato a studiare fisioterapia all'Oslo University College. Dopo aver terminato il programma, la principessa ha completato il suo praticantato a Maastricht, nei Paesi Bassi. Ha ricevuto la certificazione di fisioterapista nel 1997. \nPer diversi anni, fino al ritiro nel 2000, ha partecipato a diverse esibizioni di equitazione.\nCarriera.\nIl 1\u00ba gennaio 2002, la principessa ha aperto la sua societ\u00e0 di intrattenimento, grazie al suo interesse per il folclore norvegese e per la musica; ha iniziato a recitare favole della tradizione in televisione e durante spettacoli pubblici, ed anche ad esibirsi in famosi cori norvegesi. Per questo motivo ha iniziato a pagare le tasse ed il re, dopo una consultazione con lei, ha rimosso il suo trattamento di \"Altezza reale\" (ha il trattamento di \"Altezza\" quando \u00e8 all'estero) il 1\u00ba febbraio 2002. Non ha comunque perso i suoi diritti di successione al trono e continua a partecipare ad incarichi di corte, anche se ridotti.\nSuccessivamente ha pubblicato alcuni libri ed ha partecipato alla produzione di programmi televisivi per bambini. Il suo primo libro, \"Why Kings and Queens Don't Wear Crowns\", \u00e8 stato pubblicato nel 2004 ed \u00e8 un racconto sul trasferimento di Olav V dalla Danimarca alla Norvegia.\nPolemiche.\nLa principessa Marta Luisa dichiara di poter comunicare con gli animali e gli angeli. Ha quindi deciso di aprire una scuola alternativa di terapia chiamata \"Astarte\", come una delle pi\u00f9 antiche divinit\u00e0 mediorientali. Per questo la principessa suscit\u00f2 molto scalpore e perplessit\u00e0 e venne criticata dall'Universit\u00e0 norvegese di scienza e tecnologia (NTNU), dal professore di teologia all'Universit\u00e0 di Oslo Inge L\u00f8nning, dallo studioso Asbj\u00f8rn Dyrendal, dall'avvocato di medicina alternativa dr. Bernt Rognlien e dal Direttore della Salute norvegese Lars E. Hanssen. L'11 ottobre 2007 la principessa ha difeso la scuola in un\u2019intervista alla TV pubblica NRK.\nMatrimonio.\nA Trondheim il 24 maggio 2002 ha sposato lo scrittore Ari Behn, da cui ha avuto tre figlie:\nIl 5 agosto 2016 la Casa Reale ha annunciato il divorzio tra la principessa ed Ari Behn, dopo 14 anni di matrimonio. Hanno deciso l'affidamento congiunto delle tre figlie. Ari Behn \u00e8 morto suicida a Lommedalen il 25 dicembre 2019."}
{"id": "2901837", "revid": "767487", "url": "https://it.wikipedia.org/wiki?curid=2901837", "title": "Broadway Love", "text": "Broadway Love \u00e8 un film muto del 1918 sceneggiato e diretto da Ida May Park da una storia di W. Carey Wonderly. Interpretato da Dorothy Phillips, Juanita Hansen e Lon Chaney, il film venne prodotto e distribuito in sala il 21 gennaio 1918 dalla Universal Film Manufacturing Company.\nTrama.\nMidge O'Hara \u00e8 una ragazza di campagna che lascia il paesello per andare nella grande citt\u00e0 a cercare fortuna. A Broadway, trova lavoro come ballerina di fila. Conosce Cherry Brown, un'arrampicatrice sociale a caccia di uomini ricchi. Cherry, quando ha una relazione, non esita a mollare l'amico di turno quando questi si trova in difficolt\u00e0 finanziarie. Uno dei suoi bersagli \u00e8 Jack Chalvey che, lasciato da lei, entra in crisi, giungendo alla soglia del suicidio. Midge riesce a dargli di nuovo fiducia nella vita. La ragazza, per\u00f2, si trova ad affrontare una situazione difficile quando deve scegliere tra Jack e Elmer Watkins, il fidanzato che ha lasciato a casa. Ai due, si aggiunge un terzo pretendente, il ricco Henry Rockwell.\nProduzione.\nIl film fu prodotto dall'Universal Film Manufacturing Company (con il nome Bluebird Photoplays).\nDistribuzione.\nDistribuito dall'Universal Film Manufacturing Company (con il nome Bluebird Photoplays), il film usc\u00ec nelle sale cinematografiche statunitensi il 21 gennaio 1918. Una copia viene conservata negli archivi dell'International Museum of Photography and Film at George Eastman House ."}
{"id": "2901840", "revid": "1442080", "url": "https://it.wikipedia.org/wiki?curid=2901840", "title": "U.S. Men's Clay Court Championships 2010 - Singolare", "text": "Il singolare dell'U.S. Men's Clay Court Championships 2010 \u00e8 stato un torneo di tennis facente parte dell'ATP World Tour 2010.\nLleyton Hewitt era il detentore del titolo, ma Juan Ignacio Chela l'ha battuto nei quarti di finale.\nJuan Ignacio Chela ha battuto in finale Sam Querrey 5-7,6-4,6-3.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2901841", "revid": "15756", "url": "https://it.wikipedia.org/wiki?curid=2901841", "title": "Nanoindentazione", "text": "La nanoindentazione o nanoindentatura si riferisce a una variet\u00e0 di test di durezza di indentazione applicata a piccoli volumi. L'indentazione \u00e8 forse il pi\u00f9 comune mezzo per testare le propriet\u00e0 meccaniche dei materiali. La tecnica ha la sua origine nella scala di Mohs per la durezza, dove i materiali \nvengono classificati in base a ci\u00f2 che possono graffiare e, a loro volta, in base a quale altro materiale possono essere graffiati. La caratterizzazione di solidi in questo modo si realizza essenzialmente su una scala discreta, cos\u00ec molti sforzi sono stati spesi al fine di sviluppare tecniche per la valutazione della durezza del materiale secondo un campo di variabilit\u00e0 continuo. Pertanto, sono stati adottati i test di durezza di Meyer, Knoop, Brinell, Rockwell e Vickers. Pi\u00f9 di recente (1975 ca.), la tecnica della nanoindentazione \u00e8 stata istituita come lo strumento principale per indagare la durezza dei piccoli volumi di materiale.\nOrigine.\nIn un test di indentazione tradizionale (macro o micro indentazione), una punta dura le cui propriet\u00e0 meccaniche sono note (di solito fatta di un materiale molto duro come il diamante), viene premuta in un campione le cui propriet\u00e0 sono note. Il carico posto sulla punta dell'indentatore viene ad aumentare ulteriormente come la punta penetra nel campione, raggiungendo presto un valore definito dall'utente. A questo punto, il carico pu\u00f2 essere mantenuto costante per un periodo o rimosso. Viene misurata l'area dell'indentazione residua nel campione e la durezza, formula_1, \u00e8 definita come il carico massimo, formula_2, diviso per l'area di indentazione residua, formula_3, o\nformula_4.\nPer la maggior parte delle tecniche, l'area proiettata pu\u00f2 essere misurata direttamente mediante la microscopia ottica. Come si pu\u00f2 vedere da questa equazione, un dato carico far\u00e0 una tacca (\"indent\") pi\u00f9 piccola in un materiale \"duro\" che in uno \"tenero\".\nQuesta tecnica \u00e8 limitata a causa delle forme di punta ampie e varie, degli impianti di indentatori che non hanno una risoluzione spaziale molto buona (la localizzazione dell'area da indentare \u00e8 molto difficile da specificare con precisione). Il confronto tra gli esperimenti, in genere fatti in laboratori diversi, \u00e8 difficile e spesso insignificante. La nanoindentazione migliora in base a questi test di indentazione micro e macro indentando su nanoscala con una forma di punta molto precisa, alte risoluzioni spaziali per posizionare le tacche (\"indents\") e fornendo in tempo reale i dati relativi al carico/spostamento (in superficie) mentre \u00e8 in corso l'indentazione.\nNanoindentazione.\nIn nanoindentazione vengono utilizzati piccoli carichi e varie dimensioni di punta, in modo che l'area di indentazione possa essere solo di alcuni micrometri o anche nanometri quadrati. Ci\u00f2 presenta problemi nel determinare la durezza, dato che l'area di contatto non viene facilmente trovata. Possono essere impiegate le tecniche della microscopia a forza atomica o della microscopia elettronica a scansione per raffigurare l'indentazione, ma ci\u00f2 pu\u00f2 essere molto ingombrante, perci\u00f2 viene impiegato un indentatore con una geometria conosciuta ad alta precisione (di solito una punta di Berkovich che ha una geometria di una piramide a tre lati). Durante il processo dell'indentazione strumentata viene effettuata una registrazione della \"profondit\u00e0\" di penetrazione e dunque l'area della tacca (\"indent\") viene determinata usando la geometria nota della punta di indentazione, mentre possono essere misurati i vari parametri di indentatura, come il carico e la profondit\u00e0 di penetrazione. Una registrazione di questi valori pu\u00f2 essere riportata su un grafico per creare una \"curva di carico-spostamento\" (come quella mostrata nella figura 1). Queste curve possono essere usate per estrarre le propriet\u00e0 meccaniche del materiale.\nformula_8\ndove formula_9 \u00e8 l'area dell'indentazione alla profondit\u00e0 del contatto formula_10 (la profondit\u00e0 dell'indentazione residua) e formula_11 \u00e8 una costante geometrica dell'ordine dell'unit\u00e0. La formula_9 viene spesso approssimata per mezzo di un polinomio adatto come mostrato sotto per una punta di Berkovich:\nformula_13 \nIl modolo ridotto formula_7 \u00e8 correlato al modulo di elasticit\u00e0 formula_15 del campione da testare per mezzo della seguente relazione della meccanica del contatto:\nformula_16\nQui, il deponente formula_17 indica una propriet\u00e0 del materiale dell'indentatore e formula_18 \u00e8 il modulo di Poisson. Per una punta di indentatore di diamante, formula_19 \u00e8 1140 GPa e formula_20 \u00e8 0,07. Il modulo di Poisson del campione, formula_21, in genere varia da 0 a 0,5 per la maggior parte dei materiali (sebbene possa essere negativo) ed \u00e8 tipicamente di circa 0,3.\nformula_22\nLa durezza \u00e8 data dalla equazione di cui sopra, in relazione al carico massimo per l'area di indentazione. L'area pu\u00f2 essere misurata \"in situ\" dopo l'indentazione per mezzo della microscopia a forza atomica o 'dopo l'evento' tramite la microscopia ottica (o elettronica). Un esempio di immagine di indentazione, da cui l'area pu\u00f2 essere determinata, viene mostrata a destra.\nAlcuni nanoindentatori usano una \"funzione di area\" basata sulla geometria della punta, per compensare il carico elastico durante il test. L'uso di questa funzione di area fornisce un metodo per ottenere valori di nanodurezza in tempo reale da un grafico di carico-spostamento. Tuttavia, vi \u00e8 una certa controversia sull'uso delle \"funzioni di area\" per stimare le aree residuali rispetto alla misurazione diretta. Una funzione di area formula_23 descrive in genere l'area progettata di una tacca (\"indent\") come una funzione polinomiale di 2\u00ba ordine della profondit\u00e0 formula_24 dell'indentatore. L'applicazione esclusiva di una funzione di area, in assenza di una conoscenza adeguata della risposta del materiale pu\u00f2 portare a interpretazioni errate dei dati risultanti. Il controllo incrociato microscopico delle aree deve essere incoraggiato. \nformula_26\ndove formula_27 \u00e8 la tensione di flusso e formula_28 \u00e8 la quantit\u00e0 di tensione prodotta sotto l'indentatore. Per gli esperimenti di nanoindentazione che comprendono un periodo di tenuta (\"holding\") a carico costante (vale a dire, la superficie, la zona superiore della curva di carico-spostamento), formula_25 pu\u00f2 essere determinata da\nformula_30\nIl deponente formula_31 indica che questi valori vengano ad essere determinati \"soltanto\" dai componenti plastici.\nformula_33\ndove formula_34 \u00e8 la temperatura e formula_35 \u00e8 la costante di Boltzmann. Dalla definizione di formula_25, \u00e8 facile vedere che formula_37.\nSoftware.\nIl software \u00e8 il metodo migliore per analizzare il carico di nanoindentazione contro la curva di spostamento per la durezza e i calcoli del modulo elastico. La durezza di Martens, formula_38, \u00e8 un software relativamente semplice da sviluppare per un programmatore principiante. Il software inizia la ricerca dello spostamento massimo, formula_39, del punto e del carico massimo, formula_2. \nformula_41\nLo spostamento viene utilizzato per calcolare l'area di contatto progettata, formula_42, in base alla geometria dell'indentatore. Per un perfetto indentatore di Berkovich la relazione \u00e8 formula_43. Poich\u00e9 le dimensioni della tacca (\"indent\") diminuiscono, l'errore causato dall'arrotondamento della punta aumenta. L'usura della punta pu\u00f2 essere valutata all'interno del software utilizzando una funzione polinomiale semplice. Come la punta dell'indentatore si consuma il valore formula_44 aumenter\u00e0. L'utente avr\u00e0 la possibilit\u00e0 di immettere i valori per formula_45 e formula_44 basati su misurazioni delle immagini del SEM o del AFM della punta dell'indentatore o indirettamente usando un materiale di modulo elastico noto o un'immagine AFM di un'indentazione. Il software SPIPTM dell\"'Image Metrology\" ha sia metodi diretti che indiretti per calcolare i coefficienti della forma della punta.\nformula_47\nIl calcolo del modulo elastico con il software comporta l'uso di tecniche software di filtraggio per separare i dati critici di scaricamento dal resto dei dati di carico-spostamento. I punti iniziali e finali si trovano di solito utilizzando percentuali definite dall'utente. Questo input dell'utente aumenta la variabilit\u00e0 a causa di possibili errori umani. Sarebbe meglio se l'intero processo di calcolo fosse fatto automaticamente per ottenere risultati pi\u00f9 coerenti. Una buona macchina di nanoindentazione stampa i dati della curva di carico scarico con etichette per ciascuno dei segmenti quali la caricamento, presa (\"hold\") superiore, lo scaricamento, la presa inferiore e il ricaricamento. Se sono utilizzati dunque cicli multipli, ognuno di essi deve essere etichettato. Tuttavia i nanoindentatori forniscono soltanto i dati grezzi per le curve di carico-scarico. Una tecnica software in automatico trova il netto cambiamento del tempo di presa (\"hold\") superiore per l'inizio dello scaricamento. Questo pu\u00f2 essere trovato facendo una misura lineare dei dati di tempo di presa. I dati di scarico hanno inizio quando il carico \u00e8 di 1,5 volte inferiore alla deviazione standard rispetto al carico del tempo di presa. Il punto minimo dei dati \u00e8 la fine dei dati di scarico. Il computer calcola il modulo elastico con questi dati in base all'Oliver Pharr (non lineare). Il metodo Doerner-Nix \u00e8 meno complicato da programmare perch\u00e9 \u00e8 una misura della curva lineare dei minimi selezionati per i dati di massima. Tuttavia, resta limitato in quanto il modulo elastico calcolato aumenter\u00e0 in base a quanti pi\u00f9 punti di dati vengono usati insieme alla curva di scarico. La curva non lineare di Oliver-Pharr fornisce il metodo per i dati della curva di scarico, dove formula_24 \u00e8 la variabile di profondit\u00e0, formula_49 \u00e8 la profondit\u00e0 finale e formula_50 e formula_25 sono costanti e coefficienti. Il software deve usare un metodo di convergenza non lineare di risoluzione per formula_50, formula_49 e formula_25 che meglio si adatta ai dati di scarico. L'inclinazione \u00e8 calcolata distinguendo dP/dh nello spostamento massimo.\nSi potrebbe usare un linguaggio di programmazione come Matlab, C++, Basic o VB-Excel. Gli articoli riguardanti il software per l'analisi della nanoindentazione sono disponibili su Internet.\nformula_55\nDispositivi.\nLa costruzione di un sistema di indentazione per rilevare la profondit\u00e0 \u00e8 reso possibile attraverso l'inclusione di sistemi molto sensibili allo spostamento e al rilevamento del carico. I trasduttori di carico devono essere in grado di misurare le forze nel campo dei micronewton e i sensori dello spostamento sono molto spesso capaci di una risoluzione al di sotto del nanometro. L'isolamento ambientale \u00e8 essenziale per il funzionamento dello strumento. Le vibrazioni trasmesse al dispositivo, le fluttuazioni di temperatura e pressione atmosferiche e le fluttuazioni termiche dei componenti nel corso di un esperimento possono causare errori significativi.\nLimitazioni.\nI metodi convenzionali di nanoindentazione per il calcolo del modulo di elasticit\u00e0 (basato sulla curva di scarico) sono limitati ai materiali isotropi lineari. I problemi connessi con l'\"accatastamento\" (\"pile-up\") o la \"penetrazione\" (\"sink-in\") del materiale sui bordi del tacca (\"indent\"), durante il processo di indentazione restano un problema che \u00e8 ancora oggetto di indagine.\n\u00c8 possibile misurare l'area di contatto dell\"'accatastamento\" utilizzando l'analisi computerizzata di immagini di indentazione fornite dal microscopio a forza atomica (AFM). Questo processo dipende anche dal recupero isotropico lineare elastico per la ricostruzione della tacca (\"indent\")."}
{"id": "2901847", "revid": "352448", "url": "https://it.wikipedia.org/wiki?curid=2901847", "title": "Nanoindentatura", "text": ""}
{"id": "2901850", "revid": "767487", "url": "https://it.wikipedia.org/wiki?curid=2901850", "title": "His Pride and Shame", "text": "His Pride and Shame \u00e8 un cortometraggio muto del 1916 diretto da Charley Chase (con il nome Charles Parrott) e da Ford Sterling. Sceneggiato e prodotto da Mack Sennett per la Keystone, il film venne distribuito nel febbraio 1916.\nProduzione.\nIl film, durante la lavorazione, prese il nome di \"His Father's Pride\" e di \"The Chief's Son\". Fu prodotto dalla Keystone Film Company che, all'epoca, faceva parte della Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 6 febbraio 1916."}
{"id": "2901851", "revid": "76963", "url": "https://it.wikipedia.org/wiki?curid=2901851", "title": "Henri de Turenne", "text": "Biografia.\nNato il 19 novembre 1921 a Tours, \u00e8 figlio di un eroe della prima guerra mondiale e colonnello dell'aviazione, che alla nascita di Henri era di stanza a Strasburgo. Cresciuto in Germania, in Algeria e a Parigi, ha avuto una formazione internazionale. Da giovane andava in vacanza nell'Aveyron e in Algeria con il nonno materno, un \"pied noir\". L'Alsazia e l'Algeria saranno temi centrali di tutta la sua carriera .\nFu assunto subito dopo la guerra dall'AFP, che l'invi\u00f2 a Berlino e in Corea, ricevette il premio \"Albert Londres\" nel 1952, per i suoi \"reportage\" su \"Le Figaro\". Poi vennero gli anni di \"France Soir\", con Pierre Lazareff, e il debutto con la ORTF (\"Camera 3\" e \"Cinq Colonnes \u00e0 la Une\"). La guerra d'Algeria ebbe un grande posto nella sua vita prima dell'avvio, nel 1967, della serie di documentari sulle \"Grandi Battaglie\", realizzata con \"Path\u00e9\", che lo ha reso famoso. Il successo del film \"1936\", prodotto da Albina de Boisrouvray, lo rese un regista completo.\nDopo pi\u00f9 di 100 documentari, tra cui un film importante sul Vietnam per \"Antenne 2\" del 1982, per cui ha vinto un Emmy Award negli Stati Uniti, Henri de Turenne ha scritto diverse serie di \"fiction\", la pi\u00f9 famosa delle quali \u00e8 \"Les Alsaciens ou les deux Mathilde\" (1996, \"Arte\") che ha vinto un \"Sept d'Or\" per la migliore sceneggiatura, con Michael Deutsch. Ci\u00f2 che \u00e8 stato pi\u00f9 importante per lui, \u00e8 aver dato il gusto della storia a milioni di telespettatori.\nFilmografia.\nCon Jean Louis Guillaud, regia Daniel Costelle"}
{"id": "2901852", "revid": "129019", "url": "https://it.wikipedia.org/wiki?curid=2901852", "title": "Leopoldo O'Donnell", "text": "Biografia.\nFiglio di Enrique Jos\u00e9 O'Donnell, conte di La Bisbal, intraprese la carriera militare e nel 1834, allo scoppio della guerra civile, si schier\u00f2 per la regina Isabella II contro i carlisti.\nSi procur\u00f2 larga fama distinguendosi in battaglia, specie nella guerra del Marocco (1859 - 1860), comandando l'esercito spagnolo durante la battaglia di T\u00e9touan, fatto che gli valse la nomina a duca.\nEntr\u00f2 in politica dal 1854, quando guid\u00f2 il \"pronunciamiento\" contro il governo San Luis; per questo O'Donnell fu nominato ministro della guerra nel governo Espartero. Divenuto leader dell'Unione liberale, entr\u00f2 in contrasto con Espartero e venne posto alla guida di un nuovo governo (luglio-ottobre 1856).\nRichiamato al governo nel 1858, O'Donnell s'avvicin\u00f2 alla Chiesa: dovette dimettersi nel 1861, in seguito alla decisione di intervenire a fianco alla Francia nella guerra contro il Messico, che suscit\u00f2 l'opposizione sia dei reazionari che dei liberali.\nIn seguito torn\u00f2 alla guida del governo, ma vi rimase solo un anno (1865-1866), a causa della sanguinosa repressione dei sergenti di San Gil (dove, per suo ordine, furono fucilati 66 militari), che gli alien\u00f2 il favore dell'opinione pubblica e gli cost\u00f2 la scomparsa dalla scena politica. Mor\u00ec il 5 novembre 1867, a soli 58 anni.\nEbbe i titoli di I duca di Tetu\u00e1n, I conte di Lucena e I visconte di Aliaga."}
{"id": "2901853", "revid": "1632387", "url": "https://it.wikipedia.org/wiki?curid=2901853", "title": "The High Kings", "text": "The High Kings \u00e8 un gruppo di musica folk Irlandese.\nIl gruppo \u00e8 composto da quattro membri: Finbarr Clancy, Martin Furey, Brian Dunphy e Darren Holden, nel 2019 si unisce al gruppo Paul O'Brien. Si sta imponendo con sempre maggiore successo sulla scena internazionale, in particolare con le canzoni: \"The Black Velvet Band\", \"The Wild Rover\" e la celebre \"The Parting Glass\". Un'altra fra le loro canzoni, \"Fields Of Glory\" parla dell'importanza del calcio nei loro paesi.\nNell'Album \"Grace and Glory\", risalente all'anno 2016, hanno proposto delle eccellenti versioni di brani come: \"Grace\" e \"Ride On\". Nel settembre del 2017 viene comunicato sulla pagina Facebook della band, l'abbandono di Martin Furey, in concomitanza con l'annuncio di un album celebrativo per i dieci anni di attivit\u00e0 ed un nuovo tour mondiale che partir\u00e0 dell'Irlanda nel Dicembre 2017.\nIl 5 Marzo 2021 \u00e8 stato rilasciato il loro ultimo album \"Home from Home\" e il loro primo single \"Streets of London\"."}
{"id": "2901854", "revid": "385321", "url": "https://it.wikipedia.org/wiki?curid=2901854", "title": "Glass, A Portrait of Philip in Twelve Parts", "text": ""}
{"id": "2901855", "revid": "339392", "url": "https://it.wikipedia.org/wiki?curid=2901855", "title": "Fatal Four Way Match", "text": ""}
{"id": "2901857", "revid": "6923", "url": "https://it.wikipedia.org/wiki?curid=2901857", "title": "Vinci (azienda)", "text": "VINCI \u00e8 un importante gruppo industriale francese creato nel 1899 dagli ingegneri francesi Alexandre Giros e Louis Loucheur, attivo nel campo dell'ingegneria civile, leader mondiale nel suo settore. Nel 2017 la societ\u00e0 \u00e8 presente in 116 paesi.\n\u00c8 il primo gruppo mondiale integrato di concessioni-costruzioni e impiega 211 233 dipendenti, un giro d'affari di 43,5 miliardi di euro utili per 2,9 miliardi. Sul fronte delle concessioni si occupa di tutto il ciclo di vita dell'infrastruttura (progettazione, costruzione e gestione) e spazia dalle autostrade agli aeroporti, dalle ferrovie ai parcheggi, dai ponti agli stadi. Gestisce 4\u00a0385 chilometri di autostrade francesi, pari alla met\u00e0 dell'intera rete, 13 aeroporti di cui 10 in Francia e 3 in Cambogia. Si \u00e8 aggiudicato la gara d'appalto per la gestione degli scali aeroportuali portoghesi."}
{"id": "2901863", "revid": "174925", "url": "https://it.wikipedia.org/wiki?curid=2901863", "title": "Teorema di ricorsione di Kleene", "text": "Nella teoria della computabilit\u00e0, i teoremi di ricorsione di Kleene sono due fondamentali risultati riguardanti l'applicazione di funzioni calcolabili a loro stesse. I teoremi furono dimostrati per la prima volta da Stephen Kleene nel 1938.\nI due teoremi di ricorsione possono essere applicati per costruire punti fissi di certe operazioni su funzioni calcolabili, per generare quine, e per costruire funzioni definite mediante definizione ricorsiva.\nIl secondo teorema di ricorsione.\nIl secondo teorema di ricorsione \u00e8 strettamente legato alle definizioni di funzioni calcolabili date tramite ricorsione. Poich\u00e9 \u00e8 pi\u00f9 conosciuto del primo teorema di ricorsione, \u00e8 semplicemente chiamato teorema di ricorsione. La sua tesi fa riferimento alla numerazione standard di G\u00f6del \u03c6 delle funzioni parziali ricorsive, in cui la funzione corrispondente all'indice \"e\" \u00e8 formula_1. \nDove formula_2 significa che, per ogni \"n\", sia formula_4 che formula_5 sono definite, ed i loro valori sono gli stessi, oppure entrambe sono non definite. \nEsempio.\nSupponiamo che \"g\" e \"h\" siano funzioni totali ricorsive che sono usate per la definizione ricorsiva di una funzione \"f\":\nQuesta definizione ricorsiva pu\u00f2 essere convertita in una funzione calcolabile \"F(e)\" che prende l'indice di un programma \"e\" e restituisce un indice \"F(e)\" tale che\nIn questo contesto, un punto fisso di \"F\" \u00e8 un indice \"e\" tale che formula_2; la funzione calcolata da un tale \"e\" sar\u00e0 una soluzione dell'equazione ricorsiva originale. Il teorema di ricorsione stabilisce l'esistenza di un tale punto fisso, supponendo che \"F\" sia calcolabile, ed \u00e8 talvolta chiamato teorema del punto fisso (di Kleene) per tale ragione. Il teorema non garantisce che \"e\" sia l'indice per il pi\u00f9 piccolo punto fisso dell'equazione ricorsiva; questo \u00e8 compito del primo teorema di ricorsione, descritto sotto.\nApplicazione alle quine.\nUn'interpretazione informale del secondo teorema di ricorsione \u00e8 che ogni funzione parziale ricorsiva possa fornire un indice di s\u00e9 stessa. Questo segue dal seguente corollario del teorema.\nIl corollario si dimostra ponendo formula_12 una funzione che restituisce un indice per formula_13.\nIl corollario mostra che per ogni funzione calcolabile \"Q\" di due argomenti, c'\u00e8 un programma che prende \"un\" argomento e calcola \"Q\" con tale programma come primo argomento ed il parametro passato come secondo. Si noti che questo programma \u00e8 in grado di generare il suo indice a partire dalle informazioni contenute nel programma stesso; non necessita nessuna risorsa esterna per trovare l'indice.\nUn classico esempio \u00e8 la funzione \"Q\"(\"x\",\"y\") = \"x\". Il corrispondente indice \"p\" in questo caso produce una funzione calcolabile che ha come output il suo stesso indice per ogni valore a cui si applichi. Quando intesi come programmi per computer, tali indici sono chiamati quine.\nFunzioni senza punti fissi.\nUna funzione \"F\" tale che formula_14 per ogni \"e\" \u00e8 detta senza punti fissi. Il teorema di ricorsione mostra che nessuna funzione calcolabile \u00e8 senza punti fissi, ma ci sono molte funzioni non calcolabili senza punti fissi. Il criterio di completezza di Arslanov afferma che l'unico insieme ricorsivamente enumerabile (nella teoria della calcolabilit\u00e0) che calcola una funzione senza punti fissi \u00e8 l'insieme dei programmi che terminano su s\u00e9 stessi (K)."}
{"id": "2901868", "revid": "2091899", "url": "https://it.wikipedia.org/wiki?curid=2901868", "title": "Cala di Roccapina", "text": "La baia di Roccapina \u00e8 situata in Corsica a 22 km a sud di Sartena, da cui amministrativamente dipende.\nHa una spiaggia di sabbia bianca con un mare color turchese ed \u00e8 contornata da una serie di massi erosi dagli agenti atmosferici, uno dei quali assomiglia ad un leone adagiato ed \u00e8 per questo noto come \"Leone di Roccapina\".\nMolto frequentata d'estate e raggiungibile in auto con uno sterrato di circa 2,5 km."}
{"id": "2901869", "revid": "1442080", "url": "https://it.wikipedia.org/wiki?curid=2901869", "title": "MPS Group Championships 2010 - Doppio", "text": "Il doppio del MPS Group Championships 2010 \u00e8 stato un torneo di tennis facente parte del WTA Tour 2010.\nChuang Chia-jung e Sania Mirza erano le detentrici del titolo, ma Mirza non ha partecipato.\nChuang ha fatto coppia con Peng Shuai, ma Bethanie Mattek-Sands e Yan Zi le hanno battuto in finale 4-6,6-4,[10-8]."}
{"id": "2901870", "revid": "729019", "url": "https://it.wikipedia.org/wiki?curid=2901870", "title": "Nanoindentatore", "text": "Un nanoindentatore \u00e8 il componente principale per i test di durezza di indentazione usati nella nanoindentazione. Fin dalla met\u00e0 degli '70 la nanoindentazione \u00e8 diventata il metodo principale per la misurazione e il testing delle propriet\u00e0 meccaniche di piccoli volumi. La nanoindentazione, anche detta \"indentazione di rilevazione profonda\" o \"indentazione strumentata\", guadagn\u00f2 popolarit\u00e0 con lo sviluppo di macchine che potevano registrare piccoli carichi e spostamenti con alta precisione e accuratezza. I dati di spostamento di carico possono essere usati per determinare il modulo di elasticit\u00e0, la durezza, la tensione di snervamento, la tenacit\u00e0 alla frattura, la durezza al graffio e le propriet\u00e0 di usura.\nTipi.\nCi sono molti tipi di nanoindentatori di uso corrente che si diversificano soprattutto per la loro conformazione geometrica della punta. Tra le numerose geometrie disponibili ci sono piramidi a tre e a quattro lati, cunei, coni, cilindri, filamenti e sfere. Molte geometrie sono diventate uno standard comune ben consolidato a causa del loro uso esteso e per le ben note propriet\u00e0; come i nanoindentatori di Berkovich, ad angolo di cubo, di Vickers e di Knoop. Per soddisfare le richieste di alta precisione, i nanoindentatori devono essere fatti seguendo le definizioni ISO 14577-2, e devono essere ispezionati e misurati con attrezzature standard riconducibili al National Institute of Standards and Technology (NIST). L'estremit\u00e0 della punta dell'indentatore pu\u00f2 essere fatta tagliente, piatta o rotonda per una forma cilindrica o sferica. Il materiale per la maggior parte dei nanoindentatori \u00e8 il diamante e lo zaffiro, sebbene possano essere usati altri materiali duri come il quarzo, silicio, tungsteno, acciaio, carburo di tungsteno e quasi ogni altro metallo duro o materiale ceramico. Il diamante \u00e8 il materiale pi\u00f9 comunemente utilizzato per la nanoindentazione a causa delle sue propriet\u00e0 di durezza, conduttivit\u00e0 termica e per essere chimicamente inerte. In alcuni casi il diamante elettricamente conduttivo pu\u00f2 essere necessario per applicazioni speciali ed \u00e8 anche disponibile.\nSupporti.\nI nanoindentatori sono montati su supporti che potrebbero essere il progetto standard sviluppato da un produttore di attrezzature per la nanoindentazione o per modelli personalizzati. Il materiale di supporto pu\u00f2 essere di acciaio, titanio, ceramica lavorabile, altri metalli o materiali rigidi. Nella maggior parte dei casi l'indentatore \u00e8 attaccato al supporto tramite un metallo rigido che forma un legame molecolare con il materiale che pu\u00f2 essere diamante-acciaio, diamante-ceramica, ecc.\nMisurazioni angolari.\nLe dimensioni dei nanoindentatori sono molto piccole, alcune meno di 50 micrometri (0,0020 in), e realizzati con precisa geometria angolare in modo da ottenere letture ad alta precisione richieste per la nanoindentazione. Gli strumenti che misurano gli angoli di grandi oggetti come goniometri o comparatori non sono n\u00e9 pratici n\u00e9 precisi abbastanza per misurare gli angoli del nanoindentatore anche con l'ausilio di microscopi. Per misurazioni di precisione viene usato un goniometro laser per misurare gli angoli del nanoindentatore di diamante, le cui facce sono altamente lucenti e riflettenti (condizione basilare nelle misurazioni goniometriche al laser). Il goniometro laser pu\u00f2 misurare all'interno di un millesimo di grado specificato o di angoli richiesti."}
{"id": "2901871", "revid": "767487", "url": "https://it.wikipedia.org/wiki?curid=2901871", "title": "Her Majesty, Love", "text": "Her Majesty, Love \u00e8 un film del 1931 diretto da William Dieterle e interpretato da W.C. Fields e da Marilyn Miller, rispettivamente nei ruoli di padre e figlia.\nIl film \u00e8 un rifacimento di \"Roxi B Bar\", film tedesco diretto da Joe May, uscito in Germania il 9 gennaio 1931. La parte di Lia T\u00f6r\u00f6k era interpretata da K\u00e4the von Nagy.\nTrama.\nFred von Wellingen, il rampollo di una famiglia di industriali, si innamora di Lia, una ragazza che lavora in un locale come barista. Si offre di sposarla a patto che lei balli con lui. Quando la famiglia di Fred incontra la giovane che viene accompagnata da suo padre, \u00e8 scandalizzata dal suo lavoro e dal fatto che appartenga a una classe cos\u00ec inferiore. Determinata a impedire il matrimonio, la famiglia offre a Fred un nuovo contratto e un incarico pi\u00f9 importante se lascer\u00e0 Lia. Lui, sebbene riluttante, accetta ma non se la sente di informare la ragazza che, quando viene a sapere del patto, sfida Fred durante un pranzo nel quale avrebbero dovuto annunciare il fidanzamento. Impressionato dal carattere di Lia, il barone von Schwarzdort le chiede di sposarlo. Anche se lui ha gi\u00e0 avuto sei mogli, Lia accetta. Fred cerca di fermarla, ma giunge troppo tardi per impedire le nozze. Chiede a Lia, allora, di danzare con lui. Mentre ballano, il giovane le dice che adesso che \u00e8 diventata baronessa, la sua famiglia non potr\u00e0 obiettare nulla se diventer\u00e0 sua moglie. Sembra, insomma, che il barone stia per perdere la sua settima sposa a favore di Fred.\nProduzione.\nProdotto dalla First National Pictures.\nLa Vitaphone Orchestra era condotta da Leo F. Forbstein.\nDistribuzione.\nDistribuito dalla Warner Bros., il film usc\u00ec in sala il 15 dicembre 1931.\nDate di uscita.\nIMDb\nAlias"}
{"id": "2901875", "revid": "115533", "url": "https://it.wikipedia.org/wiki?curid=2901875", "title": "Compact 100mm.", "text": ""}
{"id": "2901879", "revid": "729019", "url": "https://it.wikipedia.org/wiki?curid=2901879", "title": "Khalid Skah", "text": "Biografia.\nNato nel 1967, a Midelt, Marocco, Khalid Skah ottiene i suoi primi successi nella corsa campestre, specialit\u00e0 in cui trionfa due volte ai Mondiali, vincendo nel 1990 ad Aix-les-Bains e nel 1991 ad Anversa.\nLa sua prima medaglia di rilievo su pista la ottiene invece durante i campionati mondiali di Tokyo, nel 1991; nella capitale giapponese conquista il bronzo sui 10000 metri, dietro ai kenioti Moses Tanui e Richard Chelimo, mentre conclude al 6\u00ba posto la gara dei 5000 m.\nAlle Olimpiadi di Barcellona del 1992 Skah coglie la sua pi\u00f9 importante vittoria in carriera, conquistando l'oro sui 10000 m dopo un lungo duello con il keniota Richard Chelimo. I due, correndo un ritmo impossibile per gli altri atleti in gara, rimangono ben presto da soli al comando della gara. A quattro giri dal termine i due incontrano un atleta doppiato, Hammou Boutayeb, marocchino come Skah. Boutayeb invece di farsi da parte e far passare i due atleti davanti, rimane davanti ai due correndo al loro ritmo.\nIl comportamento di Boutayeb ottiene come effetto quello di impedire a Chelimo di portarsi avanti e provare a staccare Skah sul ritmo. Ad un giro dal termine Boutayeb improvvisamente si ritira dalla gara; Skah e Chelimo rimangono cos\u00ec da soli. Chelimo non trova pi\u00f9 spazio per partire in progressione e Skah, dotato di un ottimo spunto in volata, vince precedendo il rivale di un secondo.\nLa gara ha una coda giudiziaria: il Kenya presenta ricorso contro la federazione del Marocco, accusando Skah e Boutayeb di essersi accordati contro Chelimo. I giudici inizialmente danno ragione alla federazione keniota, squalificando Skah ed assegnando la medaglia d'oro a Chelimo. Successivamente il Marocco presenta ricorso, che viene accolto dalla giuria d'appello e restituisce di fatto la vittoria a Khalid Skah.\nNel 1993 Skah ottiene una vittoria sui 5000 m al prestigioso meeting di Zurigo; tuttavia finisce solamente al quinto posto la gara dei Mondiali sulla medesima distanza. Nella stessa stagione stabilisce il record mondiale sulla distanza delle 2 miglia con il tempo di 8'12\"17. Nel 1994 vince i campionati mondiali di mezza maratona ad Oslo mentre ai Mondiali su pista dell'anno successivo ottiene l'argento sui 10000 metri dietro all'etiope Haile Gebrselassie.\nAlle Olimpiadi di Atlanta del 1996, Skah si presenta da campione olimpico in carica dei 10000 metri, ma non riesce a bissare il titolo di 4 anni prima, finendo la gara solo al settimo posto.\nL'ultima medaglia in carriera Skah la vince ai mondiali di mezza maratona del 1998 ad Uster, in Svizzera, dove ottiene il bronzo stabilendo il suo primato personale sulla distanza in 1h00'24. Nel 2003, ai Mondiali di Parigi, prova anche a cimentarsi nella maratona, non andando tuttavia oltre il 38\u00ba posto."}
{"id": "2901881", "revid": "339392", "url": "https://it.wikipedia.org/wiki?curid=2901881", "title": "Girolata", "text": ""}
{"id": "2901882", "revid": "767487", "url": "https://it.wikipedia.org/wiki?curid=2901882", "title": "Mr. Fix-It (film 1912)", "text": "Mr. Fix-It \u00e8 un cortometraggio muto del 1912 diretto e interpretato da Mack Sennett con Mabel Normand, Fred Mace e Ford Sterling. Prodotto dalla Keystone, il film - conosciuto anche con il titolo \"Mr. Fixit\" - usc\u00ec nelle sale il 18 novembre 1912, distribuito dalla Mutual Film.\nProduzione.\nIl film fu prodotto dalla Keystone di Mack Sennett.\nDistribuzione.\nDistribuito dalla Mutual Film, il film - un cortometraggio di 144 metri - usc\u00ec nelle sale cinematografiche USA il 18 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto da Sennett, la comica \"The Rivals\"."}
{"id": "2901883", "revid": "767487", "url": "https://it.wikipedia.org/wiki?curid=2901883", "title": "A Bear Escape", "text": "A Bear Escape \u00e8 un cortometraggio muto del 1912 diretto e interpretato da Mack Sennett con Fred Mace e Ford Sterling. Prodotto dalla Keystone, il film usc\u00ec nelle sale il 25 novembre 1912, distribuito dalla Mutual Film."}
{"id": "2901887", "revid": "767487", "url": "https://it.wikipedia.org/wiki?curid=2901887", "title": "Pat's Day Off", "text": "Pat's Day Off \u00e8 un cortometraggio muto del 1912 diretto e interpretato da Mack Sennett con Alice Davenport, Fred Mace e Mabel Normand.\nProduzione.\nIl film fu prodotto da Mack Sennett per la Keystone con il titolo di lavorazione \"Sewercide\" \nDistribuzione.\nIl film usc\u00ec nelle sale il 2 dicembre 1912, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone, la comica \"Brown's S\u00e9ance\"."}
{"id": "2901890", "revid": "767487", "url": "https://it.wikipedia.org/wiki?curid=2901890", "title": "A Midnight Elopement", "text": "A Midnight Elopement \u00e8 un cortometraggio muto del 1912 diretto da Mack Sennett con Fred Mace e Mabel Normand.\nProduzione.\nProdotto dalla Keystone di Mack Sennett.\nDistribuzione.\nIl film usc\u00ec nelle sale cinematografiche USA il 9 dicembre 1912, distribuito dalla Mutual Film. Il cortometraggio veniva proiettato in split-reel accompagnato da un altro corto di Sennett, \"A Family Mixup\". Non si conoscono copie esistenti del film."}
{"id": "2901892", "revid": "287204", "url": "https://it.wikipedia.org/wiki?curid=2901892", "title": "Julian Aleksandrovi\u010d Skrjabin", "text": "Biografia.\nFiglio del compositore russo Aleksandr Skrjabin e di Tatiana de Schloezer, una sua allieva, fu considerato un bambino prodigio.\nCome compositore Julian scrisse pochi preludi, dai quali egli si evidenzi\u00f2 come una grande promessa.\nLe sue poche opere furono una reminiscenza dello stile degli ultimi anni di vita del padre, dal quale egli fu influenzato durante la sua crescita.\nMor\u00ec a Kiev all'et\u00e0 di undici anni, annegato nel fiume Dnepr in un incidente di canottaggio."}
{"id": "2901893", "revid": "767487", "url": "https://it.wikipedia.org/wiki?curid=2901893", "title": "Mabel's Adventures", "text": "Mabel's Adventures \u00e8 un cortometraggio muto del 1912 diretto da Mack Sennett con Fred Mace, Mabel Normand e Ford Sterling.\nProduzione.\nProdotto dalla Keystone.\nDistribuzione.\nIl film usc\u00ec nelle sale il 16 dicembre 1912, distribuito dalla Mutual Film. In Venezuela, prese il titolo di \"Las aventuras de Mabel\".\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone, la comica \"Useful Sheep\"."}
{"id": "2901895", "revid": "767487", "url": "https://it.wikipedia.org/wiki?curid=2901895", "title": "Hoffmeyer's Legacy", "text": "Hoffmeyer's Legacy \u00e8 un cortometraggio muto del 1912 diretto da Mack Sennett con Ford Sterling, Alice Davenport e Charles Avery. Il film segn\u00f2 il debutto cinematografico dei Keystone Cops.\nProduzione.\nIl film fu prodotto dalla Keystone Film Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 23 dicembre 1912. Veniva programmato in split reel, proiettato insieme al corto \"Drummer\u2019s Vacation\"."}
{"id": "2901897", "revid": "599013", "url": "https://it.wikipedia.org/wiki?curid=2901897", "title": "Aleksander \u0160eliga", "text": ""}
{"id": "2901898", "revid": "287204", "url": "https://it.wikipedia.org/wiki?curid=2901898", "title": "Aleksander Seliga", "text": ""}
{"id": "2901899", "revid": "767487", "url": "https://it.wikipedia.org/wiki?curid=2901899", "title": "Saving Mabel's Dad", "text": "Saving Mabel's Dad \u00e8 un cortometraggio muto del 1913 diretto da Mack Sennett con Fred Mace, Mabel Normand e Ford Sterling.\nProduzione.\nIl film fu prodotto dalla Keystone.\nDistribuzione.\nIl film - un cortometraggio di 172,85 metri - usc\u00ec nelle sale il 6 gennaio 1913, distribuito dalla Mutual Film, in coppia nel programma di sala con un altro cortometraggio, \"A Double Wedding\"."}
{"id": "2901900", "revid": "198277", "url": "https://it.wikipedia.org/wiki?curid=2901900", "title": "Jeff Krosnoff", "text": "Nato nell'Oklahoma, \u00e8 cresciuto a La Ca\u00f1ada, in California.\nCarriera.\nDal 1989 al 1995, ha gareggiato nella Formula 3000 giapponese, disputando per tre volte anche la 24 ore di Le Mans, giungendo secondo nell'edizione del 1994, in cui condivise la sua Toyota con Eddie Irvine e Mauro Martini. Nel 1996 debutta nel campionato CART alla guida di una Reynard-Toyota del team \"Arciero-Wells Racing\" con cui disputa 11 gare fino alla sua morte.\nLa morte.\nIl 14 luglio 1996, durante la \"Molson Indy\" che annualmente si disputa a Toronto, a tre giri dalla fine la Reynard di Krosnoff tocc\u00f2 ruota-a-ruota la Penske dello svedese Stefan Johansson. La Reynard decoll\u00f2 letteralmente e si schiant\u00f2 ad alta velocit\u00e0 contro le barriere protettive che delimitano il breve rettilineo, girando su s\u00e9 stessa durante il volo e finendo per colpire anche un albero oltre il \"guardrail\". Lo schianto fu terrificante: l'auto, spezzata in due, ricade sulla pista, con una delle met\u00e0 che piomb\u00f2 addosso alla vettura dello stesso Johansson, illeso.\nL'intervento immediato dei soccorsi trov\u00f2 Krosnoff nei resti dell'abitacolo, purtroppo gi\u00e0 cadavere per le gravi ferite alla testa e le numerose fratture riportate. Oltre al pilota, rest\u00f2 ucciso anche un commissario, Gary Arvin, colpito dalla ruota destra anteriore di Krosnoff, mentre un'altra addetta, Barbara Johnston, rest\u00f2 ferita alla testa in modo non grave."}
{"id": "2901901", "revid": "330270", "url": "https://it.wikipedia.org/wiki?curid=2901901", "title": "Marc L\u00e9vy", "text": ""}
{"id": "2901903", "revid": "599013", "url": "https://it.wikipedia.org/wiki?curid=2901903", "title": "Bo\u0161tjan Cesar", "text": "Con 101 apparizioni \u00e8 il calciatore pi\u00f9 presente nella storia della nazionale slovena.\nCaratteristiche tecniche.\nDifensore di grande stazza fisica; bravo nei colpi di testa e spesso ruvido negli interventi. Tra le sue principali caratteristiche spiccano le doti aeree, che nel corso degli anni gli hanno consentito di segnare pi\u00f9 di un gol. Ha buoni tempi di anticipo ma tante volte \u00e8 risultato essere aggressivo in essi, ricevendo pi\u00f9 di qualche cartellino. Possiede, inoltre, un buon senso della posizione e buona marcatura. Presente anche in zona goal (in particolare su calcio piazzato).\nCarriera.\nClub.\nCresciuto nella Dinamo Zagabria, dove milita dal 2001 al 2004 (nel 2001 una breve esperienza al Croatia Sesvete), prima di trasferirsi all'Olimpia Lubiana nella stagione 2004-2005, per poi far ritorno alla Dinamo Zagabria, che lascia nel gennaio 2006 per approdare all'Olympique Marsiglia, dove rimane sino al giugno del 2007. Con la maglia biancoazzurra in due anni colleziona 36 presenze, realizzando un goal in Coppa Uefa durante la prima stagione in Francia.\nViene acquistato dal West Bromwich, squadra della Football League Championship, la serie B inglese, dove realizza una rete in 20 partite contribuendo alla promozione della squadra in Premier League prima di far ritorno a Marsiglia, dove per\u00f2 non viene mai impiegato in gare ufficiale.\nNel gennaio del 2009 si trasferisce quindi al Grenoble dove resta fino al giugno del 2010, quando la squadra retrocede in Ligue 2.\nChievo.\nNell'estate del 2010 approda in Italia, ingaggiato dal Chievo. Il 24 ottobre successivo, sigla il suo primo gol con la maglia giallobl\u00f9 in Chievo- 2-1. Si ripete al Dall'Ara contro il Bologna (segnando il gol del momentaneo 1-1) e all'Olimpico contro la Lazio, firmando la rete del pareggio. A fine stagione conta 32 presenze e 3 reti in campionato rinnovando cos\u00ec il contratto fino al 2013.\nNella stagione 2011-2012 \u00e8 titolare della difesa del Chievo, disputa 29 partite di campionato e, come nella stagione precedente, contribuisce alla salvezza della formazione veneta. Il campionato successivo inizia a giocare meno vista l'esplosione di Acerbi, riuscendo per\u00f2 a concludere la stagione con 23 partite totali tra Serie A e Coppa Italia. In estate prolunga il contratto con la societ\u00e0 clivense fino al 2015.\nL'anno dopo ritorna ad essere tra i titolarissimi della squadra allenata prima da Sannino, poi di nuovo da Corini. conquistando una salvezza che sembrava insperata fino a qualche settimana prima. Realizza anche una rete in casa contro la Fiorentina, partita poi persa per 2 a 1. Nella stagione 2014-2015 si riconferma titolare nella retroguardia gialloblu, alternandosi alcune volte con Dainelli, altre con Gamberini, neo-acquisto estivo del Chievo.\nIl 9 luglio 2015 rinnova per altri 3 anni con i giallobl\u00f9.\nDopo 4 anni da riserva, con la retrocessione del club in B nel 2019 Cesar torna a essere titolare al centro della difesa. Lascia il Chievo a giugno 2020 a causa di divergenze coi vertici societari, restando alla storia come una delle bandiere del club clivense con oltre 230 presenze nell\u2019arco di 10 anni.\nNazionale.\nDopo 15 presenze ed un goal con la nazionale Under-21, nel 2003 esordisce con la nazionale maggiore contro la Svizzera in un'amichevole giocata a Nova Gorica, partita terminata 5-1 a favore degli svizzeri. Il 9 ottobre 2004 realizza la sua prima rete durante una partita di qualificazione al Mondiale tedesco contro l'Italia (unica partita persa dall'Italia nell'arco delle qualificazioni a Germania 2006), sfruttando un'uscita errata di Gianluigi Buffon.\nNel 2010 partecipa al Mondiale Sudafricano venendo eliminato durante la fase a gironi. Nel 2012 gli si consegna la fascia di capitano della squadra e il 15 novembre 2014 diventa il primatista della sua nazionale per presenze (81) superando Zlatko Zahovic, ex attaccante, che in 80 apparizioni ha realizzato anche 35 reti.\nL'8 ottobre 2017 tocca quota 100 presenze con la nazionale slava nella gara pareggiata per 2-2 contro la Scozia, in cui \u00e8 stato espulso nei minuti di recupero.\nHa dato l'addio alla rappresentativa slovena il 27 marzo 2018, giocando i primi 5 minuti dell'amichevole con la Bielorussia.\nVanta in totale 10 reti in 101 presenze con la propria nazionale.\nStatistiche.\nPresenze e reti nei club.\n\"Statistiche aggiornate al 10 marzo 2020.\""}
{"id": "2901904", "revid": "339392", "url": "https://it.wikipedia.org/wiki?curid=2901904", "title": "Nicolay Kovalev", "text": ""}
{"id": "2901905", "revid": "287204", "url": "https://it.wikipedia.org/wiki?curid=2901905", "title": "Bostjan Cesar", "text": ""}
{"id": "2901906", "revid": "767487", "url": "https://it.wikipedia.org/wiki?curid=2901906", "title": "The Sleuths at the Floral Parade", "text": "The Sleuths at the Floral Parade \u00e8 un cortometraggio muto del 1913 diretto da Mack Sennett con Fred Mace, Mabel Normand e Ford Sterling.\nProduzione.\nIl film venne girato a Pasadena, prodotto dalla Keystone di Mack Sennett il 1\u00ba gennaio 1913.\nDistribuzione.\nUsc\u00ec nelle sale il 6 marzo 1913, distribuito dalla Mutual Film.\nDate di uscita.\nAlias"}
{"id": "2901907", "revid": "486946", "url": "https://it.wikipedia.org/wiki?curid=2901907", "title": "Aleksey Frosin", "text": ""}
{"id": "2901908", "revid": "767487", "url": "https://it.wikipedia.org/wiki?curid=2901908", "title": "The Sleuth's Last Stand", "text": "The Sleuth's Last Stand \u00e8 un cortometraggio muto del 1913 diretto, interpretato e prodotto da Mack Sennett con Charles Avery, Fred Mace e Ford Sterling. Prodotto dalla Keystone, il film usc\u00ec nelle sale il 3 marzo 1913, distribuito dalla Mutual Film.\nProduzione.\nLa Keystone Film Company, con Mack Sennett, produsse il film nel 1913.\nDistribuzione.\nIl film fu distribuito dalla Mutual Film che lo fece uscire nelle sale statunitensi il 3 marzo 1913, proiettato in split reel insieme a un altro cortometraggio di Sennett, \"A Deaf Burglar\".\nDate di uscita.\nIMDb\nAlias"}
{"id": "2901909", "revid": "92723", "url": "https://it.wikipedia.org/wiki?curid=2901909", "title": "Alexey Khovansky", "text": ""}
{"id": "2901910", "revid": "767487", "url": "https://it.wikipedia.org/wiki?curid=2901910", "title": "A Deaf Burglar", "text": "A Deaf Burglar \u00e8 un cortometraggio muto del 1913 diretto e prodotto da Mack Sennett e interpretato da Charles Avery, Fred Mace e Ford Sterling.\nProduzione.\nIl film fu prodotto da Mack Sennett per la sua compagnia, la Keystone.\nDistribuzione.\nIl film - un cortometraggio della lunghezza di 117,35 - usc\u00ec nelle sale il 3 marzo 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Mutual, \"The Sleuth's Last Stand\"."}
{"id": "2901911", "revid": "767487", "url": "https://it.wikipedia.org/wiki?curid=2901911", "title": "A Red Hot Romance", "text": "A Red Hot Romance \u00e8 un cortometraggio muto del 1913 diretto e prodotto da Mack Sennett e interpretato da Mabel Normand, Fred Mace e Ford Sterling.\nProduzione.\nProdotto dalla Keystone.\nDistribuzione.\nIl film usc\u00ec nelle sale il 27 febbraio 1913, distribuito dalla Mutual Film, programmato in split-reel con un altro cortometraggio, A Doctored Affair."}
{"id": "2901913", "revid": "767487", "url": "https://it.wikipedia.org/wiki?curid=2901913", "title": "A Double Wedding", "text": "A Double Wedding \u00e8 un cortometraggio muto del 1913 diretto e prodotto da Mack Sennett e interpretato da Alice Davenport, Mabel Normand, Fred Mace e Ford Sterling.\nProduzione.\nProdotto dalla Keystone\nDistribuzione.\nDistribuito dalla Mutual Film, il film - un cortometraggio di 123,75 metri - usc\u00ec nelle sale USA il 6 gennaio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone, \"Saving Mabel's Dad\"."}
{"id": "2901914", "revid": "287204", "url": "https://it.wikipedia.org/wiki?curid=2901914", "title": "Artem Sedov", "text": ""}
{"id": "2901915", "revid": "767487", "url": "https://it.wikipedia.org/wiki?curid=2901915", "title": "The Cure That Failed", "text": "The Cure That Failed \u00e8 un cortometraggio muto del 1913 diretto da Mack Sennett e interpretato da Henry Lehrman, Fred Mace e Ford Sterling.\nProduzione.\nIl film fu prodotto dalla Keystone di Mack Sennett\nDistribuzione.\nIl film - un cortometraggio di 158,20 metri - usc\u00ec nelle sale il 13 gennaio 1913, distribuito dalla Mutual Film in programma con un altro cortometraggio (split reel) di Mack Sennett, \"How Hiram Won Out\"."}
{"id": "2901917", "revid": "767487", "url": "https://it.wikipedia.org/wiki?curid=2901917", "title": "How Hiram Won Out", "text": "How Hiram Won Out \u00e8 un cortometraggio muto del 1913 diretto e interpretato da Mack Sennett con Ford Sterling.\nProduzione.\nProdotto dalla Keystone\nDistribuzione.\nIl film usc\u00ec nelle sale il 13 gennaio 1913, distribuito dalla Mutual Film."}
{"id": "2901919", "revid": "486946", "url": "https://it.wikipedia.org/wiki?curid=2901919", "title": "ASJ Siderno", "text": ""}
{"id": "2901920", "revid": "219355", "url": "https://it.wikipedia.org/wiki?curid=2901920", "title": "Distanza di Tchebychev", "text": ""}
{"id": "2901921", "revid": "161374", "url": "https://it.wikipedia.org/wiki?curid=2901921", "title": "Julia Khakimova", "text": ""}
{"id": "2901922", "revid": "219355", "url": "https://it.wikipedia.org/wiki?curid=2901922", "title": "Distanza di Lagrange", "text": ""}
{"id": "2901923", "revid": "767487", "url": "https://it.wikipedia.org/wiki?curid=2901923", "title": "For Lizzie's Sake", "text": "For Lizzie's Sake \u00e8 un cortometraggio muto del 1913 diretto da Mack Sennett con Mabel Normand.\nProduzione.\nIl film fu prodotto dalla Keystone.\nDistribuzione.\nIl film usc\u00ec nelle sale il 20 gennaio 1913, distribuito dalla Mutual Film, programmato in split reel insieme a un altro cortometraggio, Sir Thomas Lipton Out West."}
{"id": "2901924", "revid": "219355", "url": "https://it.wikipedia.org/wiki?curid=2901924", "title": "Distanza della scacchiera", "text": ""}
{"id": "2901925", "revid": "219355", "url": "https://it.wikipedia.org/wiki?curid=2901925", "title": "Edit distance", "text": ""}
{"id": "2901926", "revid": "767487", "url": "https://it.wikipedia.org/wiki?curid=2901926", "title": "The Mistaken Masher", "text": "The Mistaken Masher \u00e8 un cortometraggio muto del 1913 diretto da Mack Sennett.\nProduzione.\nIl film, interpretato da Mabel Normand, \u00e8 stato prodotto dalla Keystone.\nDistribuzione.\nIl film usc\u00ec nelle sale il 27 gennaio 1913, distribuito dalla Mutual Film."}
{"id": "2901927", "revid": "92723", "url": "https://it.wikipedia.org/wiki?curid=2901927", "title": "Svetlana Boyko", "text": ""}
{"id": "2901928", "revid": "767487", "url": "https://it.wikipedia.org/wiki?curid=2901928", "title": "The Elite Ball", "text": "The Elite Ball \u00e8 un cortometraggio muto del 1913 diretto e interpretato da Mack Sennett con Nick Cogley e Fred Mace. Prodotto dalla Keystone, il film usc\u00ec nelle sale il 3 febbraio 1913, distribuito dalla Mutual Film.\nProduzione.\nFu prodotto dalla Keystone.\nDistribuzione.\nDistribuito dalla Mutual Film, il film - un cortometraggio di 202,70 metri - usc\u00ec nelle sale il 3 febbraio 1913 in programma split-reel con il cortometraggio \"Just Brown's Luck\"."}
{"id": "2901930", "revid": "219355", "url": "https://it.wikipedia.org/wiki?curid=2901930", "title": "Taxicab geometry", "text": ""}
{"id": "2901931", "revid": "767487", "url": "https://it.wikipedia.org/wiki?curid=2901931", "title": "Just Brown's Luck", "text": "Just Brown's Luck \u00e8 un cortometraggio muto del 1913 diretto da Mack Sennett e interpretato da Mabel Normand e Fred Mace.\nProduzione.\nProdotto dalla Keystone\nDistribuzione.\nIl film - un cortometraggio di 100,60 metri - usc\u00ec nelle sale il 3 febbraio 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone, \"The Elite Ball\". Non si conoscono copie ancora esistenti della pellicola che viene considerata presumibilmente perduta."}
{"id": "2901932", "revid": "92723", "url": "https://it.wikipedia.org/wiki?curid=2901932", "title": "Yekaterina Yusheva", "text": ""}
{"id": "2901935", "revid": "767487", "url": "https://it.wikipedia.org/wiki?curid=2901935", "title": "The Battle of Who Run", "text": "The Battle of Who Run \u00e8 un cortometraggio muto del 1913 diretto e interpretato da Mack Sennett con Mabel Normand e Nick Cogley.\nProduzione.\nFu prodotto dalla Keystone Film Company con il titolo di lavorazione \"The Battle\".\nDistribuzione.\nIl film - un cortometraggio di 302,65 metri - usc\u00ec nelle sale USA il 6 febbraio 1913, distribuito dalla Mutual Film Corporation."}
{"id": "2901936", "revid": "767487", "url": "https://it.wikipedia.org/wiki?curid=2901936", "title": "The Stolen Purse", "text": "The Stolen Purse \u00e8 un cortometraggio muto del 1913 diretto da Mack Sennett. Sennett ne era anche il produttore e il protagonista, rivestendo i panni di Sherlock Holmes. Accanto a lui, come dottor Watson, Fred Mace. Altri interpreti, Henry Lehrman e Nick Cogley.\nProduzione.\nIl film fu prodotto dalla Keystone di Mack Sennett.\nDistribuzione.\nIl film - un cortometraggio di 166 metri - usc\u00ec nelle sale il 10 febbraio 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone e diretto da Sennett, \"The Jealous Waiter\"."}
{"id": "2901937", "revid": "92723", "url": "https://it.wikipedia.org/wiki?curid=2901937", "title": "Sergey Kochetkov", "text": ""}
{"id": "2901938", "revid": "101175", "url": "https://it.wikipedia.org/wiki?curid=2901938", "title": "Hayate Racing", "text": ""}
{"id": "2901939", "revid": "122442542", "url": "https://it.wikipedia.org/wiki?curid=2901939", "title": "Distanza di Minkowski", "text": "In matematica, la distanza di Minkowski \u00e8 una distanza in uno spazio euclideo che pu\u00f2 essere considerata una generalizzazione sia della distanza euclidea sia della distanza di Manhattan.\nDefinizione.\nLa distanza di Minkowski di ordine formula_1 tra due punti formula_2 e formula_3 in formula_4 \u00e8 definita come:\nQuesta distanza si usa tipicamente con formula_6 o formula_7: il primo caso riconduce alla distanza di Manhattan, mentre il secondo rappresenta la distanza euclidea.\nPer formula_8 la distanza di Minkowski \u00e8 una \"metrica\", nel senso che soddisfa la disuguaglianza triangolare come conseguenza della disuguaglianza di Minkowski. Quando formula_9, la distanza tra formula_10 e formula_11 \u00e8 formula_12, ma il punto formula_13 \u00e8 a distanza 1 da entrambi.\nNel caso limite in cui formula_1 tende a infinito si ha la distanza di \u010ceby\u0161\u00ebv:\nPer formula_1 che tende a formula_17, in modo simile si ha:"}
{"id": "2901942", "revid": "767487", "url": "https://it.wikipedia.org/wiki?curid=2901942", "title": "The Professor's Daughter", "text": "The Professor's Daughter \u00e8 un cortometraggio muto del 1913 diretto da Mack Sennett.\nProduzione.\nProdotto dalla Keystone con il titolo di lavorazione \"The Professor\".\nDistribuzione.\nIl film - un cortometraggio di 147,85 metri - usc\u00ec nelle sale statunitensi il 24 febbraio 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone Film Company, la commedia \" A Tangled Affair\"."}
{"id": "2901943", "revid": "339392", "url": "https://it.wikipedia.org/wiki?curid=2901943", "title": "Sofiya Velikaya", "text": ""}
{"id": "2901944", "revid": "726373", "url": "https://it.wikipedia.org/wiki?curid=2901944", "title": "Jericho (serie televisiva)", "text": "Jericho \u00e8 una serie televisiva statunitense drammatica prodotta e trasmessa dalla CBS dal 20 settembre 2006 fino al 25 marzo 2008.\nDopo la prima stagione venne presa in considerazione la chiusura della serie a causa dei bassi ascolti; una campagna di protesta organizzata dai fan riusc\u00ec a ottenere il rinnovo per una seconda stagione composta da sette episodi, ma \"Jericho\" venne nuovamente cancellata dai palinsesti il 20 novembre 2008.\nIn Italia \u00e8 stata trasmessa su Rai 2 dal 5 giugno 2007 e successivamente da Fox.\nLa serie ruota intorno alla vita degli abitanti dell'immaginaria citt\u00e0 di Jericho (Kansas), nei periodi successivi ad alcuni attacchi nucleari, che hanno distrutto 23 fra le pi\u00f9 grandi citt\u00e0 degli Stati Uniti, gettando la nazione nel panico (distopia).\nTrama.\nPrima stagione.\nGli abitanti di Jericho, in Kansas, assistono all'esplosione nucleare che distrugge Denver, la vicina capitale del Colorado. Jake Green torna in citt\u00e0 dopo cinque anni di assenza ed \u00e8 costretto a restare a causa della catastrofe.\nLa perdita di corrente elettrica e la conseguente disfunzione di ogni apparecchiatura elettronica provoca l'isolamento di Jericho dal resto del mondo; il paese \u00e8 inoltre costretto a far fronte alla mancanza di rifornimenti e alla pioggia radioattiva causata dalla bomba nucleare.\nPoco prima dell'attacco a Jericho si trasferisce Robert Hawkins, misterioso personaggio dall'oscuro passato col vantaggio di possedere un computer a ricezione satellitare. In seguito viene rivelato che Hawkins \u00e8 un agente della CIA, membro di una squadra che si era infiltrata all'interno delle cellule terroristiche che hanno dato il via all'attacco nucleare. Egli era diretto verso la citt\u00e0 di Columbus con un ordigno nucleare, che non riusc\u00ec mai a consegnare in tempo essendosi fermato a mettere in salvo la sua famiglia dall'imminente catastrofe.\nJericho ospita un gruppo di profughi che hanno camminato per giorni cercando un rifugio stabile; tra loro c'\u00e8 Roger, l'ormai ex promesso sposo di Emily, e Sara, una donna che sostiene di essere una collega di Hawkins. Questa tenta di sottrargli la bomba con lo scopo di rivenderla a ad un misterioso acquirente. Hawkins riesce a smascherarla ed eliminarla, facendo credere all'acquirente \u2013 rivelatosi essere il loro ex capo della CIA che ora ricopre il ruolo di Ministro della Difesa del nuovo governo di Cheyenne \u2013 che la donna gli ha sottratto la bomba e lo ha ucciso.\nDopo un breve periodo di relativa calma, la rivale citt\u00e0 di New Bern decide di colpire Jericho con l'uso di mortai. Jake e suo padre, l'ex sindaco Johnston Green, sono a capo della controffensiva; i nemici vengono respinti, ma a caro prezzo: tra le numerose vittime c'\u00e8 anche il padre di Jake. Nel frattempo Hawkins, che aveva messo a disposizione la sua comunicazione satellitare per monitorare il campo di battaglia, viene rintracciato dal nuovo Governo di Cheyenne, che invia delle truppe a Jericho per prendere possesso della bomba da lui tenuta nascosta.\nSeconda stagione.\nGli attacchi di Settembre, come vengono ora chiamati, vennero perpetrati da un gruppo di cospiratori interni al Governo degli Stati Uniti; in seguito agli attacchi e alla distruzione di Washington DC, la nazione \u00e8 ora divisa tra due governi, quello di \"Cheyenne\" (che controlla gli Stati occidentali, che hanno preso il nome di \"Stati Alleati d'America\") e quella di \"Columbus\" (che controlla invece gli Stati orientali, rimasti negli \"Stati Uniti d'America\", in continuit\u00e0 con la nazione preesistente).\nIl Governo di Cheyenne viene inizialmente accolto a Jericho come pacificatore, ma ben presto il paese subisce in realt\u00e0 una dura coercizione a stato di polizia. Solo quando un mercenario assoldato dal governo uccide Bonnie, una giovane ragazza sorda amata da tutti, il paese entra in rivolta e Jericho viene dichiarata citt\u00e0 ostile.\nNel frattempo Jake, divenuto sceriffo, viene a conoscenza di un virus che ha gi\u00e0 decimato alcune citt\u00e0 non lontane da Jericho. Il Governo si rifiuta di distribuire un vaccino preventivo, che viene dunque rubato dagli uomini di Jake e distribuito a Jericho e nella citt\u00e0 limitrofe.\nHawkins si reca in Texas, unico Stato a non aver accettato di entrare nella nuova confederazione e rimasto indipendente, per spostare la bomba in un luogo sicuro. Il piano per\u00f2 fallisce quando il Governo viene avvisato del suo arrivo e la bomba inesplosa viene rubata. Jake e Hawkins partono alla volta di Cheyenne per recuperare l'ordigno, riescono a portarlo in Texas, ma vengono attaccati dalle truppe degli Stati Alleati d'America. Nel mezzo dello scontro, i due uomini vengono affiancati dall'esercito della Repubblica del Texas che entra in guerra con gli Stati Alleati, scatenando la Seconda Guerra Civile Americana.\nFinale alternativo.\nNel finale alternativo mai mandato in onda dal network CBS, Hawkins si arrende all'ASA per permettere a Jake di portare in salvo la bomba nucleare. Il protagonista, una volta affidato l'ordigno al Texas, decide di tornare indietro per salvare l'amico.\nPersonaggi e interpreti.\nIl cast della prima stagione \u00e8 composto da dodici attori. Gerald McRaney lasci\u00f2 la serie con la fine della prima stagione in seguito alla morte del suo personaggio, mentre Esai Morales si un\u00ec al cast a partire dalla seconda.\nEpisodi.\nLa prima stagione della serie \u00e8 stata trasmessa in italiano su Rai 2 a partire da marted\u00ec 5 giugno 2007 con i primi due episodi trasmessi in sequenza. Successivamente la stessa \u00e8 stata trasmessa in modo discontinuo a causa di scelte editoriali dell'azienda e necessit\u00e0 di palinsesto, le quali hanno causato diversi rinvii delle puntate e il relativo malcontento dei fan che hanno espresso i loro pareri sul forum del sito Rai. La prima stagione della serie, si \u00e8 conclusa marted\u00ec 21 agosto 2007, con la trasmissione degli ultimi tre episodi.\nLa seconda stagione, che ha debuttato il 12 febbraio 2008 negli Stati Uniti, \u00e8 composta da soli 7 episodi. In Italia la seconda stagione di Jericho \u00e8 andata in onda sempre su Rai 2 dal 30 giugno 2008.\nLa campagna per salvare Jericho.\nLa CBS annunci\u00f2 la cancellazione di \"Jericho\" il 16 maggio 2007. Alcune comunit\u00e0 Web lanciarono delle campagne per sostenere la ripresa della serie televisiva. La protesta incluse petizioni online e l'invio di oltre 20 tonnellate di noccioline alla sede principale della CBS. Le noccioline si riferivano ad una scena nell'episodio finale della prima stagione, in cui Jake Green ripete la storica affermazione \"Nuts!\" del Generale Anthony McAuliffe durante la Battaglia di Bastogne. Il termine \"Nuts\" che in inglese significa anche \"matti\" diede inoltre il nome alla campagna \"Are you Nuts?\" (ovvero \"Siete matti?\"), in riferimento alla decisione dell'emittente di interrompere la serie senza dare alcuna spiegazione sull'epilogo della storia.\nIl 5 giugno 2007 la creatrice di \"Jericho\" Carol Barbee annunci\u00f2 che CBS stava vagliando la possibilit\u00e0 di una seconda stagione di sette o otto episodi. Il giorno dopo, Nina Tassler conferm\u00f2 che le erano stati commissionati sette episodi per il 2008, con la possibilit\u00e0 di un ulteriore prolungamento in base ai dati d'ascolto.\nSeguito alla seconda stagione.\nDati gli scarsi risultati d'ascolto dei sette episodi della seconda stagione, il 20 marzo 2008 la CBS cancell\u00f2 ufficialmente la serie.\nTra il marzo e l'aprile 2008 circolarono voci di un possibile trasferimento della serie su un canale via cavo, ma l'idea non venne mai messa in pratica.\nNel 2009 venne annunciata la produzione di un film e un fumetto conclusivo\nIl 12 marzo 2009 la casa di produzione Devil's Due Publishing annunci\u00f2 che la serie televisiva sarebbe continuata con una serie a fumetti in pubblicazione a partire dall'estate o autunno 2009.\nIl 25 novembre 2009 Devil's Due Publishing pubblic\u00f2 il primo numero del fumetto, chiamato \"Jericho Season 3\"."}
{"id": "2901945", "revid": "767487", "url": "https://it.wikipedia.org/wiki?curid=2901945", "title": "The Jealous Waiter", "text": "The Jealous Waiter \u00e8 un cortometraggio muto del 1913 diretto da Mack Sennett con Edgar Kennedy e Fred Mace.\nProduzione.\nProdotto da Mack Sennett per la Keystone.\nDistribuzione.\nIl film usc\u00ec nelle sale il 10 febbraio 1913, distribuito dalla Mutual Film, programmato in coppia con The Stolen Purse."}
{"id": "2901946", "revid": "767487", "url": "https://it.wikipedia.org/wiki?curid=2901946", "title": "Heinze's Resurrection", "text": "Heinze's Resurrection \u00e8 un cortometraggio muto del 1913 diretto da Mack Sennett con Ford Sterling, Edgar Kennedy e Nick Cogley.\nProduzione.\nIl film fu prodotto dalla Keystone.\nDistribuzione.\nIl film usc\u00ec nelle sale il 13 febbraio 1913, distribuito dalla Mutual Film.\nDate di uscita.\nIMDb\nAlias"}
{"id": "2901947", "revid": "92723", "url": "https://it.wikipedia.org/wiki?curid=2901947", "title": "Igor Turchin", "text": ""}
{"id": "2901949", "revid": "767487", "url": "https://it.wikipedia.org/wiki?curid=2901949", "title": "Her Birthday Present", "text": "Her Birthday Present \u00e8 un cortometraggio muto del 1913 diretto da Mack Sennett e da Henry Lehrman.\nProduzione.\nProdotto dalla Keystone\nDistribuzione.\nIl film usc\u00ec nelle sale il 17 febbraio 1913, distribuito dalla Mutual Film, programmato insieme a un altro cortometraggio in split-reel, Mabel's Heroes."}
{"id": "2901950", "revid": "767487", "url": "https://it.wikipedia.org/wiki?curid=2901950", "title": "Gianni Mocchetti", "text": "Biografia.\nInizia a suonare la chitarra in formazioni minori beat prima di esordire nel complesso dei Cristalli fragili, con Gianfranco D'Adda alla batteria ed alle percussioni e Riccardo Pirolli (che in seguito avr\u00e0 una carriera solista con la denominazione \"Genco Puro &amp; Co.\") alla voce e al basso; nello stesso periodo inizia l'attivit\u00e0 di session man negli studi di registrazione, suonando in dischi di vari artisti.\nNel 1971 i Cristalli fragili vengono scoperti da Franco Battiato, diventando (con l'integrazione di altri musicisti, tra cui il tastierista Roberto Cacciapaglia) il complesso di supporto del musicista siciliano sia in studio che nei concerti; Mocchetti inoltre suona in dischi di altri artisti dell'etichetta Bla Bla.\nCon il passaggio di Battiato ad un tipo di musica pi\u00f9 sperimentale, Mocchetti decide di iniziare la carriera solista, e firma un contratto discografico con la Dischi Ricordi.\nNel 1978 partecipa al Festivalbar con \"Cantilena\"; lo stesso brano viene anche presentato da Mocchetti al Cantagiro dello stesso anno.\nL'anno successivo partecipa al Festival di Sanremo 1979 con \"Talismano nero\".\nNel 1980 torna al Cantagiro con \"Un amore in garage\". Nel 1985 pubblica con lo pseudonimo di Tommy Kerisch il singolo \"Speedy Life\" su etichetta Time Records.\nSuccessivamente adotta lo pseudonimo Matusalemme, pubblicando nel 1992 l'album Terra di nessuno; nel 1996 insieme a Luca Bonaffini forma la band Cronache, pubblicando l'album Minora.\nColpito da una grave tragedia familiare, Mocchetti deve interrompere l'attivit\u00e0 musicale per qualche anno; la riprende nel nuovo decennio, firmando con l'etichetta Spintapes di Danilo Sala ed incidendo un disco (pubblicato nel 2004) Beta, in cui reinterpreta tutte le canzoni (tranne Aria di rivoluzione) dei dischi di Battiato a cui ha partecipato.\nNel 2007 esce il suo ultimo singolo, \"Come Come Together\", pubblicato su vinile dall'etichetta indipendente Flashback Records, specializzata nella pubblicazione di nuovi brani ad opera di cantanti o autori originali degli anni '80 ed in stile Italo dance.\nNegli ultimi anni si esibiva spesso con la cantante Silvia Perlini."}
{"id": "2901951", "revid": "92723", "url": "https://it.wikipedia.org/wiki?curid=2901951", "title": "Viktoriya Nikishina", "text": ""}
{"id": "2901952", "revid": "767487", "url": "https://it.wikipedia.org/wiki?curid=2901952", "title": "The Deacon Outwitted", "text": "The Deacon Outwitted \u00e8 un cortometraggio muto del 1913 diretto da Henry Lehrman e interpretato da Ford Sterling e Mabel Normand.\nProduzione.\nIl film fu prodotto dalla Keystone\nDistribuzione.\nIl film - un cortometraggio di 182,90 metri - usc\u00ec nelle sale il 27 febbraio 1913, distribuito dalla Mutual Film. In sala era programmato, con il sistema split reel, con un altro cortometraggio, \"The Mistaken Masher\"."}
{"id": "2901954", "revid": "1739073", "url": "https://it.wikipedia.org/wiki?curid=2901954", "title": "Governo d'impresa", "text": "La locuzione governo d'impresa\n o governo societario o governanza (in lingua inglese: \"corporate governance\", informalmente e pi\u00f9 genericamente: \"governance\") si riferisce all'insieme di regole, di ogni livello (leggi, regolamenti, ecc.) che disciplinano la gestione e la direzione di una societ\u00e0 o di un ente, pubblico o privato.\nL'interesse per i metodi di governo societario \u00e8 cresciuto, soprattutto a causa del crollo di colossi come la societ\u00e0 energetica statunitense Enron.\nCaratteristiche.\nIl governo d'impresa include anche le relazioni tra i vari \"attori\" coinvolti come i portatori di interesse (\"stakeholder\", ossia chi detiene un qualunque interesse nella societ\u00e0) e gli obiettivi per cui l'impresa \u00e8 amministrata. Gli \"attori\" principali sono gli azionisti (\"shareholders\"), il consiglio di amministrazione (\"board of directors\") e la direzione aziendale (\"management\").\nIl termine governo d'impresa si riferisce a diversi ambiti della vita aziendale. Esso pu\u00f2 descrivere:\nPi\u00f9 in generale, il governo societario abbraccia una serie di regole, relazioni, processi e sistemi aziendali, tramite i quali l'autorit\u00e0 fiduciaria \u00e8 esercitata e controllata. Tra le regole rientrano le leggi del Paese e le regole societarie interne. Le relazioni includono quelle tra tutte le parti coinvolte nella societ\u00e0, come i proprietari, i manager, gli amministratori (qualora esista un Consiglio di amministrazione), le autorit\u00e0 di regolazione, nonch\u00e9 i dipendenti e la societ\u00e0 in senso ampio. I processi e sistemi hanno a che fare con i meccanismi di delega dell'autorit\u00e0, la misurazione delle performance, sicurezza, reporting e contabilit\u00e0.\nIn questo modo, la struttura del governo societario esprime le regole e i processi con cui si prendono le decisioni in una societ\u00e0. Fornisce anche la struttura con cui vengono decisi gli obiettivi aziendali, nonch\u00e9 i mezzi per il raggiungimento e la misurazione dei risultati raggiunti.\nSistemi di governo d'impresa.\nLe societ\u00e0 di capitali possono scegliere fra tre diversi sistemi di governo:\nIl sistema ordinario.\nIl sistema ordinario, che trova applicazione in assenza di diversa scelta statutaria, \u00e8 basato sulla presenza di due organi di nomina assembleare:\nIl controllo contabile \u00e8 affidato per legge a un organo esterno alla societ\u00e0 (\"revisore\").\nIl sistema monistico.\nIl \"sistema monistico\" prevede un organo unitario di gestione, il consiglio di amministrazione, al cui interno viene designato un comitato di controllo.\nPer il comitato di controllo valgono le seguenti regole:\nIl sistema dualistico.\nIl sistema dualistico \u00e8 caratterizzato dalla presenza di due organi particolari:\nI componenti del consiglio di gestione:\nI componenti del consiglio di sorveglianza:\nParti coinvolte nel governo societario.\nLe parti coinvolte nel governo societario includono istituzioni statali (come la CONSOB), l'amministratore delegato (nel mondo anglosassone, il CEO, \"chief executive officer\"), il consiglio di amministrazione, il management e gli azionisti. Altri portatori di interesse sono i dipendenti, fornitori, clienti, banche e altri creditori, controllori, l'ambiente e la societ\u00e0 in generale.\nNelle societ\u00e0, il principale azionista delega i poteri decisionali a un agente (manager) per operare negli interessi del principale. Questa separazione della propriet\u00e0 dal controllo implica un'effettiva perdita di controllo degli azionisti sulle decisioni del management. Come risultante di questa separazione, un sistema di controlli di governo societario \u00e8 utile per allineare le motivazioni del management a quelle degli azionisti, con l'obiettivo di limitare gli obiettivi personali dei manager. Con il progressivo aumento di possesso del capitale sociale da parte di investitori istituzionali (es. banche), c'\u00e8 la possibilit\u00e0 che i problemi del rapporto propriet\u00e0-controllo siano rovesciati.\nIl consiglio di amministrazione gioca spesso un ruolo fondamentale nel governo societario. Ha la responsabilit\u00e0 di approvare le strategie organizzative, sviluppare una politica direzionale, assumere, supervisionare e remunerare i \"senior manager\", nonch\u00e9 assicurare la responsabilit\u00e0 giuridica dell'organizzazione di fronte alle autorit\u00e0. Singole persone possono essere membri di consigli di amministrazione di pi\u00f9 societ\u00e0.\nTutte le parti coinvolte nel governo societario hanno un interesse, sia esso diretto o indiretto, nella performance della societ\u00e0. Direttori, dipendenti e manager ricevono salari, benefici e reputazione; gli azionisti ricevono un ritorno monetario. I clienti ricevono beni e servizi; i fornitori ricevono compensi per i loro beni o servizi. In cambio questi singoli individui apportano valore in forma di capitale naturale, umano e sociale.\nUn fattore chiave nella decisione di un singolo di partecipare a una societ\u00e0 (es. apportando capitale o lavoro) \u00e8 avere fiducia che ricever\u00e0 una giusta parte del risultato economico. Se alcune parti ricevono pi\u00f9 del giusto (es. remunerazione eccessiva alla dirigenza), i partecipanti potrebbero decidere di uscire, con la possibilit\u00e0 di un collasso organizzativo (es. gli azionisti ritirano il loro capitale). Il governo societario \u00e8 lo strumento per mantenere un alto livello di fiducia tra e portatori di interesse.\nPrincipi teorici e pratiche privilegiate.\nElementi propri di un corretto governo societario includono principi come onest\u00e0, fiducia, apertura mentale, orientamento ai risultati, responsabilit\u00e0, rispetto reciproco e impegno nella societ\u00e0.\n\u00c8 importante che la direzione e il management sviluppino un modello di governanza che allinei i valori dei vari partecipanti della societ\u00e0, e che provveda a un controllo periodico dell'efficienza del modello. In particolare, il \"senior management\" deve impegnarsi in maniera etica e onesta, soprattutto di fronte a conflitti di interesse reali o apparenti, e usando chiarezza nei report finanziari.\nI pi\u00f9 importanti principi di governo societario sono:\nMeccanismi e controlli.\nI meccanismi e i controlli di governo societario sono sviluppati per ridurre le inefficienze che nascono da situazioni avverse o potenzialmente pericolose. Ad esempio, per monitorare il comportamento dei manager, una terza parte indipendente (l\"'auditor\") attesta la precisione delle informazioni fornite dal management agli investitori. Un sistema di controllo ideale dovrebbe monitorare sia le motivazioni sia le abilit\u00e0.\nControlli interni.\nI controlli interni di governo societario tengono sotto controllo le attivit\u00e0, per poi intraprendere, se necessario, azioni correttive per raggiungere gli obiettivi aziendali. Alcuni esempi:\nControlli esterni.\nI controlli esterni racchiudono una serie di controlli effettuati dai portatori di interessi sull'impresa. Ad esempio:\nL'acquisizione \u00e8 uno strumento riconducibile alla categoria detta \"mercato per il controllo societario\", che ha la funzione di allocare il controllo dell'impresa a coloro che le attribuiscono maggior valore. Gli acquirenti e gli azionisti possono trarre benefici dall'incremento del valore delle azioni che si verifica in seguito al miglioramento delle performance.\nRuolo della contabilit\u00e0.\nCome gi\u00e0 detto, il ruolo del controllo finanziario \u00e8 cruciale per il buon funzionamento del governo societario. Contabili e revisori (addetti alle funzioni di contabilit\u00e0 e revisione contabile) diventano le fonti di informazione primarie per i detentori del capitale. I direttori della societ\u00e0 hanno tutto il diritto di aspettarsi che il management prepari delle informazioni finanziarie che siano compatibili con gli obblighi etici e statutari, nonch\u00e9 di poter fare affidamento sulle competenze dei revisori.\nI metodi di contabilit\u00e0 attuali permettono un certo grado di libert\u00e0 nella scelta del metodo di misurazione, i criteri di valutazione, nonch\u00e9 la definizione delle voci contabili. L'esercizio di queste possibilit\u00e0 di aumentare la performance apparente (pratica nota come contabilit\u00e0 creativa) impone ulteriori costi per le informazioni. Nei casi pi\u00f9 estremi in cui venga messa in pratica, capita che certe informazioni vengano occultate.\nUn'area di discussione riguarda i casi in cui le societ\u00e0 di revisione e i consulenti (es.: i commercialisti) agiscono, anche se spesso in maniera indiretta, sia come revisori sia come consulenti dell'azienda assistita. Ci\u00f2 pu\u00f2 causare un conflitto di interessi che mette in dubbio l'integrit\u00e0 dei report finanziari. Un grosso limite all'indipendenza dei revisori e sindaci \u00e8 dovuto al fatto che sono nominati e pagati dalla societ\u00e0 stessa oggetto del loro controllo, con oggettivo indebolimento del ruolo dell'organo di controllo.\nLa crisi dell'azienda energetica statunitense Enron Corporation \u00e8 un esempio di report finanziari ingannevoli. In particolare, venivano mascherate ingenti perdite, creando l'illusione che ci fosse una terza parte contrattualmente obbligata a pagare l'ammontare di tali perdite. Tuttavia, questa terza parte era un'entit\u00e0 in cui la stessa Enron aveva un sostanziale interesse economico. Spesso si trattava di \"special entities\", societ\u00e0 sussidiarie create appositamente per falsificare le transazioni.\nComunque, anche un buon reporting finanziario non \u00e8 una condizione sufficiente per garantire l'efficacia del governo societario, nel caso in cui i destinatari dell'informazione siano impossibilitati a esercitare un ruolo di monitoraggio a causa di costi elevati (v. sopra, \"Problemi sistematici del governo societario\").\nModelli di governo.\nCi sono diverse variet\u00e0 di modelli di governo societario nel mondo. I vari modelli si distinguono in base al grado di capitalismo in cui l'azienda opera. Il \"modello liberale\" tipico degli Stati anglo-americani d\u00e0 priorit\u00e0 agli interessi degli azionisti. Il \"modello coordinato\" dell'Europa continentale e Giappone riconosce anche gli interessi di lavoratori, manager, fornitori, clienti e societ\u00e0. Entrambi i modelli godono di diversi vantaggi competitivi, ma in maniera diversa. Il modello liberale incoraggia l'innovazione totale e la concorrenza sui costi, mentre il modello coordinato favorisce l'innovazione qualitativa e la concorrenza di qualit\u00e0.\nNegli Stati Uniti, una societ\u00e0 \u00e8 governata da un Consiglio di amministrazione, che ha il potere di scegliere un amministratore delegato (CEO). Il CEO ha ampi poteri per dirigere quotidianamente l'azienda, ma necessita di approvazione del Consiglio per certe manovre importanti, come assumere i suoi subordinati, raccogliere finanziamenti, acquisire altre aziende, effettuare espansioni di capitale, o altri progetti rilevanti. Altri compiti del Consiglio possono includere la fissazione delle politiche aziendali, prese di decisione, monitoraggio delle performance del management, o un pi\u00f9 generale controllo sull'azienda.\nIl consiglio di amministrazione \u00e8 nominato dagli azionisti, nei confronti dei quali sono responsabili, ma i regolamenti interni di molte societ\u00e0 rendono difficile, anche per gli azionisti maggiori, esercitare una certa influenza nella composizione del Consiglio; solitamente, i singoli azionisti non hanno la possibilit\u00e0 di scegliere i membri del Consiglio da un elenco, bens\u00ec possono solo approvare le nomine. In molte aziende \u00e8 successo che al Consiglio fossero dati degli incentivi, cosicch\u00e9 i membri si trovavano sotto il controllo dell'amministratore, del quale invece dovevano controllare le azioni. Spesso, poi, membri di un CdA sono amministratori di altre societ\u00e0, cosa che alcuni esperti vedono come un conflitto di interessi.\nIl governo societario di un'azienda si pu\u00f2 modellare su tre schemi:\nCodici e linee guida.\nPrincipi e codici di governo societario sono stati sviluppati in diverse nazioni, e pubblicati da borse, grandi aziende, investitori istituzionali o associazioni di consiglieri e manager con il supporto di organizzazioni governative e internazionali. In alcune nazioni l'adempimento a tali norme non \u00e8 obbligatorio per legge, mentre i codici relativi ai requisiti per la quotazione in borsa hanno spesso un effetto coercitivo.\nDurante gli anni novanta aumenta l'importanza degli investitori istituzionali, che si trovano cos\u00ec incentivati a partecipare alle assemblee degli azionisti per influenzare le decisioni principali della vita aziendale. A supporto degli investitori nascono negli Stati Uniti una serie di societ\u00e0, come l'Institutional Shareholder Service e l'Investor Responsibility Research Centre; anche in Gran Bretagna nascono societ\u00e0 simili.\nIn Gran Bretagna, all'inizio degli anni novanta un comitato governativo presieduto da Adrian Cadbury porta alla creazione di un primo rapporto, denominato \"Codice Cadbury\", che pone enfasi sul ruolo dei \"non-executive\" e dell'audit nel bilanciamento delle azioni degli \"executive\". L'eccessiva attenzione posta sui consiglieri indipendenti \u00e8 stata criticata da alcuni osservatori, ma non si deve trascurare il fatto che il Codice Cadbury rappresenta un passaggio fondamentale nel dibattito sul governo societario.\nIl Codice \u00e8 stato poi seguito come esempio da altri paesi, mentre le stesse autorit\u00e0 britanniche si davano nuove regolamentazioni, come il rapporto Greenbury (1995, contiene una serie di raccomandazioni per la trasparenza e la \"disclosure\") e il rapporto Hampel (1998, detto \"Combined Code\", rivisto nel 2003).\nNegli Stati Uniti, CalPERS, uno dei maggiori investitori istituzionali del mondo, che aveva lanciato un'ondata di \"attivismo degli azionisti\" (\"shareholder activism\") di stampo istituzionale, comincia a porsi come obiettivo il miglioramento della governanza delle imprese in cui investe, pubblicando una serie di principi chiave. L'OECD, nel 1999, pubblica invece i \"Principles of Corporate Governance\", revisionato nel 2004, che rimane un elenco di linee guida tra i pi\u00f9 autorevoli a livello mondiale.\nL'ondata di scandali societari degli ultimi anni ha portato poi il Governo statunitense a emanare, nell'estate del 2002, il \"Sarbanes-Oxley Act\". Poco dopo, anche il NYSE e il NASDAQ si adeguano con codici di \"migliori pratiche\" per le societ\u00e0 quotate.\nIn Italia la Borsa Italiana ha emanato una serie di direttive, e in particolare ha istituito un Comitato per la \"Corporate Governance\", con il compito di redigere un Codice di Autodisciplina. Anche questo codice, ad adesione volontaria, d\u00e0 molta importanza al ruolo dei consiglieri indipendenti e ai comitati interni al consiglio.\nIn conclusione, le norme di governo societario si pongono come obiettivi principali l'aumento dell\"'accountability\" del management e dell'autonomia del CdA, tramite azioni come:\nGoverno societario e prestazione aziendale.\nLa societ\u00e0 di consulenza manageriale McKinsey, nel sondaggio \"Global Investor Opinion Survey\" (effettuato nel 2000 e aggiornato nel 2002) su oltre 200 investitori istituzionali, ha evidenziato che l'80% di chi ha risposto al sondaggio \u00e8 disposto a pagare un premio per le aziende ben governate. La maggior parte di loro delinea l'azienda ideale come una societ\u00e0 che abbia in maggioranza consiglieri esterni, con nessun legame precedente col management (indipendenti). Questo deve essere valutato dagli amministratori, nonch\u00e9 assumersi la responsabilit\u00e0 delle richieste di informazioni degli azionisti. L'entit\u00e0 del premio, secondo il sondaggio, va dall'11% per le aziende canadesi al 40% per quelle operanti in paesi con una regolamentazione statale meno forte (come Marocco, Egitto e Russia).\nAltri studi hanno rivelato un collegamento tra la percezione di qualit\u00e0 dell'azienda alla performance dei titoli azionari. In uno studio sull'utile consolidato delle azioni in cinque anni, condotto dalla rivista statunitense \"Fortune\" tra le aziende \"pi\u00f9 ammirate\", \u00e8 stato rilevato che queste societ\u00e0 \"molto ammirate\" avevano un ritorno medio del 125%, contro l'80% di quelle \"meno ammirate\". La rivista \"BusinessWeek\", in un altro studio, ha chiesto a un gruppo di investitori istituzionali ed \"esperti\" del settore di distinguere una serie di CdA con una buona o cattiva \"governance\"; \u00e8 poi risultato che le societ\u00e0 con il punteggio pi\u00f9 alto avevano anche i ritorni finanziari pi\u00f9 elevati.\nEsiste poi un filone della letteratura scientifica che mira a indagare la relazione tra l'adozione di \"buoni\" sistemi di governo societario, misurati attraverso i cosiddetti indici di corporate governance, e il valore d'impresa, misurato da alcune variabili quali la Q di Tobin, la volatilit\u00e0 dei prezzi azionari oppure il rapporto tra la capitalizzazione di borsa e il \"book value\" (P/BV). Molti studi, tra i quali Gompers e Giorgino, trovano una relazione positiva e statisticamente significativa tra il valore dell'indice che misura la qualit\u00e0 della governance e il valore aziendale, e ci\u00f2 sembra confermare che gli investitori sono disposti a pagare un premio per una buona governance.\nComposizione del Consiglio di amministrazione.\nAlcuni ricercatori hanno trovato tesi a favore della relazione tra la frequenza dei meeting e la profittabilit\u00e0. Altri hanno trovato una relazione negativa tra la presenza di amministratori esterni e la performance, mentre altri non vi hanno trovato nessuna relazione. Un recente studio di Bagahat and Black ha rivelato che le societ\u00e0 con CdA indipendenti non hanno performance superiori a quelle di altre societ\u00e0. \u00c8 improbabile, quindi, che la composizione del Cda abbia un impatto diretto sulla \"performance\" aziendale.\nRemunerazione degli amministratori.\nI risultati delle ricerche sulla possibile relazione tra la performance e i compensi degli amministratori non sono riusciti a trovare correlazioni significative tra le due variabili. Bassi livelli del rapporto paga-prestazione non significano controlli inefficienti. Non tutte le aziende vivono allo stesso modo il conflitto principale-agente, e alcuni controlli interni o esterni possono avere pi\u00f9 successo in certi tipi di societ\u00e0 piuttosto che in altri.\nAlcuni ricercatori hanno scoperto che la maggioranza delle retribuzioni degli \"executive\" proviene dal possesso di azioni della societ\u00e0, mentre altri hanno rilevato che la relazione tra il possesso di titoli e la performance dipende dalla quota posseduta. Il risultato suggerisce che incrementi con quote oltre il 20% rende il management meno interessato agli interessi degli azionisti.\nInoltre, si \u00e8 notato come la performance sia spesso associata ai piani di \"stock option\". Questi piani dovrebbero fare in modo che le decisioni dei manager siano prese in una prospettiva di lungo termine, migliorando cos\u00ec la performance aziendale. Tuttavia, alcuni studi hanno evidenziato come tali strumenti rappresentano rendite per gli amministratori, piuttosto che meccanismi di incentivazione.\nAltri aspetti di governo.\nCon lo sviluppo del dibattito sul governo societario, non solo a livello accademico, ma anche da parte dei media, sono emerse negli ultimi anni una serie di problematiche che sembrano derivare da modelli non corretti di governo d'impresa. I risultati dell'applicazione di tali modelli, nella maggior parte della casistica cui questi afferiscono, sono generalmente collegati all'appropriazione di benefici da parte dei manager o dei maggiori azionisti, a scapito degli azionisti di minoranza e altri stakeholder.\nLa degenerazione degli incentivi legati alle prestazioni.\nRichard B. Freeman, economista e professore a Harvard e alla London School of Economics, ha sottolineato la recente degenerazione del modello di \"governance\" basato sul \"greed\", in italiano avidit\u00e0, riferendosi alla ricerca eccessiva di opportunit\u00e0 di guadagno personale del management.\nAl centro della critica di Freeman si pone l'esplosione, in tempi recenti, del fenomeno della remunerazione tramite \"stock options\" ai manager, oltre ai loro salari elevati: si stima che la retribuzione di un alto dirigente delle 500 societ\u00e0 di Fortune (il ranking annuale delle 500 societ\u00e0 americane pi\u00f9 profittevoli) sia pari a 300 volte quella di un dipendente medio.\nLa rete sociale dei consigli d'amministrazione.\nAltro elemento destabilizzante del governo di molte societ\u00e0 \u00e8 il consiglio di amministrazione. Mentre i manager sono selezionati in base alle loro capacit\u00e0 professionali, gli amministratori spesso vengono assunti perch\u00e9 sono \"del giro\": \u00e8 infatti di Fortune la notizia che l'80% delle \"public companies\" statunitensi siano amministrate da non pi\u00f9 di 400 persone, le quali fanno parte contemporaneamente dei consigli di amministrazione di svariate decine di societ\u00e0.\nSempre Fortune riportava che il \"virus\" della predatazione delle opzioni di sottoscrizione, ovvero una pratica per cui i manager indietreggiavano illegalmente la data delle opzioni per incassare a condizioni pi\u00f9 vantaggiose, si fosse diffuso tramite una rete molto vasta, che avrebbe coinvolto molte societ\u00e0 quotate in USA (soprattutto di Silicon Valley).\nLa stessa problematica \u00e8 stata recentemente esplorata in Italia da un rapporto focalizzato sulla teoria delle reti. Lo studio evidenzia che anche tra i consigli di amministrazione esiste una rete, dove ogni persona \u00e8 separata da un'altra solo da un numero limitato di relazioni.\nIn realt\u00e0, la questione risale alla \"Corporate America\" degli anni settanta; in particolare, Myles L. Mace, in una famosa ricerca empirica condotta sulle societ\u00e0 quotate statunitensi, lamentava che alcuni amministratori appartenevano contemporaneamente a sei o sette direttivi. A questa \u00e9lite diede la definizione di \"old boys' club\", mentre ai consiglieri spettava l'appellativo di \"ornaments on corporate Christmas trees\" (letteralmente \"decorazioni sull'albero di natale societario\").\nLe \"scatole cinesi\".\nAlcuni gruppi italiani usufruiscono di sistemi di controllo particolari, ammessi dalla legislazione italiana, ma non nella maggior parte degli altri Paesi. Questi sistemi sono caratterizzati da partecipazioni a cascata multiple, in cui una holding, spesso una societ\u00e0 finanziaria (priva quindi di business industriale o mercantile), controlla un'altra societ\u00e0. La societ\u00e0 controllata, a sua volta, controlla un'altra societ\u00e0 posta sotto di essa, la quale pu\u00f2 controllare altre societ\u00e0, ecc.\nGeneralmente il controllo \u00e8 mantenuto con il minimo necessario per ottenere la maggioranza assoluta (il 51% del capitale), che qualifica la societ\u00e0 controllata come \"sussidiaria\". Il sistema cos\u00ec strutturato prende il nome di \"gruppo piramidale\", o \"\"stock pyramiding\", o ancora \"financial leverage\"\"; oppure, pi\u00f9 semplicemente, \"scatole cinesi\". Nel modello italiano, spesso e volentieri la societ\u00e0 a capo della piramide \u00e8 una societ\u00e0 in accomandita per azioni, o comunque difficile da acquisire dall'esterno. Questo per proteggere la propriet\u00e0 della holding, che in questi casi fa quasi sempre capo a una famiglia di imprenditori. Tale societ\u00e0 prende quindi il soprannome di \"societ\u00e0 cassaforte\" (o \"cassaforte di famiglia\").\nLe societ\u00e0 poste al di sotto sono ovviamente in forma di societ\u00e0 per azioni. Maggiore \u00e8 il numero di societ\u00e0 nella piramide, minore \u00e8 il rischio cui \u00e8 sottoposto il proprietario della capogruppo. Infatti alcune delle societ\u00e0 possono essere quotate in borsa; ottenendo pi\u00f9 capitale di debito dal mercato, quindi, il proprietario pu\u00f2 limitare l'ammontare di risorse proprie investite nel gruppo. Accade poi che gli azionisti di minoranza sono cos\u00ec tanti (e in alcuni casi possiedono azioni senza diritto di voto) che sono fortemente disincentivati dal partecipare alle assemblee. Come risultato, il proprietario ottiene il controllo economico con un investimento incredibilmente pi\u00f9 piccolo di quello necessario (per ottenere il controllo assoluto). Si tratta di un meccanismo di \"demoltiplicazione\" della quota necessaria per il controllo di una societ\u00e0.\nEsempio aritmetico: se per controllare la SPA ALFA (ad esempio una grande impresa industriale) occorre il 51% delle azioni, l'azionista di controllo, sig. Rossi, pu\u00f2 conferire questo 51% in una nuova SPA BETA (la prima \"scatola cinese\") che ha come unico scopo il controllo della SPA ALFA, mantenendo il possesso del solo 51% delle azioni della nuova SPA BETA e vendendo le altre per incassare liquidit\u00e0. In questo modo il sig. Rossi controllando direttamente la nuova SPA BETA, controlla anche indirettamente la SPA ALFA, che \u00e8 ci\u00f2 che gli interessa veramente, ma in questo modo, cio\u00e8 detenendo il 51% del 51%, di fatto il solo 26% del capitale della SPA ALFA, gli basta investire, e rischiare, appena poco pi\u00f9 della met\u00e0 del capitale che sarebbe invece necessario se volesse controllare la SPA ALFA direttamente cio\u00e8 senza la \"scatola cinese\". Se il sig. Rossi volesse rischiare ancora meno capitale, sempre senza perdere il controllo della SPA ALFA, non deve fare altro che inserire nella catena di controllo una seconda \"scatola cinese\", la SPA GAMMA e ripetere l'operazione gi\u00e0 fatta con la prima \"scatola cinese\".\nUna delle principali critiche rivolte a questo sistema di governo societario \u00e8 che favorisce l'irresponsabilit\u00e0 degli imprenditori, permettendogli di prendere decisioni di rilevante importanza su societ\u00e0 nelle quali hanno investito capitali relativamente modesti.\nNel panorama italiano, il caso emblematico \u00e8 senz'altro quello del gruppo Telecom Italia-Pirelli; spesso riportato da manuali e media, \u00e8 saltato alla ribalta nel 2006 con l'iniziativa di Beppe Grillo denominata \"Share Action\", volta a licenziare il management di Telecom Italia. Tra le accuse mosse dal comico, vi \u00e8 appunto la caratteristica configurazione finanziaria del gruppo, che \"annacqua\" il capitale sociale limitando i piccoli azionisti e favorendo un gruppo di pochi.\nI patti parasociali (o patti di sindacato).\nI patti parasociali sono contratti scritti stipulati tra un numero limitato di azionisti, dei quali nessuno da solo ha il controllo sulla societ\u00e0, con lo scopo di raggiungerne insieme il controllo, attraverso accordi preliminari su come votare unitariamente in assemblea degli azionisti. Anche questi patti sono legali, come le \"scatole cinesi\", ma sono considerati da pi\u00f9 parti come un modo poco corretto di governare le societ\u00e0 a motivo del fatto che le maggioranze di controllo non si formano pubblicamente in assemblea degli azionisti ma riservatamente e prima dell'assemblea stessa, impedendo cos\u00ec una trasparente dialettica tra tutti gli azionisti.\nI patti parasociali si dividono sostanzialmente in due grandi categorie:\nFino a un recente passato questi patti di sindacato erano completamente segreti (si mitizza sul fatto che Enrico Cuccia, presidente di Mediobanca, promotore dei pi\u00f9 importanti patti di sindacato italiani, li battesse a macchina personalmente per evitare possibili fughe di notizie) - si dubitava persino della loro stessa validit\u00e0, ma ai quali gli aderenti, per consuetudine sociale, si sentivano comunque obbligati \"sul loro onore\" - mentre ora la legge sulle societ\u00e0 quotate del 1998, oltre a riconoscerne l'ammissibilit\u00e0, ne prevede per\u00f2 un onere di pubblicit\u00e0 attraverso il deposito presso il registro delle imprese (Camera di Commercio) e presso la Consob, pena la nullit\u00e0 degli stessi. Se un azionista in assemblea vota in violazione degli accordi assunti nel patto di sindacato, il suo voto \u00e8 valido ma \u00e8 tenuto a risarcire i danni eventualmente procurati agli altri aderenti al patto (esattamente come un parlamentare che vota in dissenso sulla linea del suo partito: il suo voto in Parlamento \u00e8 pienamente valido ma rischier\u00e0 l'espulsione dal partito).\nCon la riforma del diritto societario introdotta dal \"decreto legislativo 17 gennaio 2003, n. 6\" pubblicato sulla Gazzetta Ufficiale della Repubblica Italiana - Serie Generale n. 17 del 22 gennaio 2003 (Supplemento Ordinario n. 8) ed entrato in vigore il 1\u00ba gennaio 2004 cos\u00ec come modificato e integrato dal \"decreto legislativo 6 febbraio 2004, n. 37\" pubblicato sulla Gazzetta Ufficiale della Repubblica Italiana - Serie Generale n. 37 del 14 febbraio 2004 (Supplemento Ordinario n. 24) ed entrato in vigore il 29 febbraio 2004 in attuazione della \"legge 3 ottobre 2001, n 366\" pubblicata sulla Gazzetta Ufficiale della Repubblica Italiana - Serie Generale n. 234 dell'8 ottobre 2001 ed entrata in vigore il 23 ottobre 2001, la validit\u00e0 dei patti di sindacato \u00e8 stata ufficialmente riconosciuta dal codice civile anche per le societ\u00e0 non quotate, ma con obblighi pubblicitari minori. La durata dei patti di sindacato, a tutela della libert\u00e0 degli azionisti, non pu\u00f2 superare un certo limite, per\u00f2 rinnovabile, che per le societ\u00e0 quotate \u00e8 di tre anni e per le non quotate di cinque."}
{"id": "2901957", "revid": "767487", "url": "https://it.wikipedia.org/wiki?curid=2901957", "title": "A Landlord's Troubles", "text": "A Landlord's Troubles \u00e8 un cortometraggio muto del 1913 diretto da George Nichols e Mack Sennett con Edgar Kennedy e Henry Lehrman.\nProduzione.\nProdotto con il titolo di lavorazione \"The Bear\" dalla Keystone di Mack Sennett: nel film, l'attore-regista interpreta uno dei suoi ruoli preferiti, quello del poliziotto.\nDistribuzione.\nIl film - un cortometraggio di 115,5 metri - usc\u00ec nelle sale il 20 febbraio 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone Film Company, la comica \"Forced Bravery\".\nNon si conoscono copie ancora esistenti della pellicola che viene considerata presumibilmente perduta."}
{"id": "2901958", "revid": "767487", "url": "https://it.wikipedia.org/wiki?curid=2901958", "title": "Mabel's Heroes", "text": "Mabel's Heroes \u00e8 un cortometraggio muto del 1913 diretto da George Nichols con Mack Sennett, Fred Mace e Mabel Normand.\nProduzione.\nIl film fu prodotto dalla Keystone.\nDistribuzione.\nIl film usc\u00ec nelle sale il 17 febbraio 1913, distribuito dalla Mutual Film. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Her Birthday Present\"."}
{"id": "2901961", "revid": "322321", "url": "https://it.wikipedia.org/wiki?curid=2901961", "title": "San Pier d'Isonzo", "text": "San Pier d'Isonzo (\"San Piero\" in dialetto bisiaco, \"San Pieri dai Bisiacs\" in friulano) \u00e8 un comune italiano di abitanti del Friuli-Venezia Giulia, parte della Bisiacaria.\nStoria.\nIl paese prende il nome dall'antica Pieve di San Pietro, che comprendeva un territorio pi\u00f9 vasto dell'attuale comune.\nAbitato fin dall'epoca romana, i ritrovamenti di frammenti di mosaici, monete, laterizi ed anfore, fanno presumere la presenza di una famiglia dei Cassi da cui prende il nome la frazione di Cassegliano. Sul muro esterno della chiesetta dedicata a San Silvestro, costruita su un primo edificio risalente al XIV secolo, \u00e8 incluso il frammento di una lapide di et\u00e0 imperiale ritrovato sul luogo. Sempre a Cassegliano esistevano altre due chiese, di cui si trova testimonianza in antichi documenti, andate distrutte nell'alluvione del 1492.\nLa Pieve di San Pietro si trova per la prima volta in un documento patriarcale del 1247. Pur essendo certe le origini romane, dovute forse alla vicinanza con Aquileia, non ci sono stati ritrovamenti di rilievo per quanto riguarda il periodo medievale, se non si considera quel che resta di un antico borgo al centro di San Pier. Appartenente originariamente al Patriarcato di Aquileia, entr\u00f2 a far parte del territorio della Repubblica di Venezia fino all'invasione napoleonica. La Pieve comprendeva anche il comune di Villesse; il legame tra i paesi era dovuto probabilmente al guado del fiume Isonzo, che collegava le comunit\u00e0.\nIl guado era di propriet\u00e0 dei conti Sbruglio, residenti a Cassegliano fin dal 1400, e la sua importanza crebbe nel 1700 poich\u00e9 questo traghetto era l'unico contatto tra Trieste e la pianura friulana (\u00e8 visibile ancora un capitello mariano nei pressi del fiume, probabilmente dove esisteva il passaggio dei barconi che traghettavano i viandanti). Dopo il periodo napoleonico il territorio pass\u00f2 sotto i conti di Gorizia e Gradisca, con dominio austriaco. Con la costruzione del ponte sull'Isonzo presso Sagrado, nel 1845, l'importanza economica del traghetto di Cassegliano diminu\u00ec notevolmente. Nel 1876 la famiglia Sbruglio vendette la propriet\u00e0, che dopo alcuni passaggi fu acquistata dalla famiglia Prandi di Trieste.\nDurante la prima guerra mondiale San Pier si trov\u00f2 nelle immediate vicinanze del fronte tra Austria e Italia (\u00e8 da ricordare la distruzione del campanile della chiesa parrocchiale nel 1916). Il Parco della Rimembranza costruito nel 1923 sul Colle Sant'Elia nasce come Cimitero degli Invitti della Terza Armata, il primo sacrario monumentale della zona per i caduti della Grande Guerra. Sub\u00ec pesanti trasformazioni negli anni '30 fino all'attuale strutturazione con la traslazione delle salme presso l'adiacente Sacrario militare di Redipuglia. Esclusi gli ingressi che ricadono nel Comune di Fogliano Redipuglia, il Colle \u00e8 in gran parte nel territorio del Comune sampierino.\nCultura.\nOltre alla lingua italiana, nel territorio di San Pier d'Isonzo non sono riconosciute altre lingue ufficiali. La popolazione parla il bisiaco (forse dal latino \"bis aquae\" = \"tra due fiumi\", l'Isonzo ed il Timavo, o pi\u00f9 probabilmente dallo sloveno \"bezjak\", profugo), un dialetto molto simile al veneto, con lemmi di origine friulana e triestina, ancora molto usato nella vita di tutti i giorni.\nMonumenti e luoghi di interesse.\nNella frazione di Cassegliano si trova il neoclassico Palazzo Prandi (Villa Sbruglio) ancora in fase di restauro. Vi \u00e8 la chiesetta della localit\u00e0 San Zanut (Giovannino, in friulano), dedicata a San Giovanni Battista probabilmente a protezione del luogo per le frequenti esondazioni dell'Isonzo. Nelle vicinanze infatti \u00e8 stata ritrovata un'ara votiva di epoca imperiale dedicata al culto del dio Isonzo."}
{"id": "2901963", "revid": "486946", "url": "https://it.wikipedia.org/wiki?curid=2901963", "title": "LTU Arena", "text": ""}
{"id": "2901974", "revid": "729019", "url": "https://it.wikipedia.org/wiki?curid=2901974", "title": "Galagoal", "text": "Galagoal, che in seguito cambi\u00f2 il nome in Goleada, \u00e8 stato un programma televisivo italiano dedicato al calcio, andato in onda tra il 1990 e il 2001 su Telemontecarlo.\nIdeato come programma per seguire il mondiale di calcio 1990 che si svolgeva in Italia, con l'inizio del seguente campionato nazionale diviene la trasmissione sportiva di punta della rete, inserito nel palinsesto alle 20:30 della domenica, a partire dal 9 settembre 1990.\nEdizioni.\nGalagoal.\nA condurre le prime due edizioni (e precedentemente le serate dedicate al mondiale) una giovane Alba Parietti, che proprio grazie a questo programma raggiunger\u00e0 la notoriet\u00e0 tra il grande pubblico, affiancata da Jos\u00e9 Altafini e Massimo Caputi. La Parietti, fatta sedere su sgabelli altissimi, rigorosamente in minigonna o abito corto che permetteva di evidenziarne le gambe, divenne un caso mediatico, oltre che la figura simbolo del programma.\nNella stagione televisiva 1992/93 Alba Parietti conduce Domenica In su Rai Uno e viene quindi sostituita dalla calciatrice Carolina Morace, al tempo capitana della Nazionale di calcio femminile dell'Italia e reduce l'anno precedente dalla vittoria del campionato italiano di calcio femminile con il ACF Milan, gi\u00e0 ospite saltuaria della trasmissione negli anni precedenti. Ad affiancarla nella conduzione vi \u00e8 il giornalista Giorgio Comaschi, che condurr\u00e0 anche la stagione successiva (1993/94) in coppia con Marina Sbardella, in una versione itinerante del programma.\nL'edizione 1994/95 vede alla conduzione Luigi Colombo, Flavia Filippi (nelle stagioni precedenti inviata del programma) e Jos\u00e9 Altafini.\nNell'edizione 1995/96 vi \u00e8 il ritorno di Alba Parietti, che tuttavia non riesce a replicare il successo delle prime stagioni della trasmissione e infatti occasionalmente si assiste al ritorno di Carolina Morace, oltre che alle partecipazioni di Giacomo Bulgarelli e di Ilario Castagner. L'anno seguente (1996/97) la conduzione \u00e8 affidata all'ex Miss Italia Martina Colombari e a Massimo Caputi, mentre il programma passa sulla seconda emittente del gruppo di Vittorio Cecchi Gori, TMC 2. Quest'ultima stagione vede anche la partecipazione al programma del tattico Adriano Bacconi e del gruppo rock demenziale Latte &amp; i Suoi Derivati, fondato dal duo comico Lillo &amp; Greg.\nGoleada.\nL'anno successivo (1997/98), con l'acquisto dei diritti per trasmettere in esclusiva le immagini delle partite di calcio nella fascia oraria 19:00/22:30 da parte del gruppo editoriale, il programma torna su Telemontecarlo, con il nuovo nome di \"Goleada\", anticipato alle 18:45. Vengono confermati alla conduzione Martina Colombari e Massimo Caputi, a cui si affianca Marco Balestri, che per\u00f2 abbandoner\u00e0 la trasmissione dopo una puntata, a causa della riduzione degli spazi dedicati all'intrattenimento che inizialmente erano stati inseriti a seguito dell'anticipo dell'orario di messa in onda. \nDa novembre a febbraio, inoltre, va in onda un contenitore pomeridiano dal titolo \"Aspettando Goleada\" condotto da Marina Sbardella.\nNonostante l'esclusiva per le immagini delle partite il programma si riveler\u00e0 di scarso successo.\nL'edizione 1998/99 vede confermato alla conduzione del programma Massimo Caputi, a cui viene affiancata la soubrette tedesca Ela Weber, reduce del successo ottenuto a fianco di Paolo Bonolis nel programma quotidiano Tira &amp; Molla (Canale 5). La coppia di conduttori viene confermata anche nella seguente stagione 1999/2000.\nL'edizione 2000/01, l'ultima del programma, vede inizialmente la conduzione di Massimo Caputi e di una ancora poco nota Carolina Marconi. Durante la stagione parteciperanno alla trasmissione in veste di co-conduttrici diverse mogli di calciatori, tra cui Rita Iannaccone (allora sposata con Vincenzo Montella)."}
{"id": "2901975", "revid": "339392", "url": "https://it.wikipedia.org/wiki?curid=2901975", "title": "Goleada", "text": ""}
{"id": "2901977", "revid": "729019", "url": "https://it.wikipedia.org/wiki?curid=2901977", "title": "Disidrosi", "text": "La disidrosi o pompholix, spesso anche definita eczema disidrotico, \u00e8 una malattia della pelle caratterizzata da piccole vescicole sulle mani o sui piedi. \nSi tratta di una forma di dermatite acuta, cronica o ricorrente che si sviluppa sui bordi delle dita delle mani o dei piedi (spazi interdigitali), in taluni casi sul palmo della mano o del piede, ma anche sul dorso delle mani.\n\u00c8 caratterizzata dalla comparsa di vescicole profonde, sovente pruriginose, che contengono un liquido sieroso trasparente (che non \u00e8 sudore). Le vescicole, che spesso evolvono raggruppandosi in vescicole pi\u00f9 grandi, tendono a riassorbirsi col tempo, lasciando la pelle secca e screpolata, con possibili sanguinamenti causati, in taluni casi, dallo stesso paziente a causa del prurito. \nIn passato si riteneva che il problema fosse causato da un eccesso di sudorazione (iperidrosi) ma sembra che il problema sia piuttosto da ricollegare ad una malattia psicosomatica, da associare cio\u00e8 a casi di stress o ansia (ipotesi tuttavia non confermata).\nLa disidrosi non \u00e8 assolutamente contagiosa e, talora, assume anche carattere ereditario.\nSintomi.\nPiccole vescicole con le seguenti caratteristiche: \nPossibili cause.\nCome si pu\u00f2 notare, le ipotetiche cause sono differenti e talvolta in contrasto tra loro.\nTrattamento.\nUtili provvedimenti non farmacologici:\nLa reazione allergica \u00e8 in relazione alle condizioni del sistema immunitario ed \u00e8 quindi condizionata da stress o fattori psicosomatici in senso lato.\nFarmaci utili:"}
{"id": "2901983", "revid": "228587", "url": "https://it.wikipedia.org/wiki?curid=2901983", "title": "Senago Baseball Club", "text": "Il Senago Baseball Club \u00e8 la squadra di baseball di Senago (Milano), militante nella Serie A federale. La societ\u00e0, nata nel 1973, ha giocato alcuni campionati nella \"Serie A2\" e, dal 2010, fa parte della franchigia denominata \"United\" .\nLa squadra disputa le proprie partite presso il centro sportivo comunale C. Tosi, all'interno del Parco delle Groane.\nOltre a schierare la categoria Seniores (Seria A Federale), la societ\u00e0 si presenta nei campionati junior della categorie Minibaseball, Ragazzi, Allievi.\nStoria.\nDall'anno della fondazione, il 1973, il Senago Baseball ha navigato nelle serie nazionali di II livello. Riuscita a ritornare in Serie A2 sul finire degli anni 2000, nel 2010 raggiunge il sogno di poter disputare il massimo campionato dilettantistico di baseball italiano, la neonata \"Serie A federale\".\nNello stesso anno raggiunge l'obbiettivo play-off, ma la corsa verso la finale scudetto si ferma a Reggio Emilia, (che poi si titoler\u00e0 Campione d'Italia) nella fase semifinale. \nSempre nella stagione 2010, vince la Coppa Italia di categoria, replicando l'impresa nel 2012.\nNel 2020 trova la promozione in Serie A1 battendo la Fiorentina nella serie della finale per 3-2. Nella stagione 2021 avviene comunque la riunificazione della Serie A in un unico campionato.\nFranchigia Expos United.\nLa franchigia nata nel 2009, \u00e8 cos\u00ec composta : "}
{"id": "2901985", "revid": "483293", "url": "https://it.wikipedia.org/wiki?curid=2901985", "title": "Senago Baseball", "text": ""}
{"id": "2901989", "revid": "102141377", "url": "https://it.wikipedia.org/wiki?curid=2901989", "title": "Il nipote del Negus", "text": "Il nipote del Negus \u00e8 un romanzo del 2010 di Andrea Camilleri.\nLa forma narrativa \u00e8 di tipo epistolare, essendo una raccolta di immaginari documenti, lettere ufficiali, epistole confidenziali, giornali ecc. raffigurati tipograficamente nel libro nell'aspetto che avrebbero avuto all'epoca.\nTrama.\nQuando nell'agosto del 1929 il nipote del Negus Hail\u00e9 Selassi\u00e9, con il consenso e l'appoggio delle autorit\u00e0 fasciste, si iscrive alla Regia Scuola Mineraria di Vig\u00e0ta, tutto l'apparato burocratico e di governo, fino al Duce compreso, si attiva freneticamente perch\u00e9 al principe venga riservato il miglior trattamento possibile al fine di dimostrare la generosit\u00e0 di stampo 'romano' del fascismo.\nMinistero degli Esteri, Prefetto, Questore di Montelusa, federale di Vig\u00e0ta e direttore della scuola di fronte ad ogni minimo inconveniente riguardante il giovane principe si danno da fare, intrecciando tra di loro una fitta corrispondenza, rimpallandosi eventuali responsabilit\u00e0 al fine di non perdere la poltrona, per rimediare alle marachelle e soddisfare i desideri del nobile nipote. Il diciannovenne principe conduce infatti un'allegra esistenza tra dissipazioni e amanti, senza badare a spese per le quali le sovvenzioni in denaro del governo etiopico e di quello italiano sono insufficienti, tanto pi\u00f9 che il giovane non esita ad indebitarsi con tutti, persino con il bordello della citt\u00e0 da lui assiduamente frequentato.\nIl motivo della generosa accoglienza italiana al nobile nipote risiede nel fatto che in quel periodo il governo fascista ha iniziato un contenzioso con l'Etiopia su i confini con la Somalia. Potrebbe quindi essere utile l'appoggio del giovane presso il Negus: anzi Mussolini in persona ha avuto l'idea di fargli scrivere una lettera allo zio imperatore per esaltare le virt\u00f9 e le conquiste fasciste. Il giovane nipote per\u00f2 non sembra intenzionato a scriverla, provocando in questo modo un terremoto tra le alte sfere che vedono traballare le loro cariche: inizia cos\u00ec la farsa della lettera del nipote del Negus.\nLa vera storia.\nIn quest'opera Camilleri riprende la forma narrativa gi\u00e0 usata ne \"La concessione del telefono\" e ne \"La scomparsa di Pat\u00f2\" costituita da un insieme di documenti, lettere ufficiali, epistole confidenziali, giornali ecc. raffigurati tipograficamente nel libro nel loro aspetto reale.\nSe i documenti sono frutto della fantasia di Camilleri, non lo \u00e8 invece la fonte della storia narrata che riguarda un personaggio reale: il principe Brhan\u00e9 Sillassi\u00e9, nipote del Negus Hail\u00e9 Selassi\u00e9 I, che negli anni 1929-1932 frequent\u00f2 la Regia Scuola Mineraria di Caltanissetta conseguendo il diploma di perito minerario.\nCamilleri ci dice di aver trovato la storia di questo singolare personaggio, un affascinante giovane nero che parlava perfettamente l'italiano, nel libro \"I signori dello zolfo\" (Caltanissetta, 2001) di Michele Curcuruto.\nQuando il principe torn\u00f2 nella patria ormai occupata dagli italiani si trov\u00f2, per una serie di circostanze, in gravi difficolt\u00e0 economiche causate dal suo carattere di giovane dissipatore di cui aveva dato gi\u00e0 prova nel suo soggiorno italiano.\nBrhan\u00e9, coinvolto nell'attentato del 19 febbraio 1937 a Rodolfo Graziani, fu incarcerato. Giovanni Curcuruto, suo ex compagno di scuola nonch\u00e9 ispettore minerario ad Addis Abeba, lo aiut\u00f2 e cerc\u00f2 di fargli ottenere un lavoro sempre rifiutato con la motivazione che il giovane era un \"negro\". Quando gli inglesi riconquistarono Addis Abeba fu proprio Brhan\u00e9 che fece del tutto per evitare la carcerazione del suo amico Giovanni.\nDati audiolibro.\ne due scritti di Andrea Camilleri"}
{"id": "2901990", "revid": "80598", "url": "https://it.wikipedia.org/wiki?curid=2901990", "title": "Aida Nola", "text": ""}
{"id": "2901996", "revid": "125997649", "url": "https://it.wikipedia.org/wiki?curid=2901996", "title": "Desaparecidos", "text": "L'espressione desaparecidos (letteralmente \"scomparsi\" in spagnolo e portoghese) si riferisce alle persone che furono arrestate per motivi politici, o anche semplicemente accusate di avere compiuto attivit\u00e0 \"anti governative\" dalla polizia dei regimi militari argentino, cileno e di altri paesi dell'America latina, e delle quali si persero in seguito le tracce.\nTipico del fenomeno dei \"desaparecidos\" fu la segretezza con cui operarono le forze governative; gli arresti e i sequestri avvenivano spesso di notte e in genere senza testimoni, cos\u00ec come segreto rimaneva tutto ci\u00f2 che seguiva all'arresto; le autorit\u00e0 non fornivano ai familiari la notizia degli avvenuti arresti e gli stessi capi di imputazione erano solitamente molto vaghi. Della maggioranza dei \"desaparecidos\" non si seppe effettivamente mai nulla e solo dopo la caduta del regime militare e il ritorno alla democrazia, con la pubblicazione del rapporto \"Nunca m\u00e1s\" (Mai pi\u00f9), che permise la ricostruzione di una parte degli avvenimenti e della sorte di un certo numero di \"scomparsi\", fu possibile conoscere che molti di loro furono detenuti in campi di concentramento e in centri di detenzione clandestini, torturati e infine assassinati segretamente, con l'occultamento delle salme in fosse comuni o gettati nell'Oceano Atlantico o nel R\u00edo de la Plata con i cosiddetti voli della morte.\nLa \"sparizione forzata\" \u00e8 un fenomeno che si \u00e8 verificato anche in altri paesi e in altri momenti storici, situazioni per le quali il termine spagnolo \u00e8 divenuto una parola mantello d'uso comune. Tale fenomeno \u00e8 stato riconosciuto come crimine contro l'umanit\u00e0 dall'articolo 7 dello Statuto di Roma del 17 luglio 1998 per la costituzione del Tribunale penale internazionale e dalla risoluzione delle Nazioni Unite numero 47/133 del 18 dicembre 1992.\n\"Desaparecidos\" in Argentina.\nSi ritiene che tra il 1976 e il 1983 in Argentina, sotto il regime della Giunta militare, siano scomparsi fino a 30.000 dissidenti o sospettati tali (9.000 accertati secondo i rapporti ufficiali del CONADEP) su 40.000 vittime totali.\nLe modalit\u00e0 di sequestro e di sparizione delle vittime della repressione fu ideata per perseguire due obiettivi: il primo era quello di evitare quanto verificatosi a seguito del Golpe cileno del 1973, che aveva portato al potere la Giunta militare comandata dal generale Pinochet, dove le immagini della prigionia dei dissidenti nello stadio di Santiago del Cile avevano fatto il giro del mondo, sollevando l'indignazione e l'interessamento delle associazioni per la difesa dei diritti umani; l'assoluta segretezza degli arresti, viceversa, garant\u00ec per lungo tempo al regime militare argentino una sorta di \"invisibilit\u00e0\" agli occhi del mondo; dovettero passare infatti almeno 4 o 5 anni dall'inizio della dittatura prima che all'estero si iniziasse ad avere una percezione esatta di quanto stesse accadendo in Argentina. Il secondo era quello di terrorizzare la popolazione, attraverso la mancata diffusione di notizie in merito alla sorte degli arrestati, limitando in questo modo fortemente non solo ogni possibile dissenso al regime, ma anche la semplice richiesta di notizie da parte dei parenti.\nGli arresti avvenivano molto spesso con modalit\u00e0 da \"rapimenti\": squadre non ufficiali di militari arrivavano con una Ford Falcon verde scuro senza targa, la cui sola vista suscitava il terrore, e piombavano nelle case in piena notte, sequestrando a volte intere famiglie. L'assoluto mistero sulla sorte degli arrestati fece s\u00ec che le stesse famiglie delle vittime tacessero per paura. La conseguenza di queste modalit\u00e0 fu che nella stessa Argentina per lungo tempo il fenomeno rimase taciuto, oltre che totalmente ignorato nel resto del mondo. Una volta arrestate, le vittime erano rinchiuse in luoghi segreti di detenzione, senza alcun processo, quasi sempre torturate, a volte per mesi, e solo in rari casi, dopo un processo sommario e senza alcuna garanzia legale, gli arrestati vennero rimessi in libert\u00e0.\nSecondo alcune fonti, spesso testimonianze di militari coinvolti nell'operazione, molti desaparecidos furono imbarcati a bordo di aerei militari, sedati e lanciati nel R\u00edo de la Plata, oppure gettati nell'Oceano Atlantico col ventre squarciato da una coltellata affinch\u00e9 i loro corpi fossero divorati dagli squali, i cosiddetti \"vuelos de la muerte\", voli della morte; altri furono detenuti in centri di detenzione clandestini. Uno di questi, rimasto sinistramente celebre, ebbe sede nella scuola di addestramento della Marina Militare ESMA, a Buenos Aires. Un altro episodio tristemente famoso fu quello che inizi\u00f2 nel settembre 1976 e che pass\u00f2 alla storia come \"notte delle matite spezzate\", un'operazione di repressione organizzata contro i movimenti studenteschi delle scuole superiori; ne furono il pretesto le manifestazioni per la concessione, e successivamente contro l'abolizione, del \"boleto estundiantil\", un tesserino studentesco che consentiva sconti sui libri di testo e sui trasporti. Un grande numero di studenti, per la maggior parte minorenni, fu sequestrato, sottoposto a torture e almeno 238 di loro furono uccisi.\nUn altro fenomeno fu quello delle donne arrestate mentre si trovavano in stato interessante oppure rimaste incinte a seguito delle violenze subite nei centri di detenzione: molte donne partorirono mentre erano detenute, molte di esse furono uccise, e i loro figli illegalmente affidati in adozione a famiglie di militari o poliziotti. Dalla restaurazione della democrazia nel 1983, le istituzioni argentine si sono in parte adoperate per ritrovare questi bambini e restituirli alle loro famiglie. Le indagini fatte in questo senso sono state fondamentali per scoprire molte delle atrocit\u00e0 commesse dal regime militare. Inoltre queste indagini consentirono la condanna di ex funzionari del regime che, per i reati strettamente politici, erano stati prosciolti o amnistiati sulla base del loro obbligo di obbedire agli ordini all'epoca dei fatti attraverso la cosiddetta legge della \"obbedienza dovuta\".\nLa denuncia e la scoperta degli orrori avvenuti in Argentina durante il regime militare si deve in grande parte all'azione delle Madri di Plaza de Mayo, madri dei giovani desaparecidos che con una protesta pacifica, sfidando il regime, riuscirono a far conoscere all'opinione pubblica il dramma che stava avvenendo nel loro Paese e della Nonne di Plaza de Mayo che si sono date, dal 1977, il compito di localizzare e restituire alle famiglie legittime tutti i bambini sequestrati dopo aver ucciso e fatto sparire le madri. Tra le sue presidenti Mar\u00eda Eugenia Casinelli, che ne fu anche fondatrice, e in seguito Estela Barnes de Carlotto. Tuttavia, una volta tornata la democrazia, dopo le prime sentenze di condanna contro ufficiali dell'esercito emesse sotto la presidenza Alfons\u00edn, le successive pressioni degli ambienti militari hanno fatto s\u00ec che vi fossero numerose amnistie e, di fatto, un colpo di spugna sul periodo della dittatura. Il 13 gennaio 2007 Isabelita Per\u00f3n \u00e8 stata arrestata in Spagna per la morte di un giovane desaparecido. Solo negli anni 2000, a seguito della pressione del presidente N\u00e9stor Kirchner, alcune amnistie sono state revocate e i responsabili hanno subito varie pene; il tenente generale Jorge Videla, ad esempio, \u00e8 stato condannato a due ergastoli e 50 anni di carcere. All'et\u00e0 di 87 anni, il 17 maggio 2013 Jorge Videla \u00e8 morto senza svelare la verit\u00e0 sulle sue vittime.\n\"Desaparecidos\" in Cile.\nIn Cile, durante la dittatura del generale Augusto Pinochet, il fenomeno dei desaparecidos coinvolse circa 40.000 vittime, di cui 2000 morti accertati e 38.000 scomparsi. La prese di potere di Pinochet avvenne l'11 settembre 1973, quando fu rovesciato Salvador Allende, il presidente eletto che poi si suicid\u00f2 nel palazzo presidenziale. \nDal giorno del golpe, il regime pinochetista cominci\u00f2 una durissima repressione. \nIn realt\u00e0, fino al 27 giugno 1974 Pinochet era stato semplicemente uno dei quattro capi (nominato poi capo permanente) della junta militar, leadership che prese il potere e che avrebbe dovuto alternarsi con quelle dei comandanti delle altre forze armate in un sistema a rotazione. \nMa il 12 settembre 1974, esattamente un anno dopo il golpe che aveva spodestato il presidente eletto, Pinochet e la giunta militare assunsero anche il potere legislativo, insieme a 12 militari che furono nominati ministri. Pinochet assunse quindi il titolo di \"Capo Supremo della Nazione\", poi ufficializzato in Presidente del Cile. La violenza e il bagno di sangue del colpo di Stato continuarono per\u00f2 durante tutta l'amministrazione di Pinochet, che govern\u00f2 con il \"pugno di ferro\" fino al 1990. Contro i dissidenti venivano comunemente usate torture, al fine sia di ottenere informazioni, sia per reprimere qualsiasi idea politica contrastante quella del governo incutendo terrore. Molte delle persone sequestrate, a differenza di quanto avvenne in Argentina, furono poi rilasciate dopo tempi pi\u00f9 o meno lunghi di detenzione, ma costrette all'esilio o all'isolamento sociale e politico (come accadde al futuro scrittore e regista Luis Sep\u00falveda e alla scrittrice Isabel Allende). I dissidenti assassinati per aver pubblicamente parlato contro la politica di Pinochet venivano invece definiti \"scomparsi\" (desaparecidos in spagnolo o portoghese). Non si sa quante persone furono realmente assassinate dalle forze del governo e dei militari durante i diciassette anni di governo di Pinochet, ma la Commissione Rettig, voluta dal nuovo governo democratico, elenc\u00f2 ufficialmente pi\u00f9 di 3000 vittime (2.095 morti e 1.102 \"desaparecidos\") su 130.000 sequestri. L'ultimo computo aggiornato, presentato nell'agosto 2011 da una commissione incaricata dal governo, ipotizza il numero totale delle vittime come 40.018 e 600.000 incarcerati. \nTra le vittime anche il regista e cantante V\u00edctor Jara, ucciso nell'Estadio Nacional de Chile insieme a molti altri durante i giorni del golpe. Migliaia di cileni lasciarono il Paese per sfuggire al regime. Tranne che per la strage dell'Estadio Nacional de Chile, in cui gli eccidi furono documentati, Pinochet tent\u00f2 di insabbiare questi crimini parlando di morti in scontri di guerriglia o di esiliati, anzich\u00e9 di sequestri e omicidi, soprattutto nel caso degli scomparsi. Minore fu il numero di voli della morte rispetto alla dittatura argentina, infatti numerose fosse comuni di vittime scomparse sono state rinvenute.\nLa presidenza di Pinochet era frequentemente resa instabile da sollevazioni e da isolati attacchi violenti. I tentativi di assassinio erano comuni, il che aument\u00f2 la paranoia del governo e probabilmente aliment\u00f2 il ciclo dell'oppressione.\n\"Desaparecidos\" in altre dittature.\nNumeri consistenti di persone uccise e scomparse vi furono nei primi anni del franchismo in Spagna, in Paraguay, in Uruguay, in Brasile, in Guatemala, nell'Iraq di Saddam Hussein, in Cambogia, nella Libia di Gheddafi, in Grecia durante la dittatura dei colonnelli, nei primi anni della Jugoslavia di Tito e in molti altri paesi; recentemente il fenomeno \u00e8 ricomparso in maniera massiccia nell'Egitto di al-Sisi.\nL'attivit\u00e0 delle Nazioni Unite ha talvolta ottenuto dai governi - per lo pi\u00f9 dai regimi succedutisi agli autori dei crimini - il riconoscimento del fatto che gli scomparsi vanno considerati deceduti.\nI \"desaparecidos\" nella cultura.\nFilm.\nFra i numerosi film che trattano il tema dei \"desaparecidos\", a vario titolo:\nOpere letterarie.\nRomanzi e racconti che trattano, ricordano o sono legati all'argomento:\nMusica.\nCanzoni sulla dittatura militare argentina (1976-1982) e i desaparecidos:\n\"(in ordine cronologico)\"\nIl 24 marzo 2009, 33\u00ba anniversario del golpe militare, i Radiohead in concerto a Buenos Aires hanno dedicato la loro canzone \"How to Disappear Completely\" alle vittime della dittatura."}
{"id": "2901998", "revid": "729019", "url": "https://it.wikipedia.org/wiki?curid=2901998", "title": "Abbazia di Seeon", "text": "L'abbazia di Seeon \u00e8 un monastero benedettino nel territorio di Seeon-Seebruck nel distretto rurale di Traunstein, in Baviera, Germania.\nStoria.\nVenne fondato nel 994 dal conte palatino Aribo I di Baviera ed abitato da monaci benedettini provenienti dal monastero di Sankt Emmeram, presso Ratisbona. Esso \u00e8 situato su un isolotto nel lago nei pressi di Seeon. Subito dopo la sua fondazione, il monastero divenne ben presto un rinomato scriptorium e produsse manoscritti non soltanto per il monastero ma anche per altre abbazie e chiese del circondario. Il loro committente pi\u00f9 importante fu l'imperatore Enrico II il Santo, il quale commission\u00f2 diversi volumi in onore del Principe-vescovo di Bamberga.\nVerso la fine dell'XI secolo la chiesa a pilastri del monastero venne ristrutturata secondo lo stile romanico ma la nuova costruzione dur\u00f2 circa cento anni, e venne nuovamente ristrutturata a partire dal 1180 dall'attuale costruzione con l'aggiunta di un'abside ad est. Tra il 1428 ed il 1433 vennero eseguite ulteriori modifiche in stile tardo gotico dall'architetto Konrad P\u00fcrkhel di Burghausen. Nel 1579 la chiesa venne decorata da alcuni affreschi rinascimentali raffiguranti tra le scene di vita di Cristo e della Vergine Maria, i patroni San Benedetto e San Lamberto oltre che dei fondatori del monastero.\nDi notevole valore artistico \u00e8 la tomba in marmo rosso dell'abate Honorat Kolb, e la \"Madonna col bambino\" creata nel 1433 da un anonimo noto con il nome di \"Maestro di Seeon\". Quella che si pu\u00f2 vedere nel monastero \u00e8 soltanto una copia posta a partire dal 1947, mentre l'originale si trova presso il Museo Nazionale Bavarese di Monaco a partire dal 1855.\nFino al cosiddetto periodo della secolarizzazione della Baviera nel 1803, l'abbazia fu un importante centro culturale, e vi vide attivi artisti come Haydn e Mozart che fu ospite del monastero nel 1767 e ancora nel 1769.\nDopo il 1803 l'abbazia venne chiusa e l'edificio venne convertito in una fortezza e utilizzato in varie destinazioni quali infermeria e caserma. Tra il 1852 ed il 1934 il castello venne utilizzato come residenza dalla nobile famiglia dei Duchi di Leuchtenberg. Nel 1989 l'edificio venne acquisito dal governo della regione amministrativa dell'Alta Baviera, e dopo un lungo periodo di restaurazione venne inaugurato nel 1993 come centro culturale ed educativo ed utilizzato per concerti, esibizioni di pittura e scultura ed altre manifestazioni culturali e artistiche."}
{"id": "2901999", "revid": "594029", "url": "https://it.wikipedia.org/wiki?curid=2901999", "title": "Oscillatore lineare", "text": ""}
{"id": "2902001", "revid": "110157", "url": "https://it.wikipedia.org/wiki?curid=2902001", "title": "Partito del Benessere", "text": "Il Partito del Benessere (, RP), \u00e8 stato un partito politico turco d'ispirazione islamista sciolto nel 1998 dalla Corte Costituzionale turca. Tra i suoi appartenenti di spicco vi furono Necmettin Erbakan, leader storico dell'islamismo turco, Recep Tayyip Erdo\u011fan, Abdullah G\u00fcl, B\u00fclent Arin\u00e7 e Recai Kutan. Il partito del Benessere rappresent\u00f2 una delle fasi principali dell'esperienza politica di Necmettin Erbakan e del movimento del Mill\u00ee G\u00f6r\u00fc\u015f, nonch\u00e9 una delle principali esperienze dell'islamismo politico turco.\nIl partito giunse a governare nel 1996, evento dopo il quale l'esercito turco, tradizionale difensore dei principi del kemalismo e della laicit\u00e0 dello Stato, pronunci\u00f2 un memorandum che asseriva l'incompatibilit\u00e0 del partito a governare.\nVenne in seguito sciolto nel 1998 dalla Corte Costituzionale turca sotto l'accusa di violare gli articoli della Costituzione che sancivano la laicit\u00e0 dello Stato e il leader Erbakan venne bandito dalla vita politica per i seguenti cinque anni. I confidenti di Erbakan diedero vita nel 1997 al Partito della Virt\u00f9, nella quale confluirono gran parte degli organi e dei membri del Partito del Benessere.\nStoria.\nOrigini.\nLe radici del partito sono da identificarsi nelle idee del movimento del Mill\u00ee G\u00f6r\u00fc\u015f, originatosi negli ambienti della congregazione di \u0130skenderpa\u015fa, e nell'esperienza dei due precedenti partiti guidati da Necmettin Erbakan e poi banditi dalla Corte Costituzionale: il Partito dell'Ordine Nazionale, attivo tra il 1970 e il 1971, e il Partito della Salvezza Nazionale, fondato nel 1972 e sciolto nel 1981, in seguito al colpo di Stato del 1980 del generale Kenan Evren. L'esperienza politica di Erbakan e la fondazione del Partito dell'Ordine Nazionale furono avviate con il benestare di Mehmet Zahit Koktu, una delle principali figure di riferimento della congregazione di \u0130skenderpa\u015fa.\nLa fondazione del partito e il successo.\nIl Partito del Benessere venne fondato nel 1983 da Ahmet Tekdal, sotto la guida di Erbakan, allora bandito dalla vita politica in seguito al colpo di Stato. Il partito raccolse buona parte dell'elettorato islamista, il cui supporto dopo lo scioglimento del Partito della Salvezza Nazionale era confluito nel Partito della Madrepatria di Turgut \u00d6zal; \u00d6zal \u00e8 stato infatti membro sia della congregazione di \u0130skenderpa\u015fa che del Partito della Salvezza Nazionale.\nIl partito cominci\u00f2 ad organizzarsi territorialmente in tutto il paese e present\u00f2 i suoi candidati per la prima volta in occasione delle elezioni locali del 1984, nelle quali riscosse il 4,4% dei voti, conquistando \u015eanl\u0131urfa, Van e Konya. Necmettin Erbakan divent\u00f2 segretario del partito a partire dal 1987, dopo che il risultato del referendum costituzionale del 1987 tolse il divieto allora vigente ai politici antecedenti al colpo di Stato del 1980 di partecipare alla vita politica. \nIn occasione delle elezioni parlamentari del 1991, il partito inizi\u00f2 ad organizzare una vasta rete di supporto su scala nazionale, diretta all'elettorato conservatore disilluso della classe politica turca. Il partito si alle\u00f2 con il Partito del Movimento Nazionalista e con il Partito della Nazione, conquistando, con il 16,87% dei voti, 62 seggi. Il nuovo soggetto politico ottenne l'appoggio di una parte consistente della classe media provinciale e conservatrice, nonch\u00e9 di molti membri delle confraternite islamiche, in particolare quella naqshbandi. A differenziare il Partito del Benessere dal Partito della Salvezza Nazionale era in particolare la strategia elettorale del partito obiettiva ad integrare politicamente anche le classi lavoratrici pi\u00f9 svantaggiate e marginalizzate, recettive ai temi dello Stato sociale; una fonte cospicua dell'appoggio al movimento proveniva infatti dalle centinaia di migliaia di famiglie giunte negli anni precedenti dalle zone rurali a Istanbul e nelle altre grandi citt\u00e0 della Turchia e che risiedevano nelle gecekondular. Importante fu il contributo delle sezioni femminili: le donne del partito ricoprirono un ruolo importante nel costruire la popolarit\u00e0 del partito nelle periferie urbane, passando casa per casa a presentare il programma politico del movimento alle famiglie. In molti quartieri, a ricoprire un ruolo fondamentale in ogni sezione locale del partito era una donna, conosciuta da tutta la comunit\u00e0 locale che si rivolgeva a lei per assistenza economica e alimentare e per richiedere borse di studio. Un tema importante che fece avvicinare molte donne fu la campagna favorevole al velo islamico, allora bandito dai luoghi pubblici. Una parte consistente del supporto politico proveniva poi generalmente dalla componente pi\u00f9 giovane della popolazione turca, tendenzialmente pi\u00f9 aperta alle nuove idee dell'Islam politico.\nIl partito si presentava come anti-sistema e favoriva un maggiore intervento dello stato in economia. La retorica del partito includeva poi numerosi riferimenti al riconoscimento della lingua curda, all'ambientalismo e alla lotta alla corruzione e nell'ambito della politica estera, proponeva un forte euroscetticismo unito ad un programma panislamico fortemente critico verso Israele, l'Occidente e il capitalismo e volto a rafforzare i rapporti della Turchia con il resto del Mondo islamico. Numerosi esponenti del partito furono attivi nel condannare i massacri dei bosniaci musulmani nella guerra in Bosnia ed Erzegovina.\nNell'ambito delle elezioni locali del 1994, il partito riscosse il 19,14% dei voti e conquist\u00f2 327 municipalit\u00e0, specie nelle regioni della Turchia interna e nelle zone curde. Il partito, tra le tante, conquist\u00f2 le citt\u00e0 di Ankara, Istanbul, Konya, Sivas, \u015eanl\u0131urfa, Van, Kayseri, Diyarbak\u0131r, Erzurum e Gaziantep. La militanza nel partito raggiunse numeri enormi: in occasione delle elezioni locali del 1994, circa 160.000 attivisti parteciparono nel diffondere il programma politico del partito, distribuendo in tal senso volantini e audiocassette prodotte in Germania e nei Paesi Bassi. Diecimila predicatori si recarono nei caff\u00e8 e nei luoghi di aggregazione per diffondere il messaggio politico del partito; il numero di questi ultimi raddoppi\u00f2 negli anni seguenti. I volontari, che raggiunsero le 300.000 unit\u00e0 in occasione delle elezioni parlamentari del 1995, si occuparono inoltre di controllare il conteggio dei voti, informando poi gli organi del partito.\nLe amministrazioni locali del Partito del Benessere si caratterizzarono per un rapporto pi\u00f9 stretto con la popolazione, organizzarono eventi di beneficenza rivolti ai meno abbienti, introdussero nuovi servizi pubblici, migliorarono quelli gi\u00e0 esistenti e ottennero importanti successi nella lotta alla corruzione. Le amministrazioni aprirono nuovi spazi per la nascente classe media, tra i quali numerosi parchi pubblici e finanziarono ristoranti e stabilimenti balneari, limitando per\u00f2 la vendita di alcol, in modo che le nuove aree si presentassero pi\u00f9 invitanti per le famiglie e pi\u00f9 compatibili con i precetti islamici. Il partito introdusse il concetto della \"sosyal belediyecilik\" (\"municipalit\u00e0 sociale\"): tra le iniziative pi\u00f9 importanti a ricoprire maggiore risonanza furono le \"beyaz masa\" (\"tavola bianca\"), mediante le quali i cittadini ordinari potevano riportare alle amministrazioni le richieste pi\u00f9 urgenti; con le \"halk meclisleri\" (\"assemblee popolari\"), la cittadinanza veniva invitata a partecipare alla ristrutturazione della municipalit\u00e0 e della vita pubblica. Con queste iniziative, il partito riusc\u00ec a costruire un solido supporto territoriale.\nTra le pi\u00f9 grandi vittorie del partito alle elezioni locali del 1994 si cita quella di Istanbul, nella quale fu eletto sindaco Recep Tayyip Erdo\u011fan. Il nuovo sindaco di Istanbul riusc\u00ec a risolvere problematiche che affliggevano la citt\u00e0 da decenni, che includevano la mal gestita raccolta dei rifiuti, il traffico caotico e problemi relativi alle risorse idriche; questi ultimi vennero risolti mediante la realizzazione di centinaia di chilometri di nuovi condotti, il problema dei rifiuti venne gestito con la creazione di impianti di riciclaggio all'avanguardia, mentre il traffico cittadino e gli ingorghi furono ridotti con la costruzione di pi\u00f9 di cinquanta ponti, viadotti e autostrade e con un rinnovo del trasporto pubblico. Numerosi furono gli interventi per prevenire la corruzione e venne ripagata una parte importante del debito di due miliardi di dollari della municipalit\u00e0 metropolitana di Istanbul e vennero investiti quattro miliardi di dollari nella citt\u00e0.\nLe elezioni parlamentari del 1995 e il governo Erbakan.\nAlle elezioni parlamentari del 1995, il partito guadagn\u00f2 oltre sei milioni di voti, diventando, con il 21,38% dei voti, il primo partito della Turchia. Le difficolt\u00e0 di Tansu \u00c7iller e di Mesut Y\u0131lmaz a formare un governo convinsero il presidente S\u00fcleyman Demirel ad affidare l'incarico a Necmettin Erbakan. Erbakan divenne primo ministro con l'appoggio del Partito della Retta Via di Tansu \u00c7iller. Il partito, nel corso della fase governativa, rinunci\u00f2 a molte delle sue posizioni pi\u00f9 radicali. Il programma economico del nuovo governo, definito \"Refahyol\" (dall'unione di \"Refah\" e \"Dogru Yol\", i nomi in lingua turca dei due partiti), individu\u00f2 come obiettivi l'abbassamento dell'inflazione, un tasso di cambio pi\u00f9 ragionevole, l'incremento del prodotto interno lordo, una tassazione pi\u00f9 giusta in aiuto agli imprenditori, investimenti nelle infrastrutture, la realizzazione di centrali nucleari, il raggiungimento degli obiettivi dell'accordo con l'Unione europea e priorizzare le privatizzazioni in modo da attrarre investimenti esteri.\nIl governo Erbakan si impegn\u00f2 a rafforzare il sistema di Stato sociale. Il governo intervenne poi per conciliare gli orari lavorativi con il tradizionale digiuno del Ramadan e si impegn\u00f2 ad incrementare il numero delle \u0130mam Hatip, scuole che propongono un programma educativo nell'ambito dell'istruzione secondaria che include un'educazione religiosa. Nell'ambito della politica estera, Erbakan si impegn\u00f2 a rafforzare i rapporti della Turchia con i Paesi islamici, in particolare con la Libia di Mu\u02bfammar Gheddafi, l'Iran, la Malesia e l'Indonesia, in un'ottica panislamica.\nL'immagine di Erbakan venne danneggiata dal suo famoso discorso che derideva le manifestazioni contro lo scandalo di Susurluk, per il quale venne ampiamente accusato di essere indifferente. \nIl memorandum del 1997 e lo scioglimento del partito.\nL'esercito turco, tradizionale difensore dei principi del kemalismo e della laicit\u00e0 dello Stato e fortemente critico nei confronti del governo Erbakan, pronunci\u00f2 un memorandum il 28 febbraio 1997, che convinse infine il presidente Demirel ad affidare l'incarico di formare un nuovo governo a Mesut Y\u0131lmaz.\nIl partito venne sciolto nel 1998 dalla Corte Costituzionale turca sotto l'accusa di perseguire un programma fondamentalista e di violare gli articoli della Costituzione che sancivano la laicit\u00e0 dello Stato. Necmettin Erbakan venne bandito dalla vita politica per i seguenti cinque anni. Numerosi esponenti del partito, tra i quali il sindaco di Kayseri furono messi sotto investigazione. Il sindaco di Sincan fu incarcerato per aver autorizzato una manifestazione contro Israele, nella quale furono pronunciati discorsi religiosi. Venne processato anche Recep Tayyip Erdo\u011fan, per aver recitato a Siirt una poesia di Ziya G\u00f6kalp, che secondo la corte incitava all'odio religioso.\nLa direzione del partito si rivolse alla Corte europea dei diritti dell'uomo, la quale conferm\u00f2 la decisione della Corte Costituzionale turca. I confidenti di Erbakan diedero vita nel 1997 al Partito della Virt\u00f9, nella quale confluirono gran parte dei membri e degli organi del Partito del Benessere.\nIdeologia.\nIl Partito del Benessere si origin\u00f2 dalla precedente esperienza politica di Necmettin Erbakan e si present\u00f2 come l'erede dei suoi predecessori: il Partito dell'Ordine Nazionale e il Partito della Salvezza Nazionale. Gran parte dei membri del movimento provenivano dagli ambienti della congregazione di \u0130skenderpa\u015fa e la stessa esperienza politica di Erbakan fu avviata con il benestare di Mehmet Zahit Koktu, una delle principali figure di riferimento della congregazione. Il Partito della Salvezza Nazionale aveva ricevuto il supporto di buona parte delle confraternite islamiche appartenenti alla tradizione naqshbandi e a quella nurcu, anche se queste ultime tolsero l'appoggio al partito a partire dagli anni 1970; il Partito del Benessere trov\u00f2 quindi l'appoggio perlopi\u00f9 delle congregazioni naqshbandi, ad eccezione della Menzil, che prefer\u00ec donare il suo appoggio al Partito della Grande Unit\u00e0.\nIl partito si present\u00f2 come un movimento islamista, che premeva per l'introduzione dei valori morali della religione islamica nel processo politico, in modo da creare una societ\u00e0 equa e giusta, criticando il tradizionale laicismo kemalista dello Stato turco, considerato una mera imitazione dei valori occidentali. La campagna favorevole al velo islamico, allora vietato nei luoghi pubblici, avvicin\u00f2 molte donne al partito.\nLa filosofia politica e la visione socioeconomica del movimento trovano le loro radici nel programma del \"Mill\u00ee G\u00f6r\u00fc\u015f\" (\"Visione nazionale\"), stilato da Erbakan nel 1969, e nel concetto dell\"Adil D\u00fczen\" (\"Giusto ordine\"). L'ideologia del partito si basava sui seguenti punti programmatici:\nGli ideali del \"Mill\u00ee G\u00f6r\u00fc\u015f\" si fondano sui seguenti cinque punti principali:\nL\"Adil D\u00fczen\" si fonda invece sui seguenti quattro precetti:\nQuesti concetti programmatici, approfonditi da Erbakan nei suoi libri, erano obiettivi alla realizzazione dell'eguaglianza economica, alla protezione dei diritti individuali e alla costituzione di una democrazia pluralistica che rispettasse le volont\u00e0 della maggioranza islamica. In ambito economico, Erbakan critic\u00f2 sia il capitalismo che il socialismo, e teorizz\u00f2 un sistema nel quale vigesse un maggiore equilibrio tra la propriet\u00e0 pubblica e quella privata, che introducesse un solido Stato sociale e rigettasse l'interesse. Il Partito del Benessere enfatizzava il ruolo dello stato nella distribuzione delle risorse in nome della giustizia sociale, muovendo forti critiche al capitalismo occidentale, anche se riconosceva l'importanza della libert\u00e0 d'impresa e del libero mercato. In ambito locale, il partito si impegn\u00f2 nel costruire un rapporto diretto con l'elettorato, inventando il concetto della \"sosyal belediyecilik\" (\"municipalit\u00e0 sociale\"), che contribu\u00ec a costruire un solido consenso territoriale tra le classi pi\u00f9 marginalizzate politicamente ed economicamente delle grandi periferie urbane. Gran parte del sostegno al partito trovava origine nelle gecekondular, le vaste baraccopoli formatesi a partire dagli anni 1970 come risultato delle migrazioni rurali di massa verso i grandi centri urbani della Turchia, in particolare Istanbul e Ankara. Quest'ultima componente della popolazione turca rimase emarginata sia dal sistema economico centralizzato e pianificato tipico dei periodi antecedenti il 1980, che dalle riforme neoliberiste del governo di Turgut \u00d6zal, e sentiva un forte senso di estraneit\u00e0 nei confronti della classe politica turca tradizionale, considerata corrotta e disattenta alle istanze e alle problematiche delle aree marginalizzate della societ\u00e0, che vivevano forti situazioni di disagio, disoccupazione e povert\u00e0.\nIl sostegno delle masse lavoratrici al Partito del Benessere entr\u00f2 in opposizione coi movimenti di estrema sinistra, in particolare col Partito dei Lavoratori del Kurdistan. La concorrenza col PKK si fece sentire dal momento che una parte cospicua del supporto al Partito del Benessere proveniva dalle regioni curde, le pi\u00f9 marginalizzate del paese. Il Partito del Benessere si mobilit\u00f2 per l'integrazione delle popolazioni curde nell'ambito delle tensioni nelle regioni orientali e si pronunci\u00f2 favorevole al riconoscimento della lingua curda, fortemente osteggiata dallo Stato turco nei decenni precedenti, in particolare nel periodo successivo al colpo di Stato del 1980. La forte opposizione al PKK era dovuta anche al fatto che il Partito del Benessere si defin\u00ec fortemente anticomunista e antisovietico, nonch\u00e9 contrario al separatismo curdo. La retorica del partito includeva poi riferimenti all'ambientalismo.\nI principali motivi che contribuirono al successo del Partito del Benessere tra la classe lavoratrice e ad incrementare la disillusione di questa nei confronti della classe politica tradizionale furono individuati nella percepita incapacit\u00e0 di quest'ultima a garantire la stabilit\u00e0 politica e sociale, nella discriminazione del tradizionale abbigliamento islamico, nel conflitto nelle regioni curde, nell'inefficace politica estera turca relativamente alla guerra in Bosnia ed Erzegovina e in Azerbaigian, nell'inflazione, nella disoccupazione, nella corruzione, nella percepita decadenza dei valori morali e nel vuoto generatosi nel centro-destra turco dopo la morte di Turgut \u00d6zal, vuoto che il centro-sinistra non fu in grado di colmare; i continui attacchi da parte di B\u00fclent Ecevit al Partito del Benessere non fecero altro che estraniare una buona parte dell'elettorato conservatore nei confronti del Partito della Sinistra Democratica.\nIl partito si present\u00f2 in opposizione alla tradizionale classe politica turca, guidata nei decenni precedenti dagli ideali del kemalismo, alla quale oppose l'enfatizzazione dell'identit\u00e0 islamica e ottomana. Il successo del partito rappresent\u00f2 un chiaro segnale che rifletteva un cambiamento importante che stava avvenendo nella societ\u00e0 turca, che stava sperimentando un incremento dell'influenza dell'identit\u00e0 islamica, che si trasmetteva nel mondo della cultura e della comunicazione, attraverso la nascita di nuove case editrici, giornali, stazioni radio e canali televisivi, quali Kanal 7, nella moda e nell'economia, attraverso la costituzione di nuove associazioni, gruppi di interesse, istituzioni finanziarie e organizzazioni quali la M\u00dcS\u0130AD, che raccolse molti imprenditori conservatori. Nello stesso periodo si assistette alla comparsa di una nuova generazione intellettuale turca, maggiormente sensibile ai valori della religione islamica. Il processo acceler\u00f2 in concomitanza con il governo di Turgut \u00d6zal, segretario del Partito della Madrepatria. Il centro-destra turco aveva sempre tradizionalmente favorito l'influenza religiosa nella societ\u00e0. Un'importante fonte del supporto al Partito del Benessere proveniva dai giovani delle scuole \u0130mam Hatip, istituti secondari che includevano nel loro programma educativo un'istruzione religiosa.\nIl movimento fu associato al fenomeno globale del revivalismo islamico, che port\u00f2 a partire dagli anni 1970 a una rinascita dell'Islam nella politica e nella societ\u00e0 in tutto il Mondo islamico, dai Paesi arabi, all'Afghanistan, all'Iran e al Pakistan. A differenziare il Partito del Benessere e il movimento del Mill\u00ee G\u00f6r\u00fc\u015f da molti dei movimenti islamici che nacquero in quel periodo nei vicini paesi arabi, fu il rigetto della violenza politica. Molti degli esponenti pi\u00f9 radicali del movimento, come Cemalattin Kaplan, abbandonarono il partito. A differenziare poi il movimento del Mill\u00ee G\u00f6r\u00fc\u015f dai movimenti islamisti arabi era la tradizione religiosa di riferimento: il Mill\u00ee G\u00f6r\u00fc\u015f nacque infatti negli ambienti del sufismo naqshbandi, mentre molti dei movimenti islamisti nel resto del Mondo islamico trovarono origine nel salafismo. Ci\u00f2 tuttavia non imped\u00ec una vicinanza tra il Partito del Benessere e i Fratelli Musulmani.\nNell'ambito della politica estera, il partito si pronunci\u00f2 sia contro quello che veniva definito l'imperialismo occidentale, osteggiando il progetto di adesione della Turchia all'Unione europea, sia contro l'Unione sovietica e il comunismo. Il partito proponeva un programma panislamico volto a realizzare un'unione mondiale dei paesi islamici, indipendente sia dal blocco occidentale che da quello orientale, in cui la Turchia, forte della sua eredit\u00e0 ottomana, fungesse da guida. Erbakan teorizz\u00f2 la creazione di un mercato comune islamico e di un'organizzazione militare internazionale islamica alternativa alla NATO. Il partito assunse una posizione fortemente contraria al sionismo e a Israele, criticando gli accordi militari con quest'ultimo. Numerosi esponenti del partito furono attivi nel condannare i massacri dei bosniaci musulmani nella guerra in Bosnia ed Erzegovina e organizzarono collette in favore della Bosnia ed Erzegovina. Gli esponenti del partito mostrarono poi supporto nei confronti dei turchi di Bulgaria, che dovettero soffrire atti di pulizia etnica nel 1989."}
{"id": "2902005", "revid": "6923", "url": "https://it.wikipedia.org/wiki?curid=2902005", "title": "Le train bleu", "text": "Le train bleu \u00e8 un treno di lusso della Compagnie des wagons-lits circolante dal 1922 tra Calais (in corrispondenza con l'Inghilterra) e San Remo via Parigi, Digione, Marsiglia, Tolone, Saint-Rapha\u00ebl, Cannes, Juan-les-Pins, Antibes, Nizza, Monaco, Monte-Carlo, Mentone e Ventimiglia\nStoria.\nIniziato il servizio nel 1922 e subito chiamato \u00abCalais-M\u00e9diterran\u00e9e-Express\u00bb, venne in seguito soprannominato \u00abTrain bleu\u00bb (nome diventer\u00e0 ufficiale solo nel 1947) a causa del colore delle sue nuove carrozze letti metalliche (del tipo LX: dove L sta per \"luxe\" et X per 10 compartimenti) blu e oro.\nFrequentato dall'alta societ\u00e0 \u00e8 composto esclusivamente da carrozze letti, una carrozza ristorante e una carrozza bar, molto raffinati che costituiranno la sua celebrit\u00e0.\nNel 1960, limit\u00f2 il percorso alla \"Parigi Ventimiglia\", mentre le carrozze da Calais erano incorporate in un nuovo \"espresso\" \u00abFlandres-Rivi\u00e9ra\u00bb Calais-San Remo.\nNel 1968 fu composto anche dalle nuove carrozze tipo T2.\nFino al 1976 fu salvaguardato il suo prestigio, ma l'abolizione della sua mitica carrozza-bar annunci\u00f2 un lento ma continuo declino.\nLe riprese del nome.\nRistorante.\nNel 1900 il ristorante della Gare de Lyon fu ribattezzato \"Le Train bleu\". L'arredamento e le decorazioni interne originali dell'epoca si dovevano all'architetto Marius Toudoire, autore del progetto dell'intera stazione. Vi lavorarono all'epoca diversi artisti fra cui il pittore Edmond Marie Petitjean con il quadro \"Le Puys\", Antoine Calbet, Jean-Baptiste Olive e molti altri.\nLetteratura.\nAgatha Christie scrisse il romanzo \"Il mistero del treno azzurro\" (\"The Mystery of the Blue Train\").\nBalletto.\n\"Le train bleu\" \u00e8 anche il nome di un balletto realizzato dai Balletti russi di Sergej Djagilev nel 1924.\nMusica.\nNel 1983 i Matia Bazar incidono un singolo dal titolo \"Il Treno Blu\" inedito in Italia e destinato soltanto per il mercato giapponese."}
{"id": "2902006", "revid": "34392", "url": "https://it.wikipedia.org/wiki?curid=2902006", "title": "Regina consorte di Francia", "text": ""}
{"id": "2902009", "revid": "110157", "url": "https://it.wikipedia.org/wiki?curid=2902009", "title": "Duomo di Nocera Umbra", "text": "La chiesa di Santa Maria Assunta \u00e8 il duomo di Nocera Umbra e concattedrale della diocesi di Assisi-Nocera Umbra-Gualdo Tadino.\nStoria e descrizione.\nDocumenti storici attestano l'esistenza di una cattedrale romanica gi\u00e0 nell'XI-XII secolo. Di questa primitiva costruzione rimane il portale romanico sul lato sinistro dell'edificio. La chiesa era inserita all'interno della rocca cittadina, distrutta dall'imperatore Federico II nella lotta tra guelfi e ghibellini nel 1248. Abbandonata in rovina per molto tempo, solo verso la met\u00e0 del XV secolo fu intrapresa la sua ricostruzione: i lavori iniziarono nel 1448, esattamente duecento anni dopo la sua devastazione; nel luglio 1487 furono inumate nella chiesa le reliquie di san Rinaldo, patrono della citt\u00e0, i cui resti riposano oggi sotto l'altare maggiore. Il campanile fu terminato nel 1544. Ulteriori interventi furono eseguiti nel XVIII secolo con la trasformazione della cattedrale in stile barocco. La facciata \u00e8 stata ultimata nel 1925.\nInternamente, l'edificio si presenta ad un'unica navata con cappelle laterali ed abside semicircolare, ed \u00e8 riccamente decorata di stucchi; nelle cappelle numerose tele ed affreschi del XVII-XVIII secolo. In sacrestia \u00e8 di interesse artistico il pavimento in maiolica."}
{"id": "2902010", "revid": "1573940", "url": "https://it.wikipedia.org/wiki?curid=2902010", "title": "Duomo di Gualdo Tadino", "text": "La concattedrale di San Benedetto \u00e8 il principale luogo di culto cattolico di Gualdo Tadino, e concattedrale della diocesi di Assisi-Nocera Umbra-Gualdo Tadino. Nel gennaio 1980 papa Giovanni Paolo II l'ha elevata alla dignit\u00e0 di basilica minore.\nStoria.\nL'attuale duomo di Gualdo Tadino \u00e8 chiamato anche \"San Benedetto nuovo\" per distinguerlo da un'altra costruzione, \"San Benedetto vecchio\", edificato dai benedettini fin dal 1006 fuori dalle mura cittadine. A causa dell'insicurezza del luogo, i monaci trasferirono il monastero all'interno della citt\u00e0 nel 1256, come si legge su una lapide murata esternamente sul lato sinistro dell'edificio: \"A.D. MCCLVI TPE G ABBATIS H CENOBIU E TRASLATU IN GUALDO\". La nuova abbazia e l'annessa chiesa furono costruite in stile romanico e gotico, ma subirono ulteriori rifacimenti nel corso dei secoli successivi, soprattutto nel XVIII e XIX secolo: l'interno \u00e8 stato rifatto completamente nell'Ottocento dall'architetto Virginio Vespignani e la maggior parte della decorazione pittorica risale al 1924 ed \u00e8 opera di Ulisse Ribustini. Determinanti per il rifacimento della Basilica furono le ingenti elargizioni del benefattore Monsignor Roberto Calai. Nel 1915 \u00e8 diventata cattedrale.\nAlla morte di Virginio Vespignani, i lavori furono continuati dal figlio Francesco e dall'architetto Costantino Sneider, suo coadiutore, come ricorda una lapide all'ingresso del campanile.\nDescrizione.\nLa facciata della cattedrale \u00e8 divisa in due da una cornice: sotto si aprono tre portali (quello centrale con colonnine a spirale e capitelli) e sopra, tra due oculi, \u00e8 inserito un rosone romanico, vanto artistico della citt\u00e0. Questi elementi architettonici sono tutto ci\u00f2 che resta dell'antico edificio romanico. Il campanile \u00e8 opera recente (1914), in quanto il precedente fu demolito perch\u00e9 pericolante a causa di un terremoto della fine del Settecento. Sul lato destro della cattedrale \u00e8 una fontana rinascimentale attribuita a Antonio da Sangallo il Vecchio.\nL'interno della chiesa \u00e8 a tre navate, con logge sopra le navate laterali, volta a crociera e abside semicircolare, al disotto della quale \u00e8 la cripta (XIX secolo). Di notevole valore artistico \u00e8 l'altare maggiore, ricostruito in sede nel 1965 con elementi del XIV secolo: in esso spiccano i bassorilievi raffiguranti episodi della vita di san Benedetto. Una delle cappelle laterali \u00e8 dedicata al santo patrono della citt\u00e0, l'eremita beato Angelo, i cui resti riposano in un'urna di bronzo e argento."}
{"id": "2902012", "revid": "1318658", "url": "https://it.wikipedia.org/wiki?curid=2902012", "title": "Duomo di Gubbio", "text": "Il duomo dei Santi Mariano e Giacomo \u00e8 il principale luogo di culto cattolico di Gubbio, in Umbria. Chiesa madre della diocesi omonima, \u00e8 dedicata ai santi Mariano e Giacomo, martiri a Lambaesis in Numidia, le cui reliquie sono conservate sotto l'altare centrale.\nStoria.\nL'attuale Cattedrale in stile gotico, sorge sul luogo di un precedente edificio romanico antecedente all'anno Mille. La costruzione dell'edificio attuale venne iniziata su progetto di Giovanni da Gubbio verso il 1190-94 sull'area concessa dal vescovo Bentivoglio. La chiesa venne terminata nelle sue forme essenziali nel 1229, per poi essere ampliata nel 1336 . \nLa chiesa \u00e8 stata poi rimaneggiata nel corso del XVI secolo, epoca a cui risale la pavimentazione, realizzata durante l'episcopato di Federico Fregoso, ed ancora nel XVIII secolo. Tra il 1913 e il 1918 furono eseguiti lavori che mirarono ad eliminare le aggiunte rinascimentali e barocche ed anche i venti altari realizzati in epoca barocca spese delle maggiori famiglie eugubine. L'aspetto esterno \u00e8 rimasto quello gotico originale.\nDescrizione.\nLa facciata fu realizzata durante l'episcopato di Pietro Gabrielli (1326 - 1345), che alla morte si fece tumulare in una nicchia nel lato interno della stessa. Presenta un portale a sesto acuto, sopra il quale \u00e8 una grande finestra attorniata da cinque bassorilievi del XIII secolo raffiguranti i simboli dei quattro evangelisti e l\u2019\"Agnus Dei\". Affianca l'edificio una robusta torre campanaria medievale.\nL'interno si presenta nella caratteristica struttura eugubina, ad un'unica navata ritmata da una sequenza trasversale di dieci imponenti archi ogivali, soffitto a capriate, e coro rettangolare con abside. I recenti lavori di restauro hanno portato alla scoperta di un sepolcro di stile gotico, di due statue di pietra raffiguranti dei santi e soprattutto dell'altare originario, costituito da un sarcofago d'epoca romana abbellito nel medioevo da colonnine di marmo rosa: in questo sarcofago sono le reliquie dei santi titolari della cattedrale. La decorazione dell'abside e dell'arco trionfale, nonch\u00e9 di alcune cappelle laterali, \u00e8 opera del 1916-1918 di Augusto Stoppoloni. Sopra l'altare \u00e8 un importante \"Crocifisso\" in legno del XIV secolo.\nSono diverse le cappelle laterali con numerose opere d'arte, sebbene prive dei loro altari. La cattedrale conserva un copicuo nucleo di dipinti rinascimentali, come la \"Madonna col Bambino tra Santi e Angeli\" di Sinibaldo Ibi, del 1507, l\"'Adorazione dei Pastori\" di Giuliano Presutti del 1521, e la \"Gloria della Maddalena\", opera di collaborazione tra Timoteo Viti e qust'ultimo, datata 1521. A queste si aggiungono l'interessante \"Piet\u00e0\" di Dono Doni, libera interpretazione pittorica di quella michelangiolesca, e le tele degli eugubini Benedetto e Virginio Nucci (\"Madonna con Bambino e Santi\"). A destra si apre la barocca Cappella del Saramento adorna degli affreschi di Francesco Allegrini e della tela di Antonio Gherardi con la \"Nascita della Vergine\". La chiesa ospita anche due organi del XVI secolo.\nAdiacente alla Cattedrale \u00e8 il Museo Diocesano, che conserva numerose opere d'arte provenienti da Gubbio e dalla sua diocesi.\nGemellaggio.\nLa parrocchia di Villa Garibaldi, nel comune di Roncoferraro in provincia di Mantova, si \u00e8 gemellata con la diocesi di Gubbio, dalla quale ha ricevuto aiuti economici per i restauri alla chiesa dei santi Giacomo e Mariano, causati dal terremoto del 2012. Il gemellaggio fa riferimento alla medesima dedicazione delle due chiese, quella lombarda riaperta al culto il 13 settembre 2014, ed \u00e8 ricordato da una lapide, che ricorda il gemellaggio con Gubbio."}
{"id": "2902013", "revid": "751106", "url": "https://it.wikipedia.org/wiki?curid=2902013", "title": "Sacro (Babilonesi)", "text": ""}
{"id": "2902014", "revid": "461628", "url": "https://it.wikipedia.org/wiki?curid=2902014", "title": "Duomo di Citt\u00e0 della Pieve", "text": "La concattedrale dei Santi Gervasio e Protasio \u00e8 il principale luogo di culto cattolico di Citt\u00e0 della Pieve, concattedrale dell'arcidiocesi di Perugia-Citt\u00e0 della Pieve.\nStoria.\nL'attuale chiesa ha una storia molto antica. La primitiva costruzione risale al IV-V secolo, sostituita da un edificio romanico nell'VIII secolo, a sua volta ristrutturato secondo il gusto gotico nel XIII secolo. Di questi antichi interventi rimangono solo poche tracce nella chiesa attuale, che risale al XVI-XVII secolo, quando divenne cattedrale della diocesi. Appartengono a questo periodo le cappelle laterali ed il campanile che affianca l'edificio.\nRisale al periodo gotico la costruzione della cripta sotto l'altare maggiore, edificata su resti di edifici civili precedenti, risalenti all'epoca etrusco-romana.\nDescrizione.\nLa chiesa, dedicata ai santi patroni della citt\u00e0, \u00e8 ricca di opere d'arte del Cinquecento e Seicento. In particolare vi si possono ammirare:\nNelle adiacenze della sacrestia \u00e8 un museo della cattedrale, dove sono conservate opere risalenti alle varie fasi costruttive della cattedrale, nonch\u00e9 materiale diverso di carattere liturgico e la bolla originale della istituzione della diocesi (di papa Clemente VIII)."}
{"id": "2902015", "revid": "751106", "url": "https://it.wikipedia.org/wiki?curid=2902015", "title": "Sacro (religione greca)", "text": ""}
{"id": "2902016", "revid": "124716558", "url": "https://it.wikipedia.org/wiki?curid=2902016", "title": "Sacro (religione romana)", "text": "Dal termine latino arcaico \"sakros\" originano due successivi termini latini: \"sacer\" e \"sanctus\". Lo sviluppo del termine \"sakros\", nel suo variegarsi di significati procede, per quanto inerisce al \"sanctus\" per via del suo participio \"sancio\" che \u00e8 collegato a \"sakros\" per mezzo di un infisso nasale.\nEtimologia.\n\"Sacer\" e \"sanctus\", pur provenendo dalla stessa radice \"sak\", possiedono dei significati originari molto diversi.\nIl primo, \"sacer\", \u00e8 ben descritto da Sesto Pompeo Festo (II secolo d.C.) nel suo \"De verborum significatu\" dove precisa che: \u00abHomo sacer is est, quem populus iudicavit ob maleficium; neque fas est eum immolari, sed, qui occidit, parricidii non damnatur.\u00bb. Quindi, e in questo caso, l'uomo sacro \u00e8 colui che portando una colpa infamante che lo espelle dalla comunit\u00e0 umana deve essere allontanato. Non lo si pu\u00f2 perseguire, ma non si pu\u00f2 perseguire nemmeno colui che lo uccide. L\"'Homo sacer\" non appartiene, non \u00e8 perseguito n\u00e9 \u00e8 tutelato dalla comunit\u00e0 umana.\n\"Sacer\" \u00e8 quindi ci\u00f2 che appartiene ad 'altro' rispetto agli uomini, appartiene agli D\u00e8i, come gli animali del \"sacrificium\" (rendere \"sacer\").\nNel caso di \"sacer\" la sua radice \"sak\" inerisce a ci\u00f2 che viene stabilito (\"sak\") come non attinente agli uomini.\n\"Sanctus\" invece, come spiega il \"Digesto\", \u00e8 tutto ci\u00f2 che deve essere protetto dalle offese degli uomini. \u00c8 \"sancta\" quell'insieme di cose che sono sottomesse ad una sanzione. Esse non sono n\u00e9 sacre n\u00e9 profane. Esse non sono comunque consacrate agli D\u00e8i, non appartengono a loro. Ma \"sanctus\" non \u00e8 nemmeno profano, deve essere protetto dal profano e rappresenta il limite che circonda il \"sacer\" anche se non lo riguarda.\n\"Sacer\" \u00e8 tutto ci\u00f2 che appartiene quindi ad un mondo fuori dall'umano: \"dies sacra\", \"mons sacer\".\nMentre \"sanctus\" non appartiene al divino: \"lex sancta\", \"murus sanctus\". \"Sanctus\" \u00e8 tutto ci\u00f2 che \u00e8 proibito, stabilito, sanzionato dagli uomini e, con questo, anche \"sanctus\" si relaziona al radicale indoeuropeo \"sak\".\nMa col tempo, \"sacer\" e \"sanctus\" si sovrappongono. \"Sanctus\" non \u00e8 pi\u00f9 solo il \"muro\" che delimita il \"sacer\" ma entra esso stesso in contatto col divino: dall'eroe morto \"sanctus\", all'oracolo \"sanctus\", ma anche \"Deus sanctus\". Su questi due termini, \"sacer\" e \"sanctus\", si fonda un ulteriore termine, questo dall'etimologia incerta, \"religio\", ovvero quell'insieme di riti, simboli, credenze e significati che consentono all'uomo romano di comprendere il \"cosmo\", di stabilirne i contenuti e di mettersi in relazione con esso e con gli D\u00e8i.\nCos\u00ec la citt\u00e0 di Roma diviene essa stessa \"sacra\" in quanto avvolta dalla \"maiestas\" che il Dio \"Iupiter\" ha consegnato al suo fondatore, Romolo. Attraverso le sue conquiste, la citt\u00e0 di Roma offre una collocazione agli uomini nello spazio \"sacro\" da essa rappresentato.\nUso.\nLa sfera del \"sacer\"-\"sanctus\" romano appartiene al \"sacerdos\" che, nel mondo romano unitamente allimperator\" si occupa delle \"res sacrae\" che consentono di rispettare gli impegni verso gli D\u00e8i. Cos\u00ec \"sacer\" divengono le vittime dei \"sacrifici\", gli altari e le loro fiamme, l'acqua purificatrice, gli incensi e le stesse vesti dei \"\"sacer\"doti\". Mentre \"sanctus\" \u00e8 riferito alle persone: i re, i magistrati, i senatori (\"pater sancti\") e da questi alle stesse divinit\u00e0."}
{"id": "2902017", "revid": "751106", "url": "https://it.wikipedia.org/wiki?curid=2902017", "title": "Sacro (cristianesimo)", "text": ""}
{"id": "2902018", "revid": "84184", "url": "https://it.wikipedia.org/wiki?curid=2902018", "title": "Duomo di Amelia", "text": "La cattedrale di Santa Fermina \u00e8 il principale luogo di culto cattolico di Amelia, concattedrale della diocesi di Terni-Narni-Amelia. La chiesa \u00e8 qualificata come concattedrale dal 1986, quando la diocesi di Amelia \u00e8 stata unificata con la diocesi di Terni e Narni. L'ultimo vescovo della diocesi di Amelia \u00e8 stato monsignor Vincenzo Lojali, deceduto il 14 marzo 1966.\nNella cattedrale si trovano le reliquie dei patroni di Amelia, Fermina (o Firmina) ed Olimpiade.\nStoria.\nL'antica cattedrale di Amelia risale al IX secolo; quell'edificio fu gravemente danneggiato da un incendio o da un terremoto nel 1240 e ricostruito in stile romanico. In seguito fu sottoposto a lavori di restauro a causa dei gravi danni subiti da parte delle truppe di Federico II nel XIII secolo. Un incendio distrusse quasi completamente l'edificio nel 1629, fu quindi riedificato in forme barocche. La facciata \u00e8 stata completata nel XIX secolo.\nDescrizione.\nEsterno.\nLa cattedrale di santa Fermina sorge alla sommit\u00e0 del colle sul quale \u00e8 costruito il centro storico di Amelia.\nLa facciata neoclassica, \u00e8 a salienti con, al centro, il portale con timpano triangolare marmoreo. Pi\u00f9 in alto, si apre un grande finestrone a lunetta. La facciata \u00e8 coronata dal cornicione e dal timpano triangolare, idealmente sorretti da due coppie di lesene corinzie.\nAlla sinistra della facciata, si eleva la torre campanaria a pianta dodecagonale, dell'XI secolo. Essa \u00e8 caratterizzata, oltre che dalla sua forma, anche dall'assenza di copertura.\nInterno.\nL'interno della chiesa \u00e8 a croce latina, con navata unica e profondo presbiterio absidato. Lungo la navata, coperta con volta a botte affrescata, si aprono cinque cappelle per lato. All'interno di una di queste, sono esposti due stendardi sottratti ai Turchi durante una scorreria nel mar Tirreno nel secolo XVII.\nLa cattedrale espone importanti opere d'arte di Francesco Perini (\"Ultima cena\", 1538), Niccol\u00f2 Circignani, Agostino di Duccio (\"Tomba dei Geraldini\", 1476), Antoniazzo Romano (\"Madonna con bambino\", attr.), Ippolito Scalza (\"Monumento funebre di Baldo Farrattini\"), Taddeo Zuccari, Luigi Fontana. La chiesa \u00e8 dotata di due importanti organi.\nOrgani a canne.\nOrgano principale.\nSulla parete destra del presbiterio, sopra l'apposita cantoria, si trova l'organo a canne principale.\nLo strumento, \u00e8 stato costruito nel 1904 dalla ditta organaria austriaca Rieger Orgelbau su progetto di Filippo Capocci, riutilizzando la cassa del precedente organo settecentesco. Lo strumento, originariamente a trasmissione pneumatica, \u00e8 stato elettrificato nel 1973 da Leandro Buccolini che ha spostato la consolle dalla cantoria al presbiterio; un altro restauro \u00e8 stato effettuato nel 1998 da Angelo Carbonetti. Infine, nel 2014, viene deciso un nuovo intervento di restauro ed ampliamento, con l'inserimento di nuove mutazioni, di una mistura all'organo espressivo e di ance sia alle due tastiere che al pedale. I lavori sono stati portati a termine dall'organaro Pietro Corna di Bergamo, che ha ricostruito i nuovi registri attenendosi rigorosamente alle misure e alle leghe utilizzate dalla ditta Rieger all'epoca della costruzione dello strumento (1904).\nL'organo, a trasmissione elettrica, ha due tastiere di 56 note ciascuna ed una pedaliera dritta di 30 note.\nOrgano positivo.\nNella cattedrale, si trova anche un organo positivo ad ala storico. Questo \u00e8 stato costruito nel 1927 dall'organaro Giulio Geraldini ed in seguito pi\u00f9 volte restaurato.\nLo strumento, a trasmissione meccanica diretta, ha un'unica tastiera di 45 note con prima ottava scavezza e non ha pedale."}
{"id": "2902019", "revid": "751106", "url": "https://it.wikipedia.org/wiki?curid=2902019", "title": "Sacro (islam)", "text": ""}
{"id": "2902022", "revid": "984922", "url": "https://it.wikipedia.org/wiki?curid=2902022", "title": "Mwananyamala", "text": "Mwananyamala \u00e8 una circoscrizione (\"ward\") residenziale della citt\u00e0 di Dar es Salaam, in Tanzania, sede tra l'altro di uno degli ospedali distrettuali della citt\u00e0. Appartiene al distretto di Kinondoni. Al censimento del 2002 la popolazione di Mwananyamala era di 44.531 abitanti."}
{"id": "2902024", "revid": "834", "url": "https://it.wikipedia.org/wiki?curid=2902024", "title": "Magomeni (Dar es Salaam)", "text": "Magomeni \u00e8 una circoscrizione (\"ward\") della citt\u00e0 di Dar es Salaam, in Tanzania, appartenente al distretto di Kinondoni. Al censimento del 2002 contava una popolazione di 22.616 abitanti."}
{"id": "2902025", "revid": "767487", "url": "https://it.wikipedia.org/wiki?curid=2902025", "title": "Colpo grosso alla napoletana", "text": "Colpo grosso alla napoletana (\"The Biggest Bundle of Them All\") \u00e8 un film del 1968 diretto da Ken Annakin. \u00c8 l'unico film in cui venne doppiato Vittorio De Sica che in originale recitava in inglese."}
{"id": "2902026", "revid": "1543377", "url": "https://it.wikipedia.org/wiki?curid=2902026", "title": "Ada Estate", "text": "Ada Estate \u00e8 una zona residenziale di lusso di Dar es Salaam, in Tanzania. Si trova nella parte settentrionale della citt\u00e0, nei pressi della rinomata spiaggia di Coco Beach. Vi hanno sede, tra l'altro, diverse cliniche di alto livello (tra cui il Tanzania Heart Institute, l'unico ospedale della Tanzania specializzato in cardiologia) e diverse ambasciate, fra cui quella francese e quella statunitense, oggi chiusa, che fu oggetto di uno degli attentati alle ambasciate statunitensi del 1998."}
{"id": "2902030", "revid": "3115", "url": "https://it.wikipedia.org/wiki?curid=2902030", "title": "Vico Faggi", "text": "Durante la seconda guerra mondiale ha combattuto sulle colline emiliane contro il nazifascismo nella Resistenza italiana.\n\u00c8 conosciuto per le sue traduzioni dalla lingua greca antica e dalla lingua latina di opere di Seneca, Sofocle, Plauto, Terenzio.\nBiografia.\nLaureatosi a Modena in giurisprudenza, al termine della guerra \u00e8 entrato in magistratura. \u00c8 stato giudice alla Corte d'Appello di Genova fino al 1992.\nCome autore teatrale ha scritto \"Ifigenia non deve morire\", \"Il processo di Savona\", \"Cinque giorni al porto\" e \"Rosa Luxemburg\", dedicato alla figura della donna politica e rivoluzionaria Rosa Luxemburg (questi ultimi due insieme a Luigi Squarzina), oltre a \"Non pi\u00f9 mille\", concepito con Gina Lagorio. Sei sue commedie sono state raccolte da Roberto Trovato in due volumi: \"Parola di teatro\" (edito da Marietti editore, 1992) e \"Vero e verosimile\" (Orso, 1998); altre tre sono apparse, sempre a cura di Trovato, nella collana Teatro Italiano Contemporaneo (Editori &amp; Associati di Roma).\nCollaboratore con Nino Palumbo, Silvio Riolfo Marengo, Domenico Astengo e Cesare Garelli di \"Resine\", rivista letteraria, \u00e8 stato autore di radiodrammi e teledrammi ma anche di poesie (ha dato alle stampe una dozzina di sillogi tra cui \"Quaderno partigiano\", \"Corno alle Scale\" (dedicata alla montagna dell'Appennino settentrionale il Corno alle Scale), \"Fuga dei versi\", \"A Mirta\", \"Intra domum\", \"Il giudice e il poeta\", del 1991, contenente sia prose che poesie).\nCome saggista ha pubblicato un saggio storico su Sandro Pertini \"Sandro Pertini: sei condanne due evasioni\" e uno studio sul drammaturgo August Strindberg, oltre a lavori di presentazione di pittori.\nPer la sua attivit\u00e0 letteraria ha conseguito diversi riconoscimenti.\n\u00c8 morto il 17 gennaio 2010, all'et\u00e0 di quasi 88 anni.\nFrammento.\nIn ricordo del suo luogo di origine, Pavullo nel Frignano, ha scritto i seguenti versi:"}
{"id": "2902033", "revid": "111990539", "url": "https://it.wikipedia.org/wiki?curid=2902033", "title": "Tanzania Heart Institute", "text": "Il Tanzania Heart Institute (THI) \u00e8 un ospedale di Dar es Salaam gestito da una organizzazione non profit. Si trova nella parte nord della citt\u00e0, nell'area residenziale di lusso nota come Ada Estate. \u00c8 l'unico ospedale specializzato in cardiologia della Tanzania, e l'unico ospedale di tutta l'Africa orientale in cui si eseguono operazioni di cardiochirurgia."}
{"id": "2902041", "revid": "1086846", "url": "https://it.wikipedia.org/wiki?curid=2902041", "title": "Torino Calcio 1990-1991", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1990-1991.\nStagione.\nNella stagione 1990-1991 il Torino sostituisce Fascetti con Mondonico e rafforza la squadra per affrontare la massima serie. Dal Real Madrid arriva il centrocampista Rafael Martin Vazquez, ma il contributo pi\u00f9 sostanzioso alla stagione granata arriva dal torinese Giorgio Bresciani un centravanti cresciuto nel Torino e prestato l'anno precedente all'Atalanta, riportato a casa ha ripagato la fiducia, segnando 13 reti in 27 partite giocate. Il Toro disputa un campionato di regolarit\u00e0, prendendosi 19 punti sia nel girone di andata, che nel ritorno, centrando da neopromossa, un ottimo quinto posto, che vale come qualificazione alla Coppa Uefa per la successiva stagione. Da questa stagione post mondiali, il Torino ha lasciato lo Stadio Comunale per disputare i suoi incontri nel nuovo Stadio delle Alpi. Nella Coppa Italia il Torino entra in gioco dal secondo turno, eliminando il Verona, nel terzo turno elimina nel doppio confronto l'Inter, nei quarti di finale cede il passaggio alle semifinali alla Sampdoria del presidente Mantovani, che in questa stagione ottiene il suo primo titolo tricolore. Ciliegina sulla torta di questa bella stagione granata, la vittoria della Mitropa Cup un torneo europeo, disputato dalle squadre di Italia, Austria, Ungheria, Cecoslovacchia e Jugoslavia, che nella stagione precedente hanno vinto i campionati di seconda divisione. Nel girone di qualificazione il Toro ha superato Vorwaerts e Vezsprem. Le vincenti dei due gruppi hanno disputato la finale tutta italiana tra Torino e Pisa, che ha consentito ai granata di vincere (4-1) il suo primo trofeo internazionale.\nMaglie e sponsor.\nNel 1990-1991, il Torino ebbe come sponsor tecnico ABM, mentre lo sponsor principale fu Indesit."}
{"id": "2902044", "revid": "339392", "url": "https://it.wikipedia.org/wiki?curid=2902044", "title": "Qalaat Sama'an", "text": ""}
{"id": "2902046", "revid": "124426231", "url": "https://it.wikipedia.org/wiki?curid=2902046", "title": "Campidoglio (Torino)", "text": "Campidoglio (\"Camp-\u00ebd-D\u00f2j\" in piemontese) \u00e8 un quartiere a ovest di Torino, oggi a carattere prettamente residenziale, sito nella Circoscrizione 4, esattamente a cavallo tra i quartieri Parella e San Donato.\nLa zona \u00e8 delimitata : \nStoria.\nL'origine del toponimo non \u00e8 chiara; le ipotesi pi\u00f9 probabili possono riferirsi al piccolo rilievo collinare in cui si trova, e quindi nome dato in analogia col pi\u00f9 noto Campidoglio di Roma. Altra ipotesi sarebbe quella dei \"campi del Signor Doglio\", probabile prediale del XIV secolo.\nVero \u00e8, che tale nome fu, in passato, poco utilizzato, probabilmente soltanto per distinguere questa zona sia dalla vicina borgata Parella, sia dall'antico borgo del Martinetto, oggi quartiere San Donato, nome dato a causa dei martinetti idraulici per il pompaggio dell'acqua dal vecchio canale Ceronda (oggi inesistente), usato per i vecchi mulini \"Feyles\" che si trovavano nell'attuale sito di Corso Tassoni, 56.\nSpecialmente nel XVI secolo, fu utilizzato, sebbene poco frequentemente, anche il nome di \"San Rocchetto\", quindi anche di \"Barriera di San Rocchetto\", probabilmente per l'esistenza di un'antica cappella votiva dedicata a San Rocco, situata probabilmente nei pressi di Via Colleasca.\nIl nome \"Campidoglio\" riapparve poi dopo l'abbattimento della cinta daziaria occidentale, dalla seconda met\u00e0 del XIX secolo circa, quando cominci\u00f2 a svilupparsi una vera e propria piccola borgata a s\u00e9, ricca di artigiani ed operai. L'antico corso Altacomba divent\u00f2 corso Svizzera, mentre la \"strada antica per Collegno\" divent\u00f2 l'attuale via Nicola Fabrizi. Il borgo si ampli\u00f2 ancora nel XX secolo, con l'avvento di nuovi caseggiati, il teatro cinema \"Savoia\" (poi \"Astra\") di via Rosolino Pilo 6, nuovi palazzi e piccole fabbriche, come la \"Ratti &amp; Paramatti\" vernici.\nIl borgo fu poi riqualificato ancora agli inizi degli anni novanta ed ancora oggi mantiene un discreto carattere commerciale e residenziale. Caratterizzato da una rete stradale particolarmente fitta, con strade in larga maggioranza a senso unico, e da unit\u00e0 immobiliari di altezza ridotta rispetto alla media dei quartieri circostanti, assume a tratti un\u2019aria pittoresca.\nLuoghi di interesse.\nChiesa di Sant'Alfonso.\nA ridosso di Corso Tassoni/Via Cibrario e prospiciente all'Ospedale Maria Vittoria, spicca la maestosa chiesa di Sant'Alfonso Maria de' Liguori. L'edificio fu fortemente voluto nel 1880 dal teologo Domenico Bongioanni, allievo di don Giovanni Bosco.\nI cantieri della chiesa partirono sotto la direzione dell'architetto Giuseppe Gallo, che ne disegn\u00f2 la facciata e la struttura in stile neobarocco. Fu quindi terminata e inaugurata il 26 novembre 1899, alla presenza dell'arcivescovo di Torino Agostino Richelmy, e dedicata a Sant'Alfonso Maria de' Liguori, dottore della Chiesa, come recita anche la scritta sull'elegante facciata \"S.ALPHONSO DOCTORI S[ANCTAE] E[CCLESIAE]\". La facciata inoltre, presenta due colonne in granito che sorreggono un enorme arco. L'ampio sagrato, simile a una vera e propria piazza, porta all'ingresso principale, con sopra la scritta \"DOMUS DEI ET PORTA COELI\" (lat. \"Casa di Dio e porta del Cielo\"). Ancora sopra il timpano della facciata, fu collocata una grande epigrafe in marmo bianco che narra, in latino, le opere del santo, tuttavia sbiadita col passare del tempo e praticamente illeggibile.\nLa struttura interna della chiesa si apre a pianta ellittica, intorno a cui sono presenti sei cappelle laterali, illuminate da lucernari e decorate con statue di angeli. La grande cupola ellittica, impreziosita da abbondanti decorazioni in stucco, termina con un cupolino, anch'esso ellittico. Le navate laterali furono successivamente arricchite dall'architetto Bartolomeo Delpero. Il retro della chiesa ospita anche un oratorio, due campi sportivi interni, una mensa per i poveri e altre opere di carit\u00e0, quindi alloggiamenti per i consacrati. Lungo il XX secolo, la struttura divenne un grande punto di riferimento pastorale per la citt\u00e0, al punto che tutto il rione intorno alla chiesa (Via Netro-Via Fiano) fu anch'esso dedicato al santo.\nSacrario del Martinetto.\nSi tratta di una piccola area verde di interesse storico, situata in Corso Appio Claudio angolo Corso Svizzera, dietro la centrale elettrica. Il nome deriva dall'antico nome del vicino quartiere di San Donato. Qui, fu poi eretto un tiro a segno nel 1883, ma \u00e8 nella seconda guerra mondiale che divenne tristemente famoso, come luogo dell'esecuzione di pi\u00f9 di sessanta tra partigiani e antifascisti, nel periodo tra il 1943 e il 1944. Nel 1967, l'area fu recintata e fu istituita una commemorazione che ricorda il giorno della fucilazione di otto componenti del primo Comitato militare regionale piemontese nel 1944, mentre ogni 25 aprile viene organizzata una fiaccolata che parte dal vicino quartiere San Donato.\nVilla Arduino.\nSi tratta di un edificio a ridosso del vicino quartiere Parella, eretto nel 1928 su progetto dell'architetto Paolo Napione per il Cavalier Giuseppe Arduino, gi\u00e0 proprietario di altri edifici della zona. Concepito in stile neogotico con presenza di eleganti torrette, fu successivamente arricchito di decorazioni a rievocazione medioevale ed \u00e8 ben visibile da Corso Lecce 63 (anticamente 108), all'angolo con Via Lessona. \nUna leggenda urbana lo vuole come abitazione dove visse per alcuni anni il celebre Macario, mentre \u00e8 noto che l'attore viveva invece in centro.\nMuseo di Arte Urbana (MAU).\nInsieme di opere murarie e altre installazioni artistiche distribuite fra le vie di quello che, spesso, viene anche chiamato il \"Borgo Vecchio\" del Campidoglio, ovvero l'area pi\u00f9 antica di tutta la zona e fino ad oggi conservata, quella compresa tra via Colleasca, via San Rocchetto, via Locana.\nTeatro Astra.\nProgettato ed edificato nel 1928-30 da Contardo Bonicelli come Cinema Savoia, prende il nome attuale negli anni Cinquanta. \u00c8 uno tra i pi\u00f9 pregevoli edifici \"Art-D\u00e9co\" di Torino. Restaurato nel 2006 dall'architetto Agostino Magnaghi, ospita dal 2009 gli spettacoli della stagione Tpe - Teatro Piemonte Europa.\nCase Bocca e Comoglio.\nSempre progettate da Contardo Bonicelli nel 1929, sono edifici da reddito di sette piani, realizzati con uno stile mitteleuropeo derivato dall\"Art d\u00e9co\", che si affacciano su Corso Francia e via De Medici. Furono in parte danneggiati dai bombardamenti dell'8 dicembre 1942."}
{"id": "2902047", "revid": "1649933", "url": "https://it.wikipedia.org/wiki?curid=2902047", "title": "Cocoa Beach", "text": "Cocoa Beach \u00e8 una citt\u00e0 della Contea di Brevard in Florida.\nGeografia fisica.\nTerritorio.\nHa un'area di 12,70\u00a0km\u00b2 di terraferma e 26,30\u00a0km\u00b2 di acqua. Confina a nord con Cape Canaveral e a sud con Cresent Beach; a est si affaccia sull'Oceano Atlantico e a ovest sul fiume Banana River. \nSociet\u00e0.\nEvoluzione demografica.\nAl censimento del 2000 contava 12.482 abitanti. Secondo le stime dell'ufficio del censo statunitense, nel 2008 contava circa 11.920 abitanti. \nSport.\nSurf.\nVi \u00e8 nato Kelly Slater, surfista statunitense campione del mondo di surf, per 11 volte.\nCultura.\nNella cultura di massa.\n\u00c8 stata pi\u00f9 volte citata nel telefilm Strega per amore in quanto residenza dei protagonisti."}
{"id": "2902049", "revid": "1442080", "url": "https://it.wikipedia.org/wiki?curid=2902049", "title": "Karl Rappan", "text": "Commissario tecnico della Nazionale di calcio svizzera in quattro diversi periodi, ha guidato tale selezione in tre campionati del mondo. Proprio nel primo che disput\u00f2 in qualit\u00e0 di CT, ovvero , adott\u00f2 la tattica del \"verrou\", considerata l'antecedente del catenaccio, che si basava sull'organizzazione della linea difensiva, supportata dal libero, posizionato a poca distanza dal portiere, che aveva compiti esclusivamente di copertura. Partecip\u00f2 inoltre alla creazione della Coppa Intertoto insieme a Ernst Thommen.\nCarriera.\nGiocatore.\nGioc\u00f2 come centrocampista e, talvolta, come attaccante. A livello giovanile milit\u00f2 nel Donau, e nel 1924 ebbe la sua prima occasione di giocare professionalmente grazie all'Admira Vienna, che lo mantenne in rosa per quattro anni; durante questo periodo, ricevette anche una chiamata in Nazionale, arrivando ad assommare due presenze e una rete, contro l'. Gioc\u00f2 dunque per Austria Vienna e Rapid Vienna, vincendo anche il titolo nazionale, prima di trasferirsi in Svizzera nel 1931, accordandosi con il Servette. Nella squadra elvetica svolse il ruolo di giocatore-allenatore, fino al termine della sua carriera agonistica nel 1935.\nAllenatore.\nTrascorse gran parte della sua carriera in panchina allenando squadre di club e la stessa Nazionale in Svizzera. Una volta terminato il suo incarico al Servette, divenne tecnico a tempo pieno, assumendo tale ruolo nel Grasshoppers nell'anno 1935 e lasciandolo nel 1948 dopo svariate vittorie in campo nazionale. Proprio in quell'anno torn\u00f2 al Servette, stavolta solo come allenatore, permanendovi fino al 1957. Chiusa anche questa esperienza, pass\u00f2 allo Zurigo e al Losanna, dove chiuse la carriera in panchina; nella stagione 1969-1970 torn\u00f2 in Austria e si leg\u00f2 al Rapid Vienna, ma in qualit\u00e0 di direttore tecnico e non di allenatore.\nNel corso della sua carriera svolse a pi\u00f9 riprese il ruolo di commissario tecnico della contemporaneamente ai suoi incarichi con le squadre di club. In tutto conta 77 partite internazionali, con 29 vittorie e 36 sconfitte, aggiudicandosi cos\u00ec il primato per quanto riguarda il numero di panchine con la Nazionale.\nRappan port\u00f2 la squadra a qualificarsi per tre mondiali, , e . Nel secondo di questi, giocato in casa, raggiunse i quarti di finale, ma venne sconfitta per 7-5 dall'Austria; la selezione si tolse comunque la soddisfazione di eliminare l' nello spareggio per l'accesso agli stessi quarti, sconfiggendo per 4-1 gli \"Azzurri\". L'11 novembre 1963 Rappan si sedette per l'ultima volta sulla panchina della Svizzera, in occasione del pareggio per 2-2 con la ."}
{"id": "2902051", "revid": "180559", "url": "https://it.wikipedia.org/wiki?curid=2902051", "title": "Congressional Space Medal of Honor", "text": "La Congressional Space Medal of Honor \u00e8 un'onorificenza riconosciuta dal Congresso degli Stati Uniti nel 1969 per decorare gli astronauti che si sono distinti per meriti eccezionali. La medaglia \u00e8 assegnata dal Presidente degli Stati Uniti su proposta del direttore nella NASA.\nInsigniti.\nAl 2006, 28 astronauti sono stati insigniti della medaglia. 17 sono stati decorati postumi, di cui 7 deceduti nel disastro dello Space Shuttle Challenger e nel disastro dello Space Shuttle Columbia, a cui vanno aggiunti 3 deceduti nel rogo di Apollo 1. Il simbolo * indica le decorazioni postume."}
{"id": "2902056", "revid": "14691", "url": "https://it.wikipedia.org/wiki?curid=2902056", "title": "Coco Beach", "text": ""}
{"id": "2902059", "revid": "126257", "url": "https://it.wikipedia.org/wiki?curid=2902059", "title": "Logaritmi", "text": ""}
{"id": "2902060", "revid": "1155", "url": "https://it.wikipedia.org/wiki?curid=2902060", "title": "Carcharhinus amblyrhynchoides", "text": "Carcharhinus amblyrhynchoides () \u00e8 una specie del genere Carcharhinus e della famiglia Carcharhinidae.\nDistribuzione e habitat.\nLa specie \u00e8 stata rinvenuta nell'Oceano Indiano e nel Pacifico Occidentale, in particolare nelle acque del Golfo di Aden, presso l'India sudoccidentale, lo Sri Lanka, nel Golfo della Thailandia, presso le Filippine, il Vietnam, l'Indonesia, la Nuova Papua Guinea e l'Australia. Vive in acque tra la superficie ed i 50 metri di profondit\u00e0.\nDescrizione.\nI maschi adulti non superano i 161\u00a0cm di lunghezza, le femmine i 167. Alla prima maturit\u00e0 questi squali sono lunghi all'incirca 115\u00a0cm. Grigio o marrone sul dorso, biancastro o crema sul ventre, questo squalo presenta due strisce bianche sui fianchi. Le pinne pettorale, dorsale, pelviche, nonch\u00e9 il lobo ventrale della caudale, sono pi\u00f9 scure sulla punta, anche se a volte in modo poco appariscente.\nComportamento.\nLa specie \u00e8 poco nota, ma si sa che vive in zone costiere. Si nutre principalmente di pesci, ma anche di crostacei e cefalopodi. \nRiproduzione.\nLa specie \u00e8 vivipara. \nInterazioni con l'uomo.\nSpesso viene catturato nelle reti dei pescatori. Viene utilizzato per il consumo umano sia fresco che sotto sale. Le pinne inoltre concorrono al mercato orientale di pinne di squalo. L'olio del fegato \u00e8 sfruttato per estrarne vitamine."}
{"id": "2902063", "revid": "126257", "url": "https://it.wikipedia.org/wiki?curid=2902063", "title": "Forme quadratiche", "text": ""}
{"id": "2902064", "revid": "31338698", "url": "https://it.wikipedia.org/wiki?curid=2902064", "title": "Navigatore inerziale", "text": ""}
{"id": "2902065", "revid": "3732", "url": "https://it.wikipedia.org/wiki?curid=2902065", "title": "Chiesa di San Simeone Stilita", "text": ""}
{"id": "2902067", "revid": "339392", "url": "https://it.wikipedia.org/wiki?curid=2902067", "title": "Congresso (Stati Uniti)", "text": ""}
{"id": "2902068", "revid": "110157", "url": "https://it.wikipedia.org/wiki?curid=2902068", "title": "Ndengereko", "text": "Gli Ndengereko sono un gruppo etno-linguistico della fascia costiera della Tanzania centrale, nell'area di Dar es Salaam, fra i fiumi Zaramo e Rufiji. La popolazione di Ndengereko fu stimata nel 2000 a 110.000 unit\u00e0.\nLa lingua ndengereko appartiene al gruppo delle lingue bantu, ed \u00e8 strettamente imparentata con la lingua dell'etnia rufiji, anch'essa originaria dell'area di Dar es Salaam. \u00c8 stato ipotizzato che i due gruppi, ndengereko e rufiji, siano in realt\u00e0 da considerarsi un gruppo etno-linguistico unico, e che i rispettivi idiomi siano pi\u00f9 correttamente classificabili come varianti dialettali della stessa lingua. Lo ndengereko appartiene inoltre a un pi\u00f9 vasto insieme di lingue simili, che include il matumbi e lo mbunga, e che viene chiamato dagli studiosi \"Grande Ndengereko\" (\"Greater Ndengereko\") o \"cluster Matumbi-Ndengereko\". "}
{"id": "2902069", "revid": "729019", "url": "https://it.wikipedia.org/wiki?curid=2902069", "title": "Battaglia di Calais (1940)", "text": "La battaglia di Calais fu combattuta tra il porto e la citt\u00e0 di Calais durante la \"blitzkrieg\" (guerra lampo) tedesca in Francia nel 1940. Si concluse con la totale vittoria della 10. Panzer-Division che costrinse alla resa la cosiddetta \"Nickforce\" britannica (reparti di fanteria della 30\u00aa Brigata di fanteria e il 3\u00b0 \"Royal Tank Regiment\") che, rimasta accerchiata dentro Calais con l'ordine di resistere ad oltranza, si batt\u00e9 accanitamente. Precedette immediatamente l'operazione Dynamo, l'evacuazione del British Expeditionary Force attraverso Dunkerque e contribu\u00ec al successo della ritirata alleata, rallentando l'avanzata dei panzer verso gli altri porti della costa francese favorendo il salvataggio di quasi 340.000 soldati britannici e 140.000 francesi e belgi."}
{"id": "2902075", "revid": "297059", "url": "https://it.wikipedia.org/wiki?curid=2902075", "title": "John W. Young", "text": ""}
{"id": "2902080", "revid": "31338924", "url": "https://it.wikipedia.org/wiki?curid=2902080", "title": "Hengel Gualdi", "text": ""}
{"id": "2902082", "revid": "14691", "url": "https://it.wikipedia.org/wiki?curid=2902082", "title": "Lingua ndengereko", "text": ""}
{"id": "2902083", "revid": "1543377", "url": "https://it.wikipedia.org/wiki?curid=2902083", "title": "IGES", "text": "Initial Graphics Exchange Specification (IGES) (pronunciato \"eye-jess\") definisce un formato dati neutrale che consente lo scambio di dati, file grafici e informazioni tra sistemi CAD.\nIl significato ufficiale dell'acronimo IGES \u00e8 Digital Representation for Communication of Product Definition Data, pubblicato la prima volta nel gennaio 1980 dall'U.S. National Bureau of Standards, (ora National Institute of Standards and Technology, come NBSIR 80-1978. Molti documenti (come le prime versioni del Defense Standards MIL-PRF-28000 e MIL-STD-1840) si sono riferiti all'American Society of Mechanical Engineers (ASME) Y14.26M, e alla definizione del comitato ANSI che approv\u00f2 l'IGES Versione 1.0.\nUsando IGES, gli utilizzatori di programmi CAD possono scambiarsi i dati del modello prodotto in forma di diagramma del circuito modello wireframe, modelli liberi di superfici o modellazione solida 3D o rappresentazioni arti grafiche. Le applicazioni supportate da IGES includono i tradizionali CAD, CAM, CAE, modelli per l'analisi, e altre funzioni per la fabbricazione.\nPremessa.\nNella progettazione e nella fabbricazione molti sistemi sono usati per gestire i dati tecnici dei prodotti. Ogni sistema ha i suoi propri formati di dati, cosicch\u00e9 la stessa informazione deve essere introdotta numerose volte in molteplici sistemi, portando ad eccessi e ad errori. Il problema non riguarda solo la fabbricazione, ma in questo caso \u00e8 ancora pi\u00f9 delicato, dato che la tridimensionalit\u00e0 aumenta la possibilit\u00e0 di errori ed equivoci tra gli operatori. L'Istituto Americano di Norme (National Institute of Standards) ha stimato l'incompatibilit\u00e0 di dati per un valore di 90 miliardi di dollari nell'industria di fabbricazione. Nel corso degli anni sono state proposte molte soluzioni. Quelle che hanno avuto maggior successo sono state le norme per lo scambio dei dati. Le prime norme erano nazionali ed erano incentrate sullo scambio dei dati geometrici. Esse includevano il SET in Francia, il VDAFS in Germania e la Descrizione di Scambio di Grafica Iniziale (IGES) negli Stati Uniti di America. Inoltre, un grande contributo \u00e8 stato dato dall'Organizzazione di Norme Internazionale (ISO) per unificare le norme in uno standard internazionale\nStoria.\nIl progetto IGES cominci\u00f2 nel 1979 per opera di gruppi che usavano e vendevano CAD, tra i quali Boeing, General Electric, Xerox, Computervision e Applicon, col supporto del National Bureau of Standards (conosciuto ora come NIST) e l'U.S. Department of Defense (\"DoD\"). Il nome \u00e8 stato scelto con cura per evitare qualsiasi riferimento a un database standard in grado di competere con i database proprietarie poi utilizzati da diversi venditori CAD.\nSin dal 1988, l'U.S. Department of Defense ha richiesto che tutte le informazioni digitali (in formato elettronico) sulla fabbricazione di prodotti (Computer-Aided Engineering), relative ai contratti per armamenti (CAD, diagrammi), venissero pubblicati in formato elettronico, specificamente in formato IGES. Come conseguenza qualsiasi venditore di software CAx che volesse commercializzare il proprio prodotto a sub-fornitori del \"Dipartimento della Difesa\" e ai loro partner doveva supportare il formato file IGES sia in importazione che esportazione.\nCome standard ANSI sin dal 1980, IGES ha generato dati sufficienti per riempire capannoni pieni di nastri magnetici e CD-ROM contenenti informazioni digitali sul Processo di produzione industriale per l'Industria automobilistica, aerospaziale, cantieristica cos\u00ec come per sistemi d'arma come il missile Trident, sistemi di guida per tutta la portaerei. Queste parti di modello possono essere utilizzate anni dopo la fornitura del progetto originale dopo che il fornitore ha cessato l'attivit\u00e0. I file IGES forniscono un modo per accedere ora a questi dati decenni dopo. Oggi i plugin viewers per i Web browser consentono ai file IGES creati pi\u00f9 di 20 anni fa di essere visti da chiunque nel mondo.\nDopo la release iniziale di STEP (ISO 10303) nel 1994, l'interesse in ulteriori sviluppi di IGES declin\u00f2, e la versione 5.3 (1996) \u00e8 stata l'ultimo standard pubblicato. Un decennio dopo, STEP deve ancora mantenere la promessa di sostituire IGES, che rimane lo standard pi\u00f9 usato per il metodo CAx, cio\u00e8 l'uso della tecnologia informatica per aiutare nella progettazione, l'analisi e la fabbricazione dei prodotti e per la relativa interoperabilit\u00e0 dei software.\nFormato file.\nUn file IGES \u00e8 composto da 80-caratteri ASCII per records, una lunghezza record derivato dall'era delle schede perforate. Le stringhe di testo sono rappresentati in formato \"Hollerith\", il numero di caratteri nella stringa, seguito dalla lettera 'H, seguito dalla stringa di testo \"per esempio.\", \"4HSLOT\" (Questo \u00e8 il formato stringa di testo usato nelle prime versioni del linguaggio Fortran). I primi traduttori IGES avevano problemi con i mainframe computer di IBM perch\u00e9 i mainframes utilizzano la codifica EBCDIC per il testo, e qualche traduttore EBCDIC-ASCII ha l'effetto o di sostituire il carattere errato, o di sostituire non correttamente il bit di parit\u00e0, causando errori di lettura.\nQuesto \u00e8 un piccolissimo file IGES del 1987, contenente soltanto due entit\u00e0 \"POINT\" (Type 116), due \"CIRCULAR ARC\" (Type 100), e due \"LINE\" (Type 110). Esso rappresenta uno slot (un foro di uscita), con i punti centrali dei due semicerchi che formano l'estremit\u00e0 della scanalatura, e le due linee che formano i lati.\nIl file \u00e8 diviso in 5 \"Sections\", indicate dai caratteri (S, G, D, P, or T) in colonna 73. Le caratteristiche e le informazioni geometriche per ogni entit\u00e0 sono divise tra due sezioni; una in due record, in formato di lunghezza fissa (la \"Directory Entry\", o \"DE Section\"), l'altra in record multipli, in formato delimitato da virgola (il \"Parameter Data\", o \"PD Section\").\nQuando visualizzata, l'utente dovrebbe vedere due punti gialli (difficili da vedere su uno sfondo bianco, ma molti sistemi CAD usano uno sfondo nero), uno situato all'origine del modello spaziale [0,0,0], due archi circolari rossi, e due linee verdi.\nUno Standard ricorrente.\nUna delle caratteristiche uniche della norma IGES \u00e8 che \u00e8 stato il primo Standard ANSI da documentare usandolo. Dalla versione 4.0, tutte le illustrazioni tecniche per la versione stampata della norma sono stati generati da file IGES. Il sistema software di composizione tipografica (LaTeX) integra le immagini raster generate dai file IGES nei file PostScript inviati alle stampanti laser jet, cos\u00ec il testo e le immagini sono stampate sulla stessa pagina per un uso successivo come copia pronta per pubblicazioni commerciali. A partire dalla versione IGES 5.2, questo \u00e8 il modo in cui la norma \u00e8 stata generata, e la Versione 5.3 (la pi\u00f9 recente versione approvata dall'ANSI) \u00e8 disponibile come documento PDF.\nMolte delle illustrazioni (tutte conformi al Defense Department's MIL-D-28000 Engineering Drawings Subset of IGES, sezione Disegni Tecnici con IGES del Dipartimento della Difesa) utilizzano le entit\u00e0 che essi descrivono; \"per es.\", l'illustrazione delle LEADER (ARROW) ENTITY (Type 214) pu\u00f2 essere usata come caso studio per gli implementatori delle traduzioni, in quanto contiene tutti i 12 stili di intestazione definiti dallo standard. Questo esempio di file WYSIWYG pu\u00f2 essere distinto dall'iniziale \"F\" e finale \"X\" nel nome del file (come vedi \"f214x.igs\"), e questa libreria si chiama X-files IGES (IGES X-files) dai membri della IGES community.\nQuesta \u00e8 una delle figure di esempio, Figura 2 da Appendix A ( fmeparte.igs ), che compare in ogni versione di IGES sin dalla Versione 3.0. Usa linee, angoli e dimensioni quotate, nonch\u00e9 esempi di entrambi gli archi conici e circolari. Di solito \u00e8 la prima parte utilizzata durante il test dei traduttori IGES, perch\u00e9 la norma standard definisce la rappresentazione di quello che dovrebbe apparire.\nEvoluzione e confronto dei formati.\nNonostante STEP abbia avuto molto successo, rimane ancora il problema della velocit\u00e0 dello sviluppo e dell'impiego. Molti critici mettono in evidenza che gli standard XML per il commercio su Internet si stanno sviluppando molto pi\u00f9 velocemente.\nFondamentalmente, i dati dei prodotti sono molto diversi dai dati del commercio su internet come anticipi, saldi ecc. Il metodo tradizionale per comunicare le informazioni sui dati dei prodotti \u00e8 creare un abbozzo ma, per comunicare un anticipo, il metodo tradizionale \u00e8 creare un modello. Le informazioni degli abbozzi sono molto pi\u00f9 complicate e articolate, \u00e8 ci\u00f2 rende STEP molto pi\u00f9 difficile da sviluppare.\n\u00c8 in corso lo sviluppo di un formato XML per condividere con STEP i dati dei prodotti. Ma STEP divide i dati originali in entit\u00e0 multiple che non sono facili da capire per XML o per qualunque altro formato. L'obiettivo finale \u00e8 che STEP crei automaticamente un documento XML.\nOgni protocollo di applicazione include un diagramma che descriva le funzioni che un ingegnere deve tener conto per perseguire il suo scopo e un modello di requisito di Applicazione che descriva le informazioni richieste da tali attivit\u00e0.\nQuesti richieste di informazioni vengono poi inserite in una serie comune di risorse integrate e il risultato \u00e8 un modello di scambio di dati adatti allo scopo. L'obiettivo ultimo di Step \u00e8 spiegare l'intero ciclo vitale di ogni tipo di prodotto, dalla progettazione concettuale al risultato finale. In ogni caso, ci vorranno degli anni prima che questo obiettivo venga raggiunto.\nil vantaggio pi\u00f9 tangibile per chi usa Step \u00e8 l'abilit\u00e0 di scambiare dati di progetto come modelli solidi o modelli solidi articolati. Altri standard per lo scambio dei dati, come la pi\u00f9 nuova versione di IGES, supportano lo scambio di materiali solidi, sebbene in minor parte secondo www.steptools.com."}
{"id": "2902086", "revid": "666668", "url": "https://it.wikipedia.org/wiki?curid=2902086", "title": "Maracan\u00e3 (Rio de Janeiro)", "text": "Maracan\u00e3 \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nMaracan\u00e3 \u00e8 stata una delle quattro localit\u00e0 individuate per ospitare le gare delle olimpiadi estive del 2016, insieme a Deodoro, Barra da Tijuca e Copacabana.\nAmministrazione.\nMaracan\u00e3 fu istituito come \"bairro\" a s\u00e9 stante il 23 luglio 1981 come parte della Regione Amministrativa IX - Vila Isabel del municipio di Rio de Janeiro."}
{"id": "2902090", "revid": "1186766", "url": "https://it.wikipedia.org/wiki?curid=2902090", "title": "Kimbamanduka", "text": "Secondo la tradizione orale dei popoli dell'area di Dar es Salaam, Kimbamanduka fu un \"pazi\" (capo) del popolo Zaramo, vissuto nel XIX secolo. Kimbamanduka rispose alla richiesta di aiuto della popolazione di Mzizima (oggi Dar es Salaam) minacciata da invasori del popolo Kamba (Kenya), e ottenne in cambio il diritto di riscuotere tasse e il controllo delle aree di Buguruni, Mtoni e Kurasini. Kimbamanduka \u00e8 anche ricordato come abile cacciatore di elefanti. "}
{"id": "2902094", "revid": "144796", "url": "https://it.wikipedia.org/wiki?curid=2902094", "title": "Kurt Feldt", "text": "All'inizio della prima guerra mondiale Feldt si arruol\u00f2 nella cavalleria tedesca nella \"1. Kavalleriedivision\", dove rimase per tutto il corso della guerra; successivamente rimase sempre nella stessa unit\u00e0 al comando di diversi reggimenti.\nAllo scoppio della seconda guerra mondiale partecip\u00f2 a diverse battaglie sempre come ufficiale di cavalleria, soprattutto nell'ambito dell'occupazione dei Paesi Bassi, dove partecip\u00f2 alla battaglia di Afsluitdijk.\nNel giugno 1940, durante la Campagna di Francia con il suo reggimento entr\u00f2 a Saumur, la sede della cavalleria francese, dove era situato il famoso Cadre Noir.\nQuando nel 1942 la \"1. Kavalleriedivision\" fu trasformata nella 24. Panzer-Division, Feldt assunse il grado di \"befehlshaber\" e trasferito nel sud-ovest della Germania al comando del VI distretto in Vestfalia. Nel 1944 partecip\u00f2 alle azioni offensive in Francia e nei Paesi Bassi contro gli Alleati che si stavano spingendo fino al confine con la Germania, fino a quando non venne catturato dagli inglesi.\nDopo la guerra torn\u00f2 in Germania dove mor\u00ec all'et\u00e0 di 83 anni."}
{"id": "2902096", "revid": "1305772", "url": "https://it.wikipedia.org/wiki?curid=2902096", "title": "Royal Cliff Hotels Group", "text": "Il Royal Cliff Hotels Group \u00e8 un complesso alberghiero di lusso thailandese.\nCategorizzato con 5 stelle, il complesso consiste di 4 hotel e di un centro congressi polivalente situati tra Jomtien e Pattaya Sud. Si estende su 26 ettari di terreno tenuto a parco, che sovrasta la costa orientale del Golfo di Thailandia. Il resort ha ricevuto numerosi e prestigiosi riconoscimenti, ed \u00e8 l'unica propriet\u00e0 alberghiera in Asia ad essere elencata nel TTG Travel Hall of fame.\nStoria.\nNel 1973 venne aperto il Royal Cliff Beach Terrace con 106 camere ed un anno dopo vi si aggiunse il Royal Cliff Beach Hotel. Nei dodici anni successivi, i due alberghi si affermarono come sistemazioni alberghiere di prima categoria a Pattaya. Nel 1986 venne inaugurato il Royal Wing Suites &amp; Spa alla presenza di S.A.R. il principe ereditario Maha Vajiralongkorn, che divenne da allora il portabandiera del Resort. Poi, nel 1992 il Resort fu completato con il Royal Cliff Grand Hotel &amp; Spa. TripAdvisor ha gi\u00e0 classificato il Royal Cliff Grand Hotel &amp; Spa fra le migliori sistemazioni alberghiere di Pattaya.\nVerso la fine del 1999, venne fatta un'ulteriore aggiunta alle strutture per convegni, seminari, promozioni o mostre nell'ambito del resort. Si trattava di una struttura multiuso per convegni, il PEACH, Pattaya Exhibition and Convention Hall, con la possibilit\u00e0 di ospitare fino a 8.000 delegati.\nIl Royal Cliff Hotels Group \u00e8 stata la sede di alcuni fra i pi\u00f9 importanti convegni nella regione, con alcune conferenze dell'ASEAN tenutesi qui nel corso degli anni. Nel 1991, il resort ha ospitato i colloqui di pace per la Cambogia; nel 1997, l'hotel divenne la sede dove venne stilato il progetto per la nuova Costituzione Thailandese; e nel 2003, ha ospitato il APEC Tourism Working Group, con la partecipazione di dirigenti del ramo turistico di 21 paesi membri.\nNell'aprile del 2009, una conferenza dell'ASEAN ha dovuto essere immediatamente ed inaspettatamente cancellata, e i leader dei paesi asiatici sono stati evacuati, alcuni in elicottero, dopo che centinaia di contestatori avevano invaso la struttura. La protesta ebbe luogo l'ultimo giorno della conferenza dell'ASEAN+3, ospitata dal Ministero degli Esteri di Thailandia, causandone la fine improvvisa, ma non prima che i delegati avessero concluso, con successo, diverse ed importanti riunioni durante i primi due giorni dell'incontro. I leader delle delegazioni vennero scortati fuori della propriet\u00e0 e i contestatori vennero dispersi. Nessun delegato, ospite dell'hotel, turista o impiegato dell'albergo venne ferito durante la protesta.\nStrutture e servizi.\nIn totale il Royal Cliff Hotels Group si compone di 4 alberghi a 5-stelle, collegati da viali, ed offre un totale di 1.090 camere e suite, 10 ristoranti, 10 bar, 5 piscine, 2 spa della salute, una scuola di arte culinaria thailandese, un modernissimo complesso di strutture per il fitness, 7 campi da tennis illuminati, 2 campi da squash, un percorso da golf a 4-buche (Pitch and Putt), 2 spiagge private, un centro congressi di fama mondiale, 3 sale da ballo, 54 sale riunioni e un catamarano privato per il noleggio.\nOspiti famosi.\nDa Carlo XVI Gustavo di Svezia all'ex presidente degli Stati Uniti Jimmy Carter e agli attori Roger Moore, William Hurt e Britt Ekland, numerosi VIP, artisti e capi di stato hanno visitato il Royal Cliff Beach Resort negli ultimi trenta anni. Parecchi campioni di tennis compresi Nikolaj Davydenko, Michail Ju\u017enyj, Nicolas Kiefer e Paradorn Srichaphan sono stati regolarmente ospiti del Royal Cliff ed hanno giocato sui campi da tennis del resort.\nAltri reali e capi di stato che hanno soggiornato al resort: Alberto II dei Belgi, il Re Mswati III dello Swaziland, Norodom Sihanouk e Norodom Monineath Sihanouk, rispettivamente ex Re e Regina della Cambogia, il principe e la principessa Akishino del Giappone, i primi ministri di Singapore Lee Kuan Yew e Lee Hsien Loong, il presidente delle Filippine Gloria Macapagal-Arroyo, il presidente della Corea del Sud Lee Myung-bak, il primo ministro della Cambogia Hun Sen e il primo ministro della Thailandia Abhisit Vejjajiva."}
{"id": "2902103", "revid": "4252", "url": "https://it.wikipedia.org/wiki?curid=2902103", "title": "Sinagoga di Napoli", "text": "La sinagoga di Napoli ha sede nel palazzo Sessa, nel quartiere Chiaia, in via Cappella Vecchia 31. \u00c8 una sinagoga ortodossa.\nFu istituita nel 1864 per l'interessamento di Adolph Carl von Rothschild e di Samuele Salomone Weil; una precedente sinagoga, fondata nel 1153 e situata nell'antico quartiere ebraico della Giudeca di San Marcellino, fu distrutta dopo la ennesima espulsione degli ebrei dal Regno di Napoli, avvenuta nel XVIII secolo, ad opera dei Borboni. Ritornarono alla fine dell'800, con l'Unit\u00e0 d'Italia.\nL'attuale sinagoga napoletana \u00e8 costituita da due ambienti a pianta rettangolare separati da un arco. In fondo in alto, si trova il Matroneo, perch\u00e9 le donne non possono sedere con gli uomini. \nAll'entrata sono poste due statue di marmo: una commemora Dario Ascarelli, il presidente della comunit\u00e0 che compr\u00f2 gli edifici per la sinagoga nel 1910, mentre l'altra commemora la deportazione degli ebrei napoletani durante la seconda guerra mondiale.\nLa sala delle conferenze fu riaperta dopo lavori di restauro terminati nel 1992 con il contributo del Ministero dei Beni Culturali.\nNell'ottobre del 2006 alcuni sconosciuti disegnarono quattro svastiche sui muri del palazzo della sinagoga, accompagnate da alcune frasi inneggianti a Hitler. Questa azione provoc\u00f2 un forte sdegno da parte della comunit\u00e0 ebraica e delle istituzioni che condannarono il gesto."}
{"id": "2902104", "revid": "287204", "url": "https://it.wikipedia.org/wiki?curid=2902104", "title": "Madureira Esporte Clube", "text": "Il Madureira Esporte Clube, noto anche semplicemente come Madureira, \u00e8 una societ\u00e0 calcistica brasiliana con sede nella citt\u00e0 di Rio de Janeiro, capitale dell'omonimo stato.\nStoria.\nLa societ\u00e0 venne creata l'8 agosto del 1914 con il nome di Fidalgo Madureira Atl\u00e9tico Clube. El\u00edsio Alves Ferreira, Manoel Lopes da Silva, Manuel Augusto Maia, Joaquim Braia ed altri contattarono nel 1932 Uassir do Amaral, allora presidente del club, per dare al quartiere di Madureira una squadra competitiva. Dopo svariati incontri ed assemblee, il 16 febbraio 1933 venne creato il Madureira Atl\u00e9tico Clube.\nNel 1939 partecip\u00f2, vincendo, al Campionato Carioca, aggiudicandosi sia la competizione amatoriale che quella professionistica, il Torneio In\u00edcio. La societ\u00e0 prese poi l'attuale nome il 12 ottobre 1971 in seguito alla fusione tra Madureira Atl\u00e9tico Clube, Madureira T\u00eanis Clube, e Imperial Basquete Clube, mantenendo per\u00f2 sempre la stessa data ufficiale di fondazione, cos\u00ec come era avvenuto in precedenza.\nIl 29 marzo 2006, con la vittoria per 1-0 sull'Americano, la squadra vinse la Ta\u00e7a Rio per la prima volta nella sua storia, qualificandosi pertanto alla finale del Campionato Carioca contro il Botafogo. Perse per\u00f2 il doppio scontro, giocato il 2 ed il 9 aprile, chiudendo comunque al secondo posto la competizione."}
{"id": "2902115", "revid": "1543377", "url": "https://it.wikipedia.org/wiki?curid=2902115", "title": "Valle la Estrella", "text": "Valle la Estrella \u00e8 un distretto della Costa Rica facente parte del cantone di Lim\u00f3n, nella provincia omonima."}
{"id": "2902118", "revid": "767487", "url": "https://it.wikipedia.org/wiki?curid=2902118", "title": "La sale Famine de Valfunde", "text": "Ha composto la maggior parte dei testi delle canzoni, ispirati ad opere e tradizioni francesi. La sua voce si distingue molto da quella di altri cantanti del suo ambito, grazie al suo peculiare scream."}
{"id": "2902119", "revid": "1543377", "url": "https://it.wikipedia.org/wiki?curid=2902119", "title": "R\u00edo Blanco (Costa Rica)", "text": "R\u00edo Blanco \u00e8 un distretto della Costa Rica facente parte del cantone di Lim\u00f3n, nella provincia omonima."}
{"id": "2902122", "revid": "86343", "url": "https://it.wikipedia.org/wiki?curid=2902122", "title": "R\u00edo Blanco", "text": ""}
{"id": "2902126", "revid": "484362", "url": "https://it.wikipedia.org/wiki?curid=2902126", "title": "Bandiera yemenita", "text": ""}
{"id": "2902130", "revid": "1123126", "url": "https://it.wikipedia.org/wiki?curid=2902130", "title": "Bandiera sahrawi", "text": ""}
{"id": "2902132", "revid": "767487", "url": "https://it.wikipedia.org/wiki?curid=2902132", "title": "Matama", "text": "Matama \u00e8 un distretto della Costa Rica facente parte del cantone di Lim\u00f3n, nella provincia omonima."}
{"id": "2902134", "revid": "2176804", "url": "https://it.wikipedia.org/wiki?curid=2902134", "title": "Teatro comunale Ebe Stignani", "text": "Il teatro comunale Ebe Stignani \u00e8 il teatro pi\u00f9 importante di Imola. \u00c8 intitolato alla cantante lirica Ebe Stignani ed ospita rassegne di prosa e di musica di livello nazionale.\nStoria.\nXVIII secolo.\nNel 1782 le rappresentazioni teatrali sono allestite nel \u00abTeatro dei Cavalieri Associati\u00bb. Costruito da Cosimo Morelli, presenta un palcoscenico a tre bocche con tre distinte scene. La sala si eleva per tre ordini con 17 palchi ciascuno. Il teatro viene inaugurato con l'opera \"Giulio Sabino\" del maestro Giuseppe Sarti di Faenza. Nel 1783 \u00e8 proposta la rappresentazione tragica ispirata alla storia di Imola \"Cassio Oraboni nobile guerriero d'Imola, o sia Imola liberata dall'armi di Teodorico re dei goti\"; nel 1787 \"La clemenza e il trionfo dell'imperatore Teodosio\"; nel 1792 il dramma serio \"L'Artaserse\" con musica del maestro Ferdinando Bertoni. Il teatro va a fuoco il 1\u00ba febbraio 1797 durante l'invasione in citt\u00e0 delle truppe francesi repubblicane. Sotto il dominio napoleonico gli spettacoli si tengono in un teatro provvisorio: \u00e8 costituito da una scena sola senza sipario e senza luci. Vi si tengono spettacoli di prosa, manifestazioni di giocolieri e acrobati, concerti e anche messe in scena di opere liriche. \nXIX secolo.\nNel teatro comunale provvisorio il 22 aprile 1804 Gioachino Rossini tiene un concerto. Nel 1810 viene soppressa la chiesa superiore di San Francesco, sita all'interno di un edificio sulla via Emilia facente parte del convento francescano. L'immobile, costituito da chiesa inferiore e superiore (erette negli anni 1367-1380), viene acquistato da alcuni cittadini imolesi, guidati dal podest\u00e0 Andrea Costa, che decidono di ricavare, da una parte dell'edificio, un luogo per gli spettacoli. Il progetto \u00e8 affidato all'architetto Giuseppe Magistretti; le decorazioni pittoriche sono opera di Felice Giani e del suo collaboratore Gaetano Bertolani.\nNel 1812 a lavori ultimati, l'edificio prende il nome di \u00abTeatro dei Signori associati\u00bb, e viene dedicato alla dea romana Cerere. Per sovvenzionare la fabbrica del teatro vengono venduti i palchi a notabili, a famiglie benestanti e alla municipalit\u00e0.\nIl 4 agosto 1812 ha luogo l'inaugurazione con il dramma \"I riti di Efeso\" di Giuseppe Farinelli, in prima esecuzione assoluta. Nel 1815 con la fine del dominio napoleonico e il ritorno di Imola sotto lo Stato della Chiesa, il pontefice Pio VII decide la chiusura dell'impianto per incompatibilit\u00e0 con il preesistente edificio religioso.\nNel 1831 il Comune modifica la facciata, inserendo un porticato d'ingresso. Durante i moti rivoluzionari, che si concludono alla fine di marzo, il governo provvisorio decreta la riapertura del teatro l'8 febbraio. Dopo sedici anni il teatro pu\u00f2 rinascere ma necessita di interventi di modifica e manutenzione, affidati nuovamente all'architetto Magistretti: oltre al rinnovamento della facciata, la torre del campanile \u00e8 abbassata al livello del tetto in modo che l'edificio non sia pi\u00f9 identificato come luogo di culto; inoltre viene restaurato e ridipinto l'arco scenico.\nNel periodo 1832-1845 si afferma anche a Imola l'opera rossiniana con la messa in scena di alcuni lavori del compositore pesarese, tra cui \"Il barbiere di Siviglia\", \"La Cenerentola\", \"Semiramide\". Dal 1835 il pubblico si orienta verso un gusto romantico, con le opere di Vincenzo Bellini e Gaetano Donizetti. L'astro nascente di Giuseppe Verdi brilla anche a Imola con un \"Ernani\" messo in scena nel 1845. Nella stagione estiva sono rappresentate anche \"Saffo\" di Giovanni Pacini e il \"Roberto Devereux\" di Donizetti.\nIl 2 giugno 1846 i \u00abSignori associati\u00bb vendono il teatro al Comune di Imola e dopo il Carnevale del 1852 il teatro chiude per lavori di restauro progettati dall'architetto Filippo Antolini. Viene consolidata la volta della platea su progetto dell'ingegnere Antonio Cerchiari di Imola. Nel 1853 il pittore imolese Grancesco Galassi dipinge la finta architettura e il pittore figurista Paolo Sarti di Firenze compone le figure femminili delle Muse sulla volta della platea. Nel 1855 su progetto dell'architetto Luigi Ricciardelli di Bologna viene rifatto il vestibolo e modificata la facciata con realizzazione del portico per consolidare la struttura dell'edificio medievale. Ognuno dei 56 palchi viene decorato in maniera differente.\nIl 26 dicembre 1855 il Teatro \u00e8 inaugurato con lo spettacolo di prosa della compagnia Carlo Goldoni diretta da Francesco Palladini. Nel 1868 Giovanni Canepa e Girolamo Bellani, pittori e ornatisti di Lugano, eseguono il \"grandioso disegno nella volta della sala\" del Ridotto. Nella stessa sala le finiture dorate e le pareti a finto marmo sono di Antonio Xella e Gaetano Gabrielli. Nel 1885 le opere liriche si alternano a drammi, a melodrammi, a commedie, a giochi di prestigio e danze acrobatiche, a balli e tombole. Le rappresentazioni teatrali si svolgono tra gennaio e febbraio durante il Carnevale, a maggio in occasione delle rogazioni della Beata Vergine del Piratello e in agosto per la festa del patrono San Cassiano. Nel 1869 si rappresentano le commedie di Carlo Goldoni \"Moli\u00e8re\" e \"Don Pirlone\", nel 1873 l'operetta buffa di Jacques Offenbach \"I Briganti\" e il \"Faust\" di \"Charles Gounod\", l'anno seguente la tragedia \"Francesca da Rimini\" di Silvio Pellico, nel 1883 il \"Mefistofele\" di Arrigo Boito, nel 1886 la \"Norma\" di Vincenzo Bellini, nel 1888 la tragedia \"Romeo e Giulietta\" di William Shakespeare.\nXX secolo.\nNel 1903 \u00e8 rappresentata \"Manon Lescaut\" di Giacomo Puccini, l'anno successivo la \"Carmen\" di Georges Bizet, nel 1905 \"Il Trovatore\" di Verdi, nel 1910 \"Lucia di Lammermoor\" di Donizetti e la \"Tosca\" di Puccini, nel 1912 il \"Werther\" di Jules Massenet, l'anno seguente \"La Boh\u00e8me\" di Puccini, nel 1922 il \"Mefistofele\" di Boito, l'anno dopo \"Loreley\" di Alfredo Catalani, nel 1924 \"Francesca da Rimini\" di Riccardo Zandonai, nel 1929 la \"Cavalleria rusticana\" di Pietro Mascagni e nel maggio 1931 \"Cyrano de Bergerac\" di Edmond Rostand.\nDescrizione.\nL'agibilit\u00e0 massima della Sala Grande del Teatro Stignani \u00e8 di 468 posti, suddivisi fra la platea (162), tre ordini di palchi (251) e la galleria (55). Nel ridotto, che contiene 99 posti a sedere, \u00e8 collocato un maxischermo che consente di seguire gli spettacoli in caso di necessit\u00e0."}
{"id": "2902135", "revid": "105981218", "url": "https://it.wikipedia.org/wiki?curid=2902135", "title": "Dottor Phosphorus", "text": "Dottor Phosphorus \u00e8 un personaggio immaginario che comparve in numerose serie a fumetti pubblicate dalla DC Comics. Innanzitutto un nemico di Batman, il super criminale esiste nell'universo conosciuto come Universo DC. Comparve per la prima volta in \"Detective Comics\" n. 469, e fu creato da Steve Englehart.\nStoria.\nUna crepa nel reattore nucleare fece s\u00ec che \"cinque milioni di schegge di sabbia rossa incandescente (radioattiva)\" entrassero nel corpo del Dottor Alexander Sartorius. Bruciando per sempre, cominci\u00f2 una vita di vendetta contro le persone che lui ritiene responsabili del suo stato.\nDurante la storia di \"Underworld Unleashed\", \u00e8 uno dei tanti criminali che vendettero l'anima a Neron per incrementare i propri poteri. In cambio della sua anima, gli furono donati un potere pi\u00f9 vasto e maggiore controllo; per esempio, ora pu\u00f2 indossare abiti normali senza che si infiammino.\nNella serie \"Starman\" di James Robinson, fu inizialmente assoldato da Mist per uccidere lo Starman originale, Ted Knight, ma fu sconfitto dall'eroe in pensione. Tuttavia, si incontrarono una seconda volta; stavolta, Phosphorus diede a Knight una forte dose di radiazioni, cosa che gli caus\u00f2 il cancro. Nel terzo ed ultimo incontro, Knight fu determinato nel fare s\u00ec che Phosphorus non potesse pi\u00f9 nuocere a nessuno. Durante il combattimento, utilizz\u00f2 la sua asta cosmica per sollevare il pavimento sotto il Dottor Phosphorus e facendoglielo cadere addosso, apparentemente uccidendolo.\nPhosphorus ritorn\u00f2 in \"Detective Comics\" n. 825, dove venne trattenuto nei Laboratori di Ricerca Cadmus. Quando uno degli scienziati lo esamin\u00f2 disse che aveva sentito che Sartorius era morto, gli altri risposero \"Venendo schiacciato? \u00c8 dura. Tutto ci\u00f2 che esisteva di umano in Sartorius \u00e8 stato consumato dal fuoco tempo fa. Crediamo che i suoi poteri manifestano una fusione nucleare che sublima completamente il suo sistema nervoso centrale - creando fac-simili funzionanti di cuore, reni, polmoni, ecc. - che lavora per fornirgli una riserva illimitata di energia pulita\".\nPhosphorus fugg\u00ec dal Cadmus, e ancora una volta volle vendicarsi su coloro che credeva responsabili del suo terribile destino. Fu sconfitto da Batman durante un attacco a Rupert Thorne, e fu imprigionato al Manicomio Arkham.\nDurante l'assenza di Batman dopo la sua presunta morte, Phosphorus fugg\u00ec dalla sua custodia insieme ad altri pazienti del Manicomio. Rap\u00ec sia Kirk Langstrom che sua moglie Francine per avere informazioni sulla ricerca di Langstrom.\nPoteri e abilit\u00e0.\nLa pelle di Dottor Phosphorus \u00e8 costantemente in fiamme, produce emissioni tossiche, e pu\u00f2 manipolare le radiazioni. Quando vendette la sua anima a Neron, ebbe un maggiore controllo sui suoi poteri cos\u00ec che i suoi vestiti non sarebbero andati in fiamme una volta indossati."}
{"id": "2902137", "revid": "767487", "url": "https://it.wikipedia.org/wiki?curid=2902137", "title": "Gu\u00e1piles", "text": "Gu\u00e1piles \u00e8 un distretto della Costa Rica, capoluogo del cantone di Pococ\u00ed, nella provincia di Lim\u00f3n."}
{"id": "2902139", "revid": "287204", "url": "https://it.wikipedia.org/wiki?curid=2902139", "title": "Guapiles", "text": ""}
{"id": "2902143", "revid": "93556", "url": "https://it.wikipedia.org/wiki?curid=2902143", "title": "Ann McLaughlin Korologos", "text": "Attivit\u00e0 politica.\nPrima di ricoprire il ruolo di segretario al lavoro, \u00e8 stata assistente segretario per gli affari pubblici al dipartimento del tesoro.\nSubentr\u00f2 il 17 dicembre 1987, nel ruolo di Segretario del Lavoro degli Stati Uniti, a Bill Brock che si era dimesso il precedente 31 ottobre per guidare la campagna elettorale di Bob Dole per le elezioni primarie del Partito Repubblicano. Mantenne il ruolo fino al termine del mandato presidenziale di Reagan.\nAttivit\u00e0 dirigenziale.\nDal 1996 al 2000 fu a capo dell'Aspen Institute, dal 2000 al 2006 fece parte del consiglio di amministrazione di Microsoft, da cui si dimise per i numerosi impegni nelle altre attivit\u00e0.\nHa fatto parte dei \"board\" di diverse societ\u00e0, tra cui Union Carbide, American Airlines, Fannie Mae, Donna Karan International, Kellogg's, General Motors.\nVita privata.\nHa sposato nel 1975 il giornalista e commentatore politico John McLaughlin, da cui ha divorziato nel 1992. Nel 1997 ha sposato Tom C. Korologos, futuro ambasciatore statunitense in Belgio.\nAppassionata collezionista d'arte, ha aperto una galleria a Basalt, Colorado nel 2007, la \"Basalt Gallery\". Quando \u00e8 stata aperta la nuova sede, nel giugno 2009, la galleria \u00e8 stata ribattezzata \"Ann Korologos Gallery\".\nRisiede tra Basalt e Washington."}
{"id": "2902146", "revid": "1788047", "url": "https://it.wikipedia.org/wiki?curid=2902146", "title": "Contea di Celano", "text": "La contea di Celano fu un dominio feudale costituito nella seconda met\u00e0 del XII secolo quando fu scorporata dalla contea dei Marsi. Il primo conte di Celano fu Rainaldo, fratello di Berardo.\nStoria.\nLa gastaldia longobarda dei Marsi, soggetta al ducato di Spoleto, fu elevata a contea dei Marsi e dotata di autonomia amministrativa dall'imperatore Lotario I, sovrano del Regno d'Italia medievale, nel corso del IX secolo. La contea marsicana, inizialmente fu governata dai funzionari franco-longobardi. Successivamente fu nominato conte Berardo \"il Francisco\", capostipite della nobile famiglia dei Berardi e, come attestato da vari studiosi, pronipote diretto dell'imperatore Carlo Magno. \nIl dominio feudale si svilupp\u00f2 ulteriormente nel X secolo grazie all'unione del gi\u00e0 ampio contado marsicano con altri centri limitrofi. Nel 1025 la sede comitale fu spostata a Celano da uno dei successori della casata Berardi.\nCon il predominio dei Normanni nell'Italia meridionale, Ruggero II di Sicilia divise la contea dei Marsi in tre settori: \nRainaldo fece diventare nel 1143 quella di Celano la pi\u00f9 grande contea presente sul territorio marsicano, inglobando i territori di Cocullo, Goriano Sicoli, Goriano Valli e Molina Aterno. Il conte inoltre cerc\u00f2 di far divenire Celano, capoluogo della contea, sede della diocesi dei Marsi ma non ci riusc\u00ec per intervento di Papa Eugenio III. Nel 1212 alla morte del conte Pietro da Celano, la contea pass\u00f2 prima al figlio primogenito Riccardo e quindi alla morte di questi (1221) a Tommaso, fratello di Riccardo.\nTommaso, il pi\u00f9 potente feudatario del regno siciliano, mir\u00f2 a continuare la politica paterna di ricreare uno stato indipendente tra Papato e Regno di Sicilia. Per fare ci\u00f2 si spos\u00f2 nel 1213 con Giuditta di Molise divenendo conte del Molise che si aggiunse alla contea albense, che gi\u00e0 aveva. Poco dopo sfid\u00f2 il fratello in combattimento e ci\u00f2 gli assicur\u00f2 alla fine anche la contea di Celano, che per\u00f2 non pot\u00e9 ancora ereditare vista la presenza di Riccardo che comunque mantenne un suo ruolo attivo a Celano.\nNel 1220 Federico II divent\u00f2 ufficialmente imperatore e pretese che tutti i baroni si sottomettano, lo fanno tutti tranne Tommaso. Successivamente a causa dell'opposizione di costui, l'imperatore Federico II, mosse guerra a Tommaso. La guerra tra i due dur\u00f2 tre anni dal 1220 al 1223 e coinvolse tutta la Marsica, che tra tanti patimenti alla fine vide la vittoria di Federico II su Tommaso.\nFederico tuttavia pur accordandosi con Tommaso per costringerlo ad andarsene si vendic\u00f2 della popolazione locale per aver sostenuto Tommaso. Celano venne distrutta nel 1223 e gli abitanti furono costretti all'esilio.\nSuccessivamente, per intercessione papale, Celano fu ricostruita in un nuovo situato pi\u00f9 in basso sul colle San Flaviano. Agli abitanti fu permesso di far ritorno. Poi con la morte di Federico II, e dopo un breve periodo di regno di Federico di Antiochia tra il 1252 e il 1253, Celano torn\u00f2 al conte Ruggerone, ovvero ai Berardi, fino al 1282; per breve tempo fu concessa nel 1287 a Raimondo d'Artus, consanguineo di Carlo I d'Angi\u00f2, per tornare poi nelle mani della dinastia dei conti di Celano che la tennero per tutto il XIV secolo.\nNel 1383 Carlo III di Durazzo, re di Napoli e Sicilia, dispose la successione della contea di Celano in favore delle persone di Ruggero, Berardo ed altri della famiglia dei conti di Celano.\nSin dal 1418 a seguito della morte del conte Nicola, per volont\u00e0 di papa Martino V la contea fu posta sotto la protezione della famiglia Colonna e fatta assegnare ai suoi fratelli Lorenzo ed Onofrio e alla morte di questo a Giordano, quindi nel 1423 al figlio di Lorenzo, Odoardo, promesso sposo dell'ultima erede dei conti di Celano, Jacovella, che nel 1422 era stata nominata erede universale dal fratello Pietro, emanando nel contempo una bolla che sottraeva la contea dall'autorit\u00e0 dei sovrani e ufficiali del regno. Con la morte di Giovanna II e del pontefice, Jacovella riprese la contea per portarla in dote nel 1439 a Jacopo Caldora e poi nel 1440 a Lionello Accrocciamuro fino al 1458, sotto il controllo degli Aragonesi.\nScomparsi gli ultimi discendenti dell'antico casato dei conti Berardi di Celano e con la sconfitta di Ruggero Accrocciamuro, figlio di Lionello e Jacovella, nel 1463 la contea veniva concessa ad Antonio Maria Piccolomini Todeschini, che aggiunse anche il cognome d'Aragona per aver sposato Maria, figlia naturale del sovrano aragonese e ai cui eredi rimase fino al 1591, quando la vendettero ai Peretti, pur mantenendone ancora il titolo applicato sul feudo di Scafati. Pervenne poi per matrimonio ai Savelli ed infine ai duchi Sforza-Cesarini fino al 1816. Gli ultimi proprietari del castello furono nel 1892 i baroni Tomassetti.\nSviluppo economico.\nLa contea di Celano si svilupp\u00f2 attorno al X secolo grazie all'unione del contado marsicano con altri centri limitrofi. Nella Marsica San Francesco d'Assisi diffuse il suo ordine dei minori. La sua prima presenza nel territorio risulterebbe nell'inverno tra il 1215 e il 1216, quando soggiorn\u00f2 nella vicina San Benedetto dei Marsi dove dormiva, insieme con i poveri, in una localit\u00e0 chiamata \"Luogo\" (in dialetto \"i loche\"), nei pressi dell'anfiteatro romano. Un successivo viaggio nella Marsica, a Pescina, Celano e San Benedetto dei Marsi, ci sarebbe stato con ogni probabilit\u00e0 tra il 1219 ed il 1222. Secondo quanto avrebbe riportato il suo primo biografo Tommaso da Celano e, in seguito, Bonaventura di Bagnoregio che riscrisse la biografia, San Francesco avrebbe guarito, operando un miracolo, un cavaliere che lo ospit\u00f2 nel palazzo celanese di sua propriet\u00e0. Mentre nel 1225, nella vicina Pescina, San Francesco fond\u00f2 il convento accanto alla contemporanea chiesa di Sant'Antonio di Padova.\nSotto il dominio di Lionello Accrocciamuro fu \"regolarizzato\" dagli Aragonesi il Regio Tratturo Celano-Foggia e venne potenziata una delle pi\u00f9 frequentate vie pastorali della transumanza tanto da farla divenire nel XIV secolo un cardine dell'economia celanese. L'Accrocciamuro e la contessa Jacovella, ultima erede dei conti di Celano, portarono a compimento importanti opere: completamento del secondo piano del mastio e dei tre torrioni del castello Piccolomini e la costruzione della chiesa di San Francesco oltre a numerosi altri interventi artistici nelle chiese celanesi.\nQuesta contea, come tutte le altre contee, venne di fatto abolita nel 1806, anno dell'eversione della feudalit\u00e0. Negli anni successivi, in seguito al prosciugamento del lago Fucino, concluso nel 1878 ad opera del banchiere Alessandro Raffaele Torlonia, la citt\u00e0 di Avezzano, allora di circa 13.000 abitanti e gi\u00e0 capoluogo prima del distretto e poi del circondario, divenne a tutti gli effetti il nuovo centro di riferimento politico-amministrativo del territorio della Marsica.\nTerritorio della contea.\nL'ampio territorio della contea celanese incluse tra il XII e il XIX secolo diversi centri come Aielli, Balsorano, Bisegna, Castel di Ieri, Castronovo, Celano, Cerchio, Cocullo, Collarmele, Collelongo, Gagliano Aterno, Gioia, Goriano Sicoli, Lecce, Molina, Morrea, Ortucchio, Ovindoli, Pescasseroli, Pescina, Rocca di Mezzo, Rovere, San Benedetto dei Marsi, San Giovanni, San Potito, Santa Jona, Torre di Sperone, Venere e Villavallelonga."}
{"id": "2902149", "revid": "1543377", "url": "https://it.wikipedia.org/wiki?curid=2902149", "title": "Jim\u00e9nez (Costa Rica)", "text": "Jim\u00e9nez \u00e8 un distretto della Costa Rica facente parte del cantone di Pococ\u00ed, nella provincia di Lim\u00f3n."}
{"id": "2902151", "revid": "1543377", "url": "https://it.wikipedia.org/wiki?curid=2902151", "title": "Rita (Costa Rica)", "text": "Rita \u00e8 un distretto della Costa Rica facente parte del cantone di Pococ\u00ed, nella provincia di Lim\u00f3n."}
{"id": "2902154", "revid": "697352", "url": "https://it.wikipedia.org/wiki?curid=2902154", "title": "Roxana", "text": "Roxana \u00e8 un distretto della Costa Rica facente parte del cantone di Pococ\u00ed, nella provincia di Lim\u00f3n."}
{"id": "2902156", "revid": "2060716", "url": "https://it.wikipedia.org/wiki?curid=2902156", "title": "Pseudosporochnus", "text": "Lo pseudosporocno (gen. Pseudosporochnus) \u00e8 una pianta estinta, vissuta nel Devoniano medio (circa 365 milioni di anni fa), i cui resti sono stati ritrovati in Europa.\nDescrizione.\nQuesta pianta rappresenta uno dei pi\u00f9 antichi alberi noti: possedeva infatti un tronco robusto e l'altezza raggiungeva i tre metri. Il tronco centrale era sostenuto da un gran numero di radici e portava una corona di fronde simili a foglie. Recenti ritrovamenti di cicatrici fogliari lungo i tronchi di \"Pseudosporochnus\" ha indotto alcuni studiosi a ritenere che lo stesso tronco fosse ricoperto abbondantemente da altre fronde laterali, capaci di staccarsi alla base.\nL'altezza di \"Pseudosporochnus\" era considerevole per un albero del suo periodo, e doveva essere una delle piante pi\u00f9 alte del Devoniano medio.\nClassificazione.\nI primi resti frammentari di \"Pseudosporochnus\", rinvenuti a fine '800, vennero interpretati come alghe; solo in seguito si cap\u00ec che questa pianta era un organismo terrestre dotato di un alto fusto.\nAttualmente lo pseudosporocno \u00e8 considerato un membro delle cladoxylopsidi, un gruppo di piante caratterizzate da un complesso sistema vascolare dotato di numerose strutture radiali (xilemi).\nLo pseudosporocno d\u00e0 il nome all'ordine delle Pseudosporochnales, che comprende anche \"Calamophyton\", \"Lorophyton\" e \"Wattieza\". Quest'ultimo genere \u00e8 considerato il componente principale delle pi\u00f9 antiche foreste della Terra.\nNel corso del Devoniano superiore, le piante terrestri aumentarono ancora di dimensioni (ad es. \"Archaeopteris\")."}
{"id": "2902160", "revid": "1543377", "url": "https://it.wikipedia.org/wiki?curid=2902160", "title": "Cariari", "text": "Cariari \u00e8 un distretto della Costa Rica facente parte del cantone di Pococ\u00ed, nella provincia di Lim\u00f3n."}
{"id": "2902161", "revid": "1305772", "url": "https://it.wikipedia.org/wiki?curid=2902161", "title": "Torneio In\u00edcio", "text": "Torneio In\u00edcio pu\u00f2 essere riferito a svariate competizioni calcistiche brasiliane:"}
{"id": "2902167", "revid": "767487", "url": "https://it.wikipedia.org/wiki?curid=2902167", "title": "Colorado (Pococ\u00ed)", "text": "Colorado \u00e8 un distretto della Costa Rica facente parte del cantone di Pococ\u00ed, nella provincia di Lim\u00f3n."}
{"id": "2902169", "revid": "827882", "url": "https://it.wikipedia.org/wiki?curid=2902169", "title": "COIN", "text": ""}
{"id": "2902171", "revid": "494555", "url": "https://it.wikipedia.org/wiki?curid=2902171", "title": "Nazione del fuoco", "text": ""}
{"id": "2902172", "revid": "494555", "url": "https://it.wikipedia.org/wiki?curid=2902172", "title": "Regno della terra", "text": ""}
{"id": "2902174", "revid": "494555", "url": "https://it.wikipedia.org/wiki?curid=2902174", "title": "Trib\u00f9 dell'acqua", "text": ""}
{"id": "2902175", "revid": "494555", "url": "https://it.wikipedia.org/wiki?curid=2902175", "title": "Nomadi dell'aria", "text": ""}
{"id": "2902177", "revid": "1878557", "url": "https://it.wikipedia.org/wiki?curid=2902177", "title": "Siquirres", "text": "Siquirres \u00e8 un distretto della Costa Rica, capoluogo del cantone omonimo, nella provincia di Lim\u00f3n."}
{"id": "2902179", "revid": "1543377", "url": "https://it.wikipedia.org/wiki?curid=2902179", "title": "Pacuarito", "text": "Pacuarito \u00e8 un distretto della Costa Rica facente parte del cantone di Siquirres, nella provincia di Lim\u00f3n."}
{"id": "2902180", "revid": "436907", "url": "https://it.wikipedia.org/wiki?curid=2902180", "title": "Innuendo", "text": "Innuendo \u00e8 il quattordicesimo album in studio del gruppo musicale britannico Queen, pubblicato il 4 febbraio 1991 dalla Parlophone.\nComposto da dodici brani, si tratta dell'ultima pubblicazione del gruppo con il frontman Freddie Mercury prima della sua morte avvenuta nello stesso anno. La copertina \u00e8 ispirata alle illustrazioni di J.J. Grandville.\nNel 2006 \"Innuendo\" \u00e8 stato votato come il 94\u00ba miglior album di tutti i tempi attraverso un sondaggio effettuato dalla BBC.\nDescrizione.\nLe registrazioni del disco ebbero inizio nel mese di marzo del 1989: appena terminate le sessioni per l'album precedente, Freddie Mercury torn\u00f2 subito in sala di registrazione, per incidere qualche demo (tra cui anche una al momento inedita di \"Delilah\"). Nei mesi tra aprile e novembre, il gruppo non ebbe molto tempo da dedicare al lavoro in studio, in quanto ancora impegnato a promuovere \"The Miracle\", e cos\u00ec il lavoro prosegu\u00ec a rilento. Proprio in quell'anno, la sieropositivit\u00e0 di Mercury al virus HIV (scoperta nella primavera del 1987) si trasform\u00f2 in AIDS conclamato e il cantante fu costretto a rivelare le sue condizioni di salute almeno agli altri tre membri della band nel tardo novembre, quando le sessioni di registrazione per \"Innuendo\" ricominciarono.\nSebbene fosse appena terminata la promozione di \"The Miracle\", i Queen rientrarono immediatamente in sala d'incisione per realizzare il quattordicesimo album in studio, passando gran parte del 1990 a continuare il lavoro. Mercury era nella fase conclusiva della malattia, la quale non fu resa ancora pubblica, ma nonostante ci\u00f2 pot\u00e9 continuare il lavoro con gli altri componenti del gruppo, negando il reale stato delle sue condizioni fisiche ai mass media. In particolare, l'argomento fu messo in primo piano dalle testate britanniche in occasione dell'apparizione dei Queen ai BRIT Awards 1990 per il ritiro di un premio speciale inerente al fondamentale contributo del gruppo alla musica inglese, dove il cantante apparve visibilmente magro e sofferente.\nLa band e i produttori miravano inizialmente a pubblicare il disco entro novembre o dicembre di quell'anno, ma il declino della salute di Mercury costrinse a rimandarne l'uscita fino al febbraio del 1991. La particolare situazione che stava affrontando il gruppo si riflette anche nei testi e nelle melodie dell'album, il cui tema principale pu\u00f2 essere senza dubbio considerato \u00abil timore dell'arrivo della morte imminente\u00bb. Si spazia dagli episodi pi\u00f9 duri (\"The Hitman\", \"Headlong\") a quelli pi\u00f9 cupi come \"The Show Must Go On\", erroneamente considerata come una sorta di testamento di Mercury, ma scritta in realt\u00e0 da Brian May anche se accreditata, come uso per tutte le canzoni dall'album \"The Miracle\", all'intera band. L'omonimo \"Innuendo\" \u00e8 considerato \u00abla \"Bohemian Rhapsody\" degli anni novanta\u00bb a causa delle molte analogie che presenta con quest'ultima.\nNel 2011 l'album \u00e8 stato rimasterizzato in digitale dalla Island/Universal ed \u00e8 stato distribuito in edizione standard contenente l'album originale e deluxe con l'aggiunta di un EP bonus.\nTracce.\nTesti e musiche dei Queen, eccetto dove indicato."}
{"id": "2902185", "revid": "287204", "url": "https://it.wikipedia.org/wiki?curid=2902185", "title": "Vila Isabel", "text": "Vila Isabel \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nVila Isabel fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa IX del municipio di Rio de Janeiro."}
{"id": "2902193", "revid": "36426", "url": "https://it.wikipedia.org/wiki?curid=2902193", "title": "Torneio In\u00edcio do Rio de Janeiro", "text": "Il Torneio In\u00edcio do Rio de Janeiro fu una competizione calcistica istituita nel 1916, che si svolgeva tra squadre dello stato di Rio de Janeiro. Il regolamento prevedeva che il torneo si svolgesse nel corso di un solo giorno.\nStoria.\nIl Torneio In\u00edcio fu ideato e creato dalla Associa\u00e7\u00e3o de Cronistas Desportivos (l'attuale Associa\u00e7\u00e3o de Cronistas Esportivos do Rio de Janeiro, ACERJ). Al principio si chiamava \u201cInitium\u201d e continu\u00f2 senza interruzioni fino al 1967 con un'edizione ogni anno; nel 1977 fu disputata un'ulteriore edizione.\nAlcune regole tradizionali del calcio furono modificate per le partite del torneo; ad esempio, le partite duravano venti minuti (dieci per tempo) e la finale sessanta, con due frazioni di trenta minuti ciascuna. Inoltre, in caso di parit\u00e0, si decideva il vincitore o per il numero di calci d'angolo ottenuti nel corso della partita o ai tiri di rigore."}
{"id": "2902196", "revid": "179980", "url": "https://it.wikipedia.org/wiki?curid=2902196", "title": "Torneo In\u00edcio", "text": ""}
{"id": "2902202", "revid": "1782831", "url": "https://it.wikipedia.org/wiki?curid=2902202", "title": "Federica Fratoni", "text": "Federica Fratoni \u00e8 stata eletta presidente della Provincia di Pistoia alle elezioni provinciali del 6 e 7 giugno 2009. \u00c8 la prima donna a ricoprire questa carica nella provincia di Pistoia.\nBiografia.\nSi \u00e8 diplomata al Liceo Classico Niccol\u00f2 Forteguerri di Pistoia, successivamente si \u00e8 iscritta all'Universit\u00e0 di Firenze, alla facolt\u00e0 di Economia e Commercio.\nSi \u00e8 laureata nel 1997, con una tesi sul Ce.spe.vi (il Centro sperimentale vivaistico pistoiese) vincendo l'anno successivo il secondo premio del concorso annuale Pancioli, indetto da Assindustria e Fondazione Cassa di Risparmio.\nNel 2005 ha conseguito un master universitario in Organizzazione Industriale dei Servizi Pubblici Locali. Dal 1998 \u00e8 Responsabile dei Servizi Finanziari presso il Comune di Buggiano. Nel 2007 ha ricevuto la nomina di esperto nel cda dell'Agenzia Autonoma di Gestione dell'albo Segretari Comunali e Provinciali.\nHa militato nel Partito Popolare Italiano e successivamente nella Margherita, di cui nel 2007 ha ricoperto la carica di segretario provinciale prima della formazione del Partito Democratico.\nAlle primarie del 14 ottobre 2008, \u00e8 stata eletta all'Assemblea Nazionale Costituente del Partito Democratico.\nAlle primarie del Partito Democratico nel febbraio 2009 \u00e8 stata scelta come candidata del centrosinistra alla Presidenza della Provincia di Pistoia. Dal giugno 2009 \u00e8 Presidente della Provincia di Pistoia con deleghe agli Affari generali, Politiche inerenti alla Programmazione, Turismo, Personale, Osservatorio della programmazione strategica e Osservatorio sociale.\nDal 22 giugno 2015 viene nominata Assessore regionale della Toscana nella giunta di Enrico Rossi, con deleghe ad Ambiente, assetto idrogeologico, parchi e terme."}
{"id": "2902214", "revid": "99366823", "url": "https://it.wikipedia.org/wiki?curid=2902214", "title": "Compensazione delle dosi", "text": "Per compensazione del dosaggio genico si intende un insieme di meccanismi atti alla regolazione dell'attivit\u00e0 dei geni X-linked. \nLa scoperta di questi meccanismi parte da una considerazione sperimentale, ovvero essendo le femmine XX e i maschi XY, sorge naturale pensare che l'attivit\u00e0 dei geni X-linked sia doppia negli organismi XX (generalmente di sesso femminile tranne casi specifici).\nSi riscontra invece sperimentalmente che questo non accade, e che gli organismi regolano la propria attivit\u00e0 genica X-linked tramite tre principali meccanismi : Inattivazione di uno dei due cromosomi X, iperattivazione del cromosoma X su organismo XY (maschile) e ipoattivazione di entrambi i cromosomi X su organismo femminile. Ognuno di questi meccanismi \u00e8 specie-specifico."}
{"id": "2902215", "revid": "253269", "url": "https://it.wikipedia.org/wiki?curid=2902215", "title": "Charlene Tilton", "text": "\u00c8 conosciuta in tutto il mondo grazie al ruolo di Lucy Ewing nella soap opera \"Dallas\", che ha interpretato dal 1978 al 1990. In Italia \u00e8 anche famosa per essere stata tra i protagonisti del film \"Il silenzio dei prosciutti\" (1994), diretto e interpretato da Ezio Greggio.\nBiografia.\nNata in California il 1\u00ba dicembre 1958, l'attrice fa il suo debutto nel 1976 interpretando una parte nel film \"Tutto accadde un venerd\u00ec\" con Jodie Foster. Tra il 1976 e il 1977 interpreta Jill nel celebre telefilm \"Happy Days\" ma raggiunge la fama mondiale nel 1978, quando viene scelta per interpretare la giovane Lucy Ewing in \"Dallas\", serie che lascer\u00e0 nella stagione 1985-1986, per poi tornare nel 1987-1988. Resta nel cast fino al 1990, anno in cui decide di lasciare definitivamente la serie. Nel 1980 realizza un servizio per la celebre rivista \"Playboy\".\nNella sua carriera recita in molte serie come \"Hotel\" (1983) e \"Love Boat\", dove interpreta la parte di Emily dal 1980 al 1987. Interpreta s\u00e9 stessa in due celebri serie, \"Professione pericolo\" (1982) e \"Sposati... con figli\" (1993). Nel 1994 Ezio Greggio la sceglie come protagonista del film \"Il silenzio dei prosciutti\", commedia brillante di successo in cui interpreta la parte di Jane. Tra i film da lei interpretati, \"La casa degli Usher\" (1981) e \"Scommessa mortale\" (1990). Nel nuovo millennio fa un cameo in \"Superhero - Il pi\u00f9 dotato fra i supereroi\" (2008) ed \u00e8 fra i protagonisti di \"La scelta di Sarah\" (2009).\nNel 2011 viene contattata per interpretare l'episodio pilota della serie \"Dallas\", un sequel che viene trasmesso nel 2012 da TNT e che vede protagonisti non solo gli storici Larry Hagman, Patrick Duffy e Linda Gray, ma anche molti nuovi attori che interpretano la \"nuova generazione\" degli Ewing. Insieme a Steve Kanaly, \u00e8 scelta per la prima puntata (su dieci previste) ma la sua presenza non si limita a un episodio. Infatti torna pi\u00f9 volte in veste di \"guest star\" sia nella seconda che nella terza stagione dello show, per un totale di sei episodi. La serie si conclude nel 2014.\nVita privata.\nSi \u00e8 sposata due volte. La prima dal 1982 al 1984 con il cantante Johnny Lee, dal quale ha avuto la sua prima e unica figlia, Cheris Lee. In seconde nozze si \u00e8 sposata con Domenick Allen dal 1985 al 1992.\nPremi.\nYoung Artist Award.\nVinti:\nTV Land Award.\nVinti:"}
{"id": "2902216", "revid": "1728", "url": "https://it.wikipedia.org/wiki?curid=2902216", "title": "Croce svizzera", "text": ""}
{"id": "2902222", "revid": "123118949", "url": "https://it.wikipedia.org/wiki?curid=2902222", "title": "Il dilemma di Drizzt", "text": "Il dilemma di Drizzt (\"Homeland\") \u00e8 un romanzo fantasy del 1990 dello scrittore statunitense R. A. Salvatore, primo capitolo della \"Trilogia degli elfi scuri\", dal nome dell'immaginaria razza del protagonista delle vicende narrate, ambientata nell'universo dei Forgotten Realms. Narra le vicende che circondano l'infanzia di Drizzt Do'Urden, nobile elfo scuro (drow) di Menzoberranzan.\nIl romanzo \u00e8 stato tradotto per la prima volta in italiano nel 1992. \nTrama.\nLa societ\u00e0 sotterranea di Menzoberranzan (sede di ventimila elfi scuri) \u00e8 crudele e spietata. Gestita da un consiglio dominante formato dalle matrone madri delle otto case pi\u00f9 potenti della citt\u00e0 \u00e8 teatro di continue lotte di potere estremamente sanguinose in onore dell'infame dea ragno Lolth.\nLa vicenda inizia appunto con la distruzione di Casa DeVir del consiglio dominante da parte di casa Do'Urden fino ad allora decima come importanza. Durante l'assalto, matrona Malice (di casa Do'Urden) d\u00e0 alla luce il suo terzogenito Drizzt. In procinto di sacrificarlo alla dea ragno viene fermata dalla morte del suo primogenito decidendo cos\u00ec di lasciarlo in vita.\nAddestrato all'uso delle armi dal suo maestro, padre e amico Zaknafein, Drizzt conserva un'innocenza estranea alla spietata societ\u00e0 in cui vive che lo porter\u00e0 sempre pi\u00f9 ad isolarsi per conservare la propria identit\u00e0. Coinvolto suo malgrado nei desideri di ascesa sociale della madre dovr\u00e0 affrontare minacce continue da parte della quinta casa dominante che vede l'ormai nona casa Do'Urden come un nemico troppo pericoloso, e l'ultimo membro di casa DeVir, scampato fortuitamente dalla distruzione della sua casa."}
{"id": "2902226", "revid": "1305772", "url": "https://it.wikipedia.org/wiki?curid=2902226", "title": "Marco Siffredi", "text": "Nato in una famiglia di esperti alpinisti italiani (suo padre era una guida alpina e anche un suo fratello era un buon alpinista), si appassion\u00f2 molto presto allo sport estremo della discesa delle montagne con lo snowboard. Dopo aver stabilito diversi primati per la discesa di montagne con lo snowboard, mor\u00ec all'et\u00e0 di 23 anni scendendo dalla cima dell'Everest con lo snowboard.\nRealizzazioni.\nNel maggio 1996 scese in snowboard dalla parete nord dell'Aiguille du Midi del monte Bianco, lungo la pista Mallory, una discesa di 1000 metri con passaggi di oltre 50 gradi.\nNel 1998, come preparazione a scalate nell'Himalaya, scal\u00f2 il Tocilarajo in Per\u00f9 () con Philippe Forte e Ren\u00e9 Robert, per poi scendere in snowboard.\nIl 17 giugno 1999 comp\u00ec la prima discesa in snowboard della parete Nant Blanc della Aiguille Verte del monte Bianco, con passaggi di oltre 55 gradi di pendenza. Nell'autunno dello stesso anno scal\u00f2 il Dorje Lhakpa () in Nepal e comp\u00ec la prima discesa in snowboard di questa montagna.\nNel giugno del 2000 scal\u00f2 il Huayna Potos\u00ed () in Bolivia, e, in autunno, scala il Cho Oyu nell'Himalaya (), la sesta montagna pi\u00f9 alta della Terra.\nIl 24 maggio 2001 raggiunse la cima dell'Everest (con l'aiuto dell'ossigeno) assieme a due Sherpa che gli portavano l'attrezzatura. Inizi\u00f2 poi la discesa lungo il \"Norton Couloir\" della parete nord, ma dopo soli 200 metri, a causa del freddo intenso (- 35\u00a0\u00b0C), si ruppe una cinghia di fissaggio dello snowboard; uno Sherpa lo raggiunse e riusc\u00ec a ripararla, dopodich\u00e9 Siffredi continu\u00f2 la discesa fino a metri di quota, impiegando due ore.\nDue giorni prima, il 22 maggio, l'austriaco Stefan Gatt raggiunse la cima da solo e senza usare l'ossigeno. Discese poi con lo snowboard fino a metri lungo la parete nord, ma a quella quota, trovando neve molto dura, decise di continuare senza snowboard; alla quota di metri, tuttavia, riprese ad utilizzarlo, scendendo fino a metri. Ci furono controversie su a chi attribuire la prima discesa dell'Everest in snowboard, in quanto Stefan Gatt scese per primo, ma per circa metri senza usare lo snowboard. Il sito \"everestnews.com\" attribu\u00ec il primato a Marco Siffredi ma il sito \"snowboarding.transworld.net\" riconobbe meriti e demeriti ad entrambi, per cui il primato andava condiviso.\nNell'autunno 2001 scal\u00f2 il Shisha Pangma nell'Himalaya () con l'intenzione di fare l'intera discesa in snowboard, ma per il forte vento inizi\u00f2 ad usarlo solo dalla quota di metri.\nNell'agosto 2002 part\u00ec per il Nepal con l'intenzione di compiere la prima discesa in snowboard dell'Everest lungo il passaggio \"Hornbein Couloir\". Il 10 agosto lasci\u00f2 Katmandu con tre Sherpa (Phurba, Pa Nuru e Da Tenzing) in direzione del campo base in Tibet a quota metri, che venne raggiunto quattro giorni dopo. Il 7 settembre il gruppo raggiunse il campo avanzato a quota .\nLa cima dell'Everest () venne raggiunta nel pomeriggio del 9 settembre e dopo un'ora di riposo Marco decide di iniziare la discesa. Dato che si stavano accumulando delle nuvole, gli Sherpa gli consigliarono di rinunciare all'impresa, ma egli decise di proseguire. Quando gli Sherpa arrivarono al campo base, non vedendo le tracce dello snowboard, si resero conto che Marco non ce l'aveva fatta.\nDopo alcuni giorni il governo francese invi\u00f2 un gruppo di alpinisti per ispezionare l'area con la speranza di trovarlo ancora vivo o almeno di poter recuperare la salma, ma videro solo alcune tracce della discesa che terminavano circa 350 metri sotto la cima. Il suo corpo non fu mai ritrovato. Secondo un amico di lunga data, Mike van Westering, Marco si sarebbe addormentato durante una pausa (secondo le stime la discesa dell'Hornbein Couloir fino alla base dello stesso sarebbe durata infatti alcune ore) per non risvegliarsi mai pi\u00f9 (la cosiddetta \"morte bianca\") adducendo che il punto in cui Marco scomparve non presenta rischi rilevanti di caduta."}
{"id": "2902235", "revid": "1543377", "url": "https://it.wikipedia.org/wiki?curid=2902235", "title": "Shen Bao", "text": "Shen Bao, gi\u00e0 traslitterato come Shun Pao o Shen-pao (in cinese: \u7533\u62a5, pinyin: Shen Bao), conosciuto in inglese come Shanghai News, \u00e8 stato un giornale cinese, pubblicato dal 30 aprile 1872 al 27 maggio 1949 nella citt\u00e0 di Shanghai.\nIl nome \u00e8 l'abbreviazione di \"Shenjiang Xinbao\", in cui Shenjiang \u00e8 una forma abbreviata di \"Chunsheng Jiang\", il precedente nome per il fiume Huangpu.\nFondato da Ernest Major (1841-1908), un uomo d'affari Britannico, nel 1872, \"Shen Bao\" era uno dei primi giornali moderni Cinesi. (Quando Major torn\u00f2 in Inghilterra nel 1889, il giornale venne riorganizzato sotto la Major Company Limited.)\nMajor si differenziava da altri pubblicatori di giornali stranieri per due motivi. In primo luogo, fin dall'inizio, fece presente che il giornale fosse per lettori Cinesi, e cos\u00ec che risaltasse notizie e questioni di interesse Cinese, non straniero. Secondariamente, mise i comprador Cinesi alla custodia dell'andamento dell'attivit\u00e0 e permise agli editori Cinesi di scegliere gli articoli di informazione e di scrivere editoriali. Questi due metodi si rivelarono molto efficaci. Mentre gli intermediari cinesi usavano le loro conoscenze e contatti con la comunit\u00e0 locale per aumentarne la circolazione ed attrarre inserzioni pubblicitarie, il prezzo del giornale veniva tenuto pi\u00f9 basso della concorrenza. Contemporaneamente, gli editori Cinesi fecero un gran lavoro per fare in modo che \"Shen Bao\" soddisfasse il gusto dei lettori Cinesi. Nel giro di un anno, \"Shen Bao\" port\u00f2 alla chiusura di \"Shanghai Xinbao\" e divenne l'unico giornale in Shanghai fino alla comparsa di \"Xin Bao\" nel 1876 e di \"Hu Bao\" nel 1882.\n\"Shen Bao\" rivest\u00ec un ruolo centrale nella formazione dell'opinione pubblica verso la fine del XIX secolo. Un esempio fu la sua campagna nei primi anni contro l'impiego di giovani ragazze come cameriere nelle fumerie d'oppio, che \"sfumavano la linea di demarcazione tra le pratiche accettabili e non accettabili, mettendo le giovani cameriere nell'ambigua condizione di fornire implicitamente prestazioni sessuali nelle fumerie d'oppio. Peggio ancora le fumerie d'oppio che abbracciavano questa pratica erano principalmente dislocate nella Concessione Francese, collegando questo problema alla presenza degli stranieri in Shanghai.\" Come risultato dell'indignazione popolare, questa pratica venne proibita (bench\u00e9 in pratica non eradicata). Il giornale \"rinnov\u00f2 la tecnologia di stampa, l'uso del telegrafo, l'impiego di un corrispondente militare (mandato per coprire la Guerra Sino-Francese in Vietnam nel 1884), e l'uso del dialetto (\"baihua\")\"; ben presto si fece la reputazione di uno dei migliori in Cina, andando sotto il controllo Cinese nel 1909, e entro il XX secolo stamp\u00f2 30.000 copie al giorno, di cui 9.000 circolarono a Shanghai e le restanti in tutta la Cina. \"Verso i primi degli anni '20 il suo giro di copie era di 50.000; verso la fine della decade 100.000; e verso la met\u00e0 degli anni '30, 150.000.\" Gli uffici del giornale furono all'International Settlement, \"all'incirca ad un isolato di distanza dalla Stazione Centrale di Polizia.\" Nel suo primo periodo, aveva 8 pagine, con informazioni, articoli, e pubblicit\u00e0 tanto quanto decreti imperiali e commemorazioni. \"Dato che la politica del giornale seguiva il principio di 'riportare tutto ci\u00f2 che \u00e8 possibile e lasciare che i lettori determinino la verit\u00e0,' molte dicerie interessanti ma infondate furono spesso trattate come informazioni.\" Dopo il 1905, increment\u00f2 le pagine a 20.\nShen Bao \u00e8 stato fondato come giornale commerciale; politicamente \u00e8 rimasto vicino agli ambienti conservatori per i suoi primi 30 anni di vita, parteggiando per il governo Qing. Nel 1905 cominci\u00f2 a cambiare il suo orientamento, riportando lo slogan costituzionalista di Liang Qichao sul \"New Year's Day\"; nel 1907 fu venduto a Xi Zipei (1867-1929), il suo primo proprietario, che \"possedeva l'editore meglio capitalizzato di Shanghai, Zhongguo tushu gongsi (Chinese Library Company)\" ed era sotto l'influenza di Zhang Jian, e divent\u00f2 una testata moderatamente liberale che sostenne con forza il movimento in favore della costituzione. \"Comprendeva le seguenti sezioni: editoriali, notizie internazionali, notizie interne, notizie locali, industria e commercio, legge e societ\u00e0, sport e educazione, arte e letteratura, e inserzioni pubblicitarie. Oltre a riportare importanti notizie politiche, aveva molte sezioni speciali e supplementi come \"ziyou tan\" (libero dibattito), automobili, educazione e vita.\" Nel 1912 il controllo pass\u00f2 a Shi Liangcai. \"Negli anni '30, Shi fu un acceso sostenitore dell'Alleanza per la Difesa dei Diritti umani fondata dalla signora Soong Qing Ling, la seconda moglie del leader rivoluzionario Dr Sun Yat-sen, con Cai Yuanpei e Lu Xun.\"\nNel 1934, la testata \"si procur\u00f2 l'astio del governo a causa della sua forte vocazione anti-giapponese. Il 13 novembre, Shih Liang-ts'ai, il suo proprietario e il suo capo-redattore, fu misteriosamente assassinato sull'autostrada Shanghai-Hangchow\"; la responsabilit\u00e0 del suo assassinio \u00e8 stata attribuita all'Agenzia Indagini e Statistica, la tanto temuta polizia segreta diChiang Kai-shek. Nel 1938, con la citt\u00e0 sotto il controllo Giapponese, a Norwood Francis Allman (1893-1987), un avvocato Americano che era stato Console degli Stati Uniti a Shanghai nei primi anni '20, venne chiesto dai proprietari Cinesi del giornale di prendere il posto di editore; il \"Time\" scrisse nel 1940: \"Un ottimo studioso della lingua Cinese, Allman legge ogni storia che finisce sul Shun Pao, scrive editoriali, corregge gli editoriali scritti dai membri dello staff. Lavora senza una paga.\" Il giornale era in cattivi rapporti con i Giapponesi, e nel 1940 un assistente del direttore fu ucciso e la sua testa lasciata sulla strada come monito ai giornalisti. Durante la Seconda guerra mondiale il giornale pass\u00f2 nelle mani dei collaboratori degli occupanti Giapponesi, ma dopo la guerra Pan Gongzhan, un carismatico ufficiale del partito Kuomintang che era stato editore del giornale negli ultimi anni '20, divent\u00f2 il suo direttore e Chen Shuny\u00fc il suo capo-redattore. Nel maggio del 1949, quando l'Esercito Popolare di Liberazione prese Shanghai, il giornale venne chiuso.\nEsiste una collezione completa delle questioni del giornale alla Biblioteca di Shanghai."}
{"id": "2902238", "revid": "330170", "url": "https://it.wikipedia.org/wiki?curid=2902238", "title": "National Taiwan University", "text": ""}
{"id": "2902239", "revid": "483293", "url": "https://it.wikipedia.org/wiki?curid=2902239", "title": "Anzio Baseball", "text": ""}
{"id": "2902247", "revid": "1543377", "url": "https://it.wikipedia.org/wiki?curid=2902247", "title": "Premyer Liqas\u0131 2009-2010", "text": "La Premyer Liqas\u0131 2009-2010 \u00e8 stata la 18\u00aa stagione del massimo campionato di calcio azero disputata tra il 14 agosto 2009 e il 15 maggio 2010 e conclusa con la vittoria dell'Inter Baku, al suo secondo titolo.\nCapocannoniere del torneo fu F\u0259rid Quliyev (FK Standard Sumqayit) con 16 reti.\nNovit\u00e0.\nLa stagione precedente segn\u00f2 la retrocessione di MOIK Baku e Bakili Baku, che chiusero la stagione negli ultimi due posti. La AFFA per\u00f2 non concedette la licenza per partecipare al campionato di prima divisione alle squadre arrivate nei primi due posti della categoria inferiore, e quindi teoricamente ammesse alla Premyer Liqas\u0131.\nPertanto la federazione decise di bloccare le promozioni con la conseguente riduzione del numero di squadre da 14 a 12.\nFormula.\nLa formula prevede una prima fase in cui le 12 squadre partecipanti si scontrano secondo il classico sistema di andata e ritorno, per un totale di 22 giornate.\nSuccessivamente vengono composti due gironi diversi: il primo \u00e8 formato dalle squadre classificatesi dal 1\u00ba al 6\u00ba posto, mentre le ultime sei vanno a comporre il secondo girone. Le squadre del primo girone lottano per il titolo e per la qualificazione alle coppe europee, mentre le squadre del secondo girone lottano per evitare la retrocessione. In questa seconda fase ogni squadra conserva i risultati ottenuti contro le squadre incluse nel proprio girone, mentre invece tutti i risultati ottenuti contro le squadre dell'altro girone vengono ignorati. Pertanto ciascuna squadra inizia la seconda fase con 10 partite. Quindi, le squadre di ciascuno dei due gironi tornano ad affrontarsi per un totale di altre 10 partite ciascuna.\nLa squadra campione di Azerbaigian ha il diritto a partecipare alla UEFA Champions League 2010-2011, partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2010-2011, partendo entrambe dal primo turno preliminare.\nLa squadra vincitrice della Coppa Nazionale \u00e8 ammessa alla UEFA Europa League 2010-2011, partendo dal secondo turno preliminare.\nRetrocedono direttamente le ultime due in classifica.\nClassifica finale.\nPrima fase.\nLegenda:\nNote:\nSeconda fase.\nPlay-out.\nLegenda:\nNote:"}
{"id": "2902248", "revid": "729019", "url": "https://it.wikipedia.org/wiki?curid=2902248", "title": "Ferrovia Davos-Filisur", "text": "La ferrovia Davos-Filisur \u00e8 una linea ferroviaria a scartamento metrico e trazione elettrica del Cantone dei Grigioni in Svizzera esercita dalla Ferrovia Retica\nStoria.\nLa ferrovia tra Davos e Filisur venne inaugurata il 5 luglio 1909. Venne esercita inizialmente con trazione a vapore ma nel 1919 venne convertita alla trazione elettrica sia per motivi di economia che per motivi di esercizio.\nCaratteristiche.\nLa linea \u00e8 a binario unico per tutto il percorso e a scartamento ridotto da 1.000\u00a0mm. \u00c8 a trazione elettrica a corrente alternata monofase a tensione di 11 kV alla frequenza di 16,7\u00a0Hz.\nIl percorso \u00e8 lungo poco pi\u00f9 di 19\u00a0km e attraversa 14 gallerie per circa 4.200 m; attraversa anche 28 tra ponti e viadotti. Si snoda attraverso la valle del fiume Landwasser che viene attraversato svariate volte per mezzo di ponti e viadotti. il pi\u00f9 imponente della linea \u00e8 il viadotto di Wiesen alto 88 m sul fondo valle. \u00c8 stata elettrificata nel 1919."}
{"id": "2902254", "revid": "2033069", "url": "https://it.wikipedia.org/wiki?curid=2902254", "title": "Avvocati a New York", "text": "Avvocati a New York (\"Raising the Bar\") \u00e8 una serie televisiva statunitense. Negli Stati Uniti \u00e8 andata in onda dal 1\u00ba settembre 2008 al 24 dicembre 2009. .\nProduzione.\n\"Avvocati a New York\" \u00e8 una serie creata e scritta da Steven Bochco, gi\u00e0 ideatore di NYPD - New York Police Department e Hill Street giorno e notte, e da David Feige. Dopo aver completato la prima stagione con un totale di dieci episodi dalla durata di quaranta minuti circa, la TNT ha rinnovato la serie per una seconda stagione di quindici episodi. Tuttavia, nel novembre del 2009, il network americano ha annunciato la decisione di cancellare la serie al termine della seconda stagione.\nTrama.\nJerry Kellerman \u00e8 un difensore pubblico molto idealista che si batte con tutte le energie per difendere i diritti dei suoi assistiti, fino a scontrarsi spesso con l'autorevole giudice Trudy Kessler. Il suo amico di sempre \u00e8 l'ambiguo cancelliere Charlie Sagansky, molto vicino al giudice Kessler. Ci sono anche il pubblico ministero Michelle Ernhardt, irremovibile nelle decisioni e pronta a tutto pur di vincere, Marcus McGrath, avvocato idealista come Kellerman, al servizio dell'ufficio del procuratore distrettuale, dove svolge servizio il cinico Nick Balco. Rosalind Whitman \u00e8 a capo dell'ufficio della pubblica difesa, dove \u00e8 appena arrivata la bella italo-americana Bobby, Roberta Gilardi. Storie di vite private e professionali, tra rivalit\u00e0 e amicizia.\nDistribuzione.\nIn Italia il \"legal drama\" \u00e8 distribuito dal canale televisivo tematico Fox Crime. Dal 14 giugno 2011 il serial \u00e8 trasmesso in prima visione in chiaro su La5."}
{"id": "2902255", "revid": "486946", "url": "https://it.wikipedia.org/wiki?curid=2902255", "title": "Unione Sportiva Ponte San Pietro-Isola", "text": ""}
{"id": "2902258", "revid": "355597", "url": "https://it.wikipedia.org/wiki?curid=2902258", "title": "Scudo di Lega irlandese", "text": ""}
{"id": "2902260", "revid": "494555", "url": "https://it.wikipedia.org/wiki?curid=2902260", "title": "Avatar - L'ultimo dominatore dell'aria", "text": ""}
{"id": "2902262", "revid": "339392", "url": "https://it.wikipedia.org/wiki?curid=2902262", "title": "National Chengchi University", "text": ""}
{"id": "2902266", "revid": "355597", "url": "https://it.wikipedia.org/wiki?curid=2902266", "title": "St. Patrick's Athletic Football Club", "text": ""}
{"id": "2902268", "revid": "181699", "url": "https://it.wikipedia.org/wiki?curid=2902268", "title": "Piana di Castelluccio", "text": ""}
{"id": "2902271", "revid": "330170", "url": "https://it.wikipedia.org/wiki?curid=2902271", "title": "National Taiwan Normal University", "text": ""}
{"id": "2902272", "revid": "271907", "url": "https://it.wikipedia.org/wiki?curid=2902272", "title": "Bosi", "text": ""}
{"id": "2902273", "revid": "729019", "url": "https://it.wikipedia.org/wiki?curid=2902273", "title": "WTA Tour 1999", "text": "Il WTA Tour 1999 \u00e8 iniziato il 4 gennaio con il Thalgo Australian Women's Hardcourts 1999 e l'ASB Classic 1999 e si \u00e8 concluso il 21 novembre con la finale del WTA Tour Championships 1999.\nIl WTA Tour \u00e8 una serie di tornei femminili di tennis \norganizzati dalla WTA. Questa include i tornei del Grande Slam (organizzati in collaborazione con la International Tennis Federation (ITF)), il WTA Tour Championships e i tornei delle categorie Tier I, Tier II, Tier III e Tier IV.\nDicembre.\n\"Nessun evento\"\nRanking a fine anno.\nNelle due tabelle sono presenti le prime dieci tenniste di entrambe le specialit\u00e0 a fine stagione."}
{"id": "2902279", "revid": "330170", "url": "https://it.wikipedia.org/wiki?curid=2902279", "title": "Shanghai Normal University", "text": ""}
{"id": "2902282", "revid": "330170", "url": "https://it.wikipedia.org/wiki?curid=2902282", "title": "Shanghai Jiao Tong University", "text": ""}
{"id": "2902283", "revid": "339392", "url": "https://it.wikipedia.org/wiki?curid=2902283", "title": "Universit\u00e0 degli studi di Politica", "text": ""}
{"id": "2902284", "revid": "367445", "url": "https://it.wikipedia.org/wiki?curid=2902284", "title": "Collegio convitto di Celana", "text": ""}
{"id": "2902286", "revid": "330170", "url": "https://it.wikipedia.org/wiki?curid=2902286", "title": "Universit\u00e0 degli studi di Taiwan", "text": ""}
{"id": "2902288", "revid": "1005847", "url": "https://it.wikipedia.org/wiki?curid=2902288", "title": "Dipartimento di Amourj", "text": "Il dipartimento di Amourj \u00e8 un dipartimento (\"moughataa\") della regione di Hodh-Charghi in Mauritania con capoluogo Amourj.\nIl dipartimento comprende 3 comuni:"}
{"id": "2902289", "revid": "179980", "url": "https://it.wikipedia.org/wiki?curid=2902289", "title": "Alexandre Luiz Reame", "text": ""}
{"id": "2902291", "revid": "339392", "url": "https://it.wikipedia.org/wiki?curid=2902291", "title": "Beijing Language and Culture University", "text": ""}
{"id": "2902292", "revid": "1005847", "url": "https://it.wikipedia.org/wiki?curid=2902292", "title": "Dipartimento di Bassikounou", "text": "Il dipartimento di Bassikounou \u00e8 un dipartimento (\"moughataa\") della regione di Hodh-Charghi in Mauritania con capoluogo Bassikounou.\nIl dipartimento comprende 4 comuni:"}
{"id": "2902296", "revid": "339392", "url": "https://it.wikipedia.org/wiki?curid=2902296", "title": "Ununseptium", "text": ""}
{"id": "2902297", "revid": "179980", "url": "https://it.wikipedia.org/wiki?curid=2902297", "title": "Ernando Rodrigues Lopes", "text": ""}
{"id": "2902299", "revid": "1005847", "url": "https://it.wikipedia.org/wiki?curid=2902299", "title": "Dipartimento di Djiguenni", "text": "Il dipartimento di Djiguenni \u00e8 un dipartimento (\"moughataa\") della regione di Hodh-Charghi in Mauritania con capoluogo Djiguenni.\nIl dipartimento comprende 7 comuni:"}
{"id": "2902301", "revid": "2043609", "url": "https://it.wikipedia.org/wiki?curid=2902301", "title": "Ragnhild di Norvegia", "text": "Biografia.\nEra figlia del re di Norvegia Olav V e della principessa Marta di Svezia.\nIl 5 maggio 1953 a Asker spos\u00f2 Erling Sven Lorentzen, ufficiale dell'esercito e uomo d'affari. Il matrimonio tra una principessa e un borghese scaten\u00f2 aspre polemiche a cui segu\u00ec la perdita per Ragnhild di alcune prerogative proprie dei membri della casa reale.\nLa coppia si trasfer\u00ec a Rio de Janeiro, in Brasile, dove visse fino alla morte.\nHa avuto tre figli:\nConservatrice convinta, critic\u00f2 pubblicamente nel 2004 su una rete televisiva norvegese, TV2, i nipoti Marta Luisa e Haakon Magnus per la scelta dei rispettivi coniugi.\nEssendo stata pronipote del re Edoardo VII del Regno Unito, la principessa faceva parte della linea di successione al trono britannico. Era infatti cugina di secondo grado della regina Elisabetta II del Regno Unito.\nUna costa del continente Antartico, in suo onore, \u00e8 chiamata Costa della principessa Ragnhild.\n\u00c8 scomparsa nel 2012 dopo una lunga malattia, all'et\u00e0 di 82 anni."}
{"id": "2902302", "revid": "2118018", "url": "https://it.wikipedia.org/wiki?curid=2902302", "title": "Giudecca di Reggio Calabria", "text": "Con il termine Giudecca veniva identificato l'antico quartiere ebraico della citt\u00e0 di Reggio Calabria.\nLa citt\u00e0, posta al centro dei traffici commerciali che si svolgevano nel Mediterraneo, polarizzava l'attenzione delle popolazioni asiatiche e, tra esse, di quelle ebraiche, conosciute da sempre per le loro abilit\u00e0 nel settore commerciale.\nFonti sull'antico quartiere ebraico reggino.\nMolte e varie sono le fonti e i ritrovamenti archeologici che testimoniano l'esistenza di una comunit\u00e0 ebraica in citt\u00e0.\nSecondo Flavio la prima comunit\u00e0 ebraica che si insedi\u00f2 stabilmente in citt\u00e0 risale addirittura al tempo in cui Aschenez la fond\u00f2.\nSecondo un'altra ipotesi il numero pi\u00f9 cospicuo di ebrei in citt\u00e0 si ebbe intorno all'anno 70 d.C. quando Tito sed\u00f2 la rivolta di Gerusalemme, distrusse la citt\u00e0 e il suo tempio. I superstiti all'eccidio abbandonarono le loro terre per rifugiarsi in ogni parte del mondo allora conosciuto.\nSecondo Strabone, comunque, questo rappresent\u00f2 un afflusso di ebrei che si somm\u00f2 alla comunit\u00e0 gi\u00e0 preesistente in citt\u00e0. Molti di loro trovarono occupazione nei cantieri navali del porto della citt\u00e0 per costruire le galee utilizzate dai romani per traghettare le loro truppe nelle terre d'Oriente.\nPrima dell'XI secolo d.C., la presenza di comunit\u00e0 ebraiche in citt\u00e0 \u00e8 testimoniata esclusivamente dal ritrovamento di alcune iscrizioni in ebraico, greco e latino che riportano alcuni nomi di personaggi provenienti da levante (siriani, israeliti, rodii, samaritani).\nCon la venuta dei Normanni si hanno numerosi documenti espliciti che dimostrano la presenza di comunit\u00e0 ebraiche in citt\u00e0 allocate nel quartiere della Giudecca. In questi documenti \u00e8 possibile anche conoscere le loro attivit\u00e0 e la loro condizione giuridica e sociale.\nLa documentazione diventa pi\u00f9 consistente, chiara e dettagliata se viene analizzato l'intervallo temporale compreso tra il 1127 e il 1511. Infatti da quella documentazione \u00e8 stato possibile desumere anche il luogo dove sorgeva l'antica Giudecca, poco oltre le antiche mura che delimitavano l'antico perimetro cittadino, e gli episodi che concorsero alla loro espulsione dalla citt\u00e0.\nLa storia della Giudecca.\nL'antica Giudecca sorgeva in prossimit\u00e0 e all'esterno della cinta muraria, a nord dell'antica citt\u00e0, dove attualmente insiste la zona compresa tra la via Biagio Camagna, il corso Garibaldi e la via Fata Morgana. Si ha testimonianza che il quartiere era sede di una sinagoga e di una scuola ebraica. La Giudecca, essendo all'esterno della cinta muraria, era collegata con la costa attraverso la \"Porta T\u00e0rzana\". L'espansione del quartiere \u00e8 stata lenta nel tempo anche se, in determinati periodi storici, ha conosciuto una forte espansione edilizia e demografica. Gi\u00e0 a partire dal XV sec. gli ebrei costituivano una corporazione con leggi e ordinamenti giuridici distinti da quelle dei Cristiani. Per differenziarsi dai Cristiani furono costretti, per disposizione di Federico II, ad indossare costumi particolari, viceversa poterono continuare a mantenere le proprie tradizioni quali l'osservanza del sabato e la celebrazione della Pasqua. Gli Angioini non furono teneri verso gli Ebrei, ma non si pu\u00f2 neanche dire che furono dei persecutori. Tra le leggi che li favor\u00ec \u00e8 da ricordare la legge angioina del 1357 che istituiva la \"fiera franca di agosto\", legge promulgata per agevolare i commerci con gli altri stati. In citt\u00e0 iniziarono a confluire molti mercanti pisani, lucchesi e napoletani, per l'acquisto della seta e di altre mercanzie, di cui gli Ebrei detenevano il monopolio. Per far fronte all'aumentata attivit\u00e0 commerciale locale sorsero in prossimit\u00e0 della \"Porta Dogana\" della citt\u00e0 molti depositi di merci.\nCon l'avvento degli Svevi, tra l'XI e il XIII sec., la comunit\u00e0 ebraica cittadina crebbe notevolmente. In quel periodo, infatti, prima con Enrico VI e successivamente con Federico II vennero promulgate alcune leggi che consentirono la crescita e lo sviluppo in citt\u00e0 delle industrie della seta, del cotone, della canna da zucchero, della carta e numerose tintorie. Gli ebrei giunsero in citt\u00e0 in grande numero, non tanto per lavorare nelle industrie sorte, ma per potenziarne l'attivit\u00e0 produttiva attraverso prestiti di capitali che concedevano con alti tassi usurai. Il fenomeno dell'usura, pi\u00f9 volte denunciato, fu persino tollerato dal re Federico II che la considerava \"un'attivit\u00e0 non contraria ai sacri canoni\".\nNel periodo del governo angioino tra cristiani ed ebrei si ebbero anche momenti di frizione. Uno tra questi fu a causa del luogo che ospitava la sinagoga, zona prossima ad una zona popolata dai Cristiani. I Cristiani lamentavano l'interferenza del culto ebraico con le loro funzioni religiose e quindi ne chiedevano la demolizione o lo spostamento all'interno della Giudecca. La situazione venne affrontata dagli angioini in modo diplomatico: sia se i Cristiani avessero voluto la demolizione, sia se avessero voluto utilizzare l'edificio a loro uso, in ogni caso, avrebbero dovuto corrispondere agli ebrei un compenso adeguato per consentire la sua riedificazione all'interno del loro quartiere.\nOrmai gli ebrei detenevano nelle loro mani larghi settori dell'economia cittadina, quali l'industria della seta e della tintoria. Portarono in citt\u00e0 la coltura dei gelsi, la manifattura della seta e successivamente l'arte di colorare i tessuti con l'indaco. I loro prodotti venivano esposti e venduti non solo nei principali mercati del Regno, ma anche nel resto d'Italia, in Francia, Spagna e in Africa settentrionale. Per l'impulso positivo dato all'economia cittadina gli ebrei furono per lungo tempo non solo tollerati dagli abitanti della citt\u00e0, ma vennero, in alcuni casi, favoriti.\nLa spiccata indole mercantile della comunit\u00e0 ebraica, unitamente al diffondersi del fenomeno dell'usura, ha consentito loro, col passare dei secoli, di competere con le floride repubbliche marinare. Essi, infatti, resero Reggio e il suo porto un animato centro di traffici commerciali con conseguente benessere per l'intera popolazione.\nCon la dominazione normanna la comunit\u00e0 giudaica della citt\u00e0, anche grazie alle ricchezze di cui disponeva, acquis\u00ec maggiore visibilit\u00e0 sociale, continu\u00f2 ad accrescere la sua potenza economica e fu trattata in modo egualitario alle altre numerose minoranze presenti in citt\u00e0. Il commercio continu\u00f2 a progredire e svilupparsi e gli ebrei continuarono a dimostrarsi abili commercianti senza rivali. La loro attivit\u00e0 ben presto super\u00f2 il ristretto ambito del loro quartiere e si diffuse velocemente anche all'interno del perimetro delle mura. Quel momento a loro propizio gli consent\u00ec di esimersi da quello stato di inferiorit\u00e0 e di ghettizzazione durato per lungo tempo e di partecipare attivamente alla pubblica amministrazione ma, senz'altro, contribu\u00ec ad accentuare conflitti e gelosie con i reggini. La potenza economica raggiunta dai Giudei risvegli\u00f2 pretese e appetiti sia da parte della Chiesa come da parte del Comune che, vantando le pi\u00f9 svariate pretese, entrarono in competizione per appropriarsi dell'enorme tributo versato dai giudaici. I normanni e gli svevi delegarono ai vescovi la giurisdizione civile e penale degli ebrei che dovettero corrispondere alla Chiesa, che esercitava anche la sua autorit\u00e0 giurisdizione sulla Giudecca, un tributo speciale, detto \"morkafa\" o \"mortafa\". Quel balzello \u00e8 apparso come un atto di sottomissione alla prevalente comunit\u00e0 cattolica anche se i normanni seppero mantenere rapporti equilibrati ed improntati alla diplomazia tra la Chiesa cristiana e quella ebraica. In quegli anni i canonici della Chiesa maggiore, per conto dei Vescovi appoggiati dagli angioini, tentarono di convertire al cristianesino la comunit\u00e0 ebraica della Giudecca. Da questo momento tutto concorse a ingelosire gli animi e a far mal vedere gli Ebrei; cominciarono le prime lotte religiose, dando luogo, all'antisemitismo. La Giudecca venne presa di mira ed ogni minima occasione serv\u00ec ad esasperare gli animi dei reggini, anche perch\u00e9, in gran parte, erano debitori degli Ebrei. Per spezzare questo costante e crescente clima di tensione, il vicer\u00e9 Raimondo di Cardone, su pressione dei Vescovi, fu costretto a chiedere al re Ferdinando d'Aragona di promulgare un editto con il quale attuare l'espulsione dei giudei dalla citt\u00e0. Il re, credendo quanto a lui riferito sulla gravit\u00e0 della situazione in citt\u00e0, firm\u00f2 il 25 luglio 1511 il Regio Decreto che, senza alcuna proroga, scacci\u00f2 gli ebrei dalla citt\u00e0. Ma, secondo alcuni storici, la reale motivazione che caus\u00f2 l'espulsione degli ebrei dalla citt\u00e0 furono le pressioni esercitate sugli spagnoli da parte dei pisani e degli amalfitani che subivano la concorrenza economica degli ebrei nel campo della seta. Cos\u00ec scrive, a proposito della espulsione degli Ebrei dalla Citt\u00e0 di Reggio, il Canonico Tegani (vissuto fino alla fine del XVI secolo) nella sua Cronaca \u201cAnno Domini MDXI Iudaei a Rege nostro Ferdinando ab hoc Siciliae Regno expulsi sunt non sine Dei nutu. Die 25 mensis Iulii\u201d (Nell'anno del Signore 1511, il 25 luglio, i Giudei furono espulsi dal nostro sovrano Ferdinando da questo Regno di Sicilia per volont\u00e0 del Signore). L'espulsione degli Ebrei dal Regno di Napoli, allorquando Ferdinando d\u2019Aragona ne divenne signore (nel 1504 assunse il titolo di re di Napoli con il nome Ferdinando III di Napoli e con il nome Ferdinando II quello di Sicilia), fu decisa sulla base dell'Editto di Granada del 1492 che stabiliva la conversione forzata o l'espulsione dai territori del regno di tutti gli Ebrei. L'evento fu visto dai reggini come un atto liberatorio. Il quartiere della Giudecca venne affidato in concessione ai Cristiani mentre il rimanente ricco patrimonio fu venduto all'incanto. Il governanti spagnoli, scacciando gli Ebrei dal Regno, non solo commisero un grave atto di xenofobia, ma assestarono un colpo fatale all'economia della citt\u00e0.\nIl contributo degli ebrei alla cultura cittadina.\nGli ebrei, oltre a contribuire all'espansione industriale e commerciale della citt\u00e0, diedero anche importanti contributi alla sua crescita culturale. Nel 1475 Abram Garton apr\u00ec in citt\u00e0 una tipografia, la seconda del Regno di Napoli, in cui venne stampato il commentario al Pentateuco che rappresent\u00f2 il primo testo pubblicato nel mondo in caratteri israelitici. La copia anastatica del Commentario di Rashi (Rabbi Salomone Jarco) \u00e8 consultabile presso la Biblioteca Pietro De Nava della citt\u00e0."}
{"id": "2902304", "revid": "729019", "url": "https://it.wikipedia.org/wiki?curid=2902304", "title": "Davy Crockett (arma nucleare)", "text": "Il Davy Crockett era un'arma nucleare tattica portatile, composta da un cannone senza rinculo in grado di sparare un proiettile con una testata nucleare M388.\nIl sistema d'arma fu sviluppato dagli Stati Uniti durante la Guerra fredda per pareggiare il divario tra le inferiori forze convenzionali statunitensi rispetto a quelle sovietiche; il suo utilizzo, tuttavia, avrebbe causato seri danni anche all'unit\u00e0 che l'avesse utilizzata, poich\u00e9 gli effetti dell'ordigno esploso si sarebbero registrati ben oltre la sua gittata massima.\nUn'arma molto simile al Davy Crockett appare nel film giapponese \"Il trionfo di King Kong\" sebbene nel 1962, anno di distribuzione del film, fosse classificata come \"arma segreta\".\nSviluppo.\nI primi studi per un'arma nucleare portatile risalgono al 1953 ad opera dell'ingegnere Robert M. Schwartz, allora trentaduenne, che all'epoca dirigeva un gruppo di ricerca sulle armi. Lo sforzo condotto dal gruppo, composto, oltre che da Schwartz anche dagli ingegneri Milton E. Epton e Irwing Mate, port\u00f2 alla creazione di prototipi di armi atomiche sempre pi\u00f9 piccole, fino alla realizzazione del progetto finale del \"fucile atomico\" Davy Crockett, che poteva essere portato in spalla da un solo fante e operativo in pochi minuti. L'arma fu sviluppata basandosi sulla tecnologia del razzo MGR-1 \"Honest John\" e del missile PGM-19 Jupiter. Il prototipo del Davy Crockett fu pronto nel 1958 e dopo vari perfezionamenti e test, entr\u00f2 in servizio nel 1961.\nIl dispositivo nucleare Davy Crockett \u00e8 stata una delle pi\u00f9 piccole armi nucleari ad essere costruita, sviluppata per contrastare un'eventuale invasione dell'URSS in Europa e pareggiare il divario tra le forze convenzionali statunitensi inferiori in numero rispetto a quelle sovietiche; il suo nome fu scelto in onore dell'eroe popolare statunitense, Davy Crockett.\nDescrizione.\nL'arma era disponibile nelle versioni M28 e M29. La prima era di calibro 120 mm, la seconda, pi\u00f9 pesante, di calibro 155 mm. Potevano sparare il proprio ordigno a una distanza rispettivamente di e ; entrambe le versioni lanciavano, senza rinculo, un proiettile modello M388 del peso di dalla lunghezza di con diametro di . All'interno del proiettile era alloggiata una testata nucleare modello W54 del peso e potenza compresa tra 0,01 kt e 0,02 kt. Dopo il lancio dall'estremit\u00e0 posteriore del proiettile fuoriuscivano quattro alette stabilizzatrici. Era possibile regolare la quota della detonazione mediante un comando sul proiettile.\nL'esplosione sviluppava, nel raggio di 150 m dal luogo dell'impatto, radiazioni per un valore di 100 Sv. A 500 m il valore decresceva a 2,1. L'arma poteva essere facilmente trasportata da un solo militare e posizionata su treppiede prima dello sparo, oppure montata su una Jeep.\nImpiego.\nIl Davy Crockett, prodotto in 2100 esemplari, fu distribuito alle truppe statunitensi di stanza nella Germania Ovest a protezione del Varco di Fulda nel 1961 e successivamente a quelle dislocate sull'isola di Guam, nelle Hawaii, ad Okinawa e nella Corea del Sud. Seppure gi\u00e0 operativo, il sistema fu provato con testata atomica attiva solo in due occasioni: il 17 luglio del 1962 fu fatta detonare nel deserto del Nevada una testata modello M29 tenuta sospesa dal suolo con dei cavi e, dieci giorni dopo, il proiettile fu lanciato con il sistema d'arma completo. La bomba deton\u00f2 ad una distanza di . Circa mezz'ora dopo l'esplosione, come parte finale del test, una divisione di fanteria e dei carri armati entrarono nell'area dell'esplosione.\nL'operativit\u00e0 dell'arma non dur\u00f2 molto: il suo ritiro dall'Europa inizi\u00f2 nel 1967 e la dismissione totale termin\u00f2 nel 1971.\nL'utilizzo del Davy Crockett avrebbe causato seri danni non solo ai nemici ma anche all'unit\u00e0 addetta allo sparo, poich\u00e9 le radiazioni dell'ordigno esploso si sarebbero registrate ben oltre la sua gittata massima. In ogni caso il lampo dell'esplosione ravvicinata avrebbe causato la cecit\u00e0 permanente del soldato che avesse sparato il colpo. L'esercito statunitense raccomand\u00f2 ai suoi soldati di effettuare il lancio da un luogo ben riparato, ad esempio dietro una collina, tenendo conto anche della scarsa precisione dell'arma.\nNella cultura di massa.\nIl Davy Crockett, o un'arma molto simile, viene utilizzata dalle forze armate statunitensi nel film del 1962 ; in quell'anno l'esistenza del sistema d'arma, non ancora completamente distribuita in Europa, era ancora informazione classificata e la \"strana coincidenza\" insospett\u00ec l'\"intelligence\" statunitense che interrog\u00f2 gli addetti alla creazione degli attrezzi di scena della produzione.\nNel videogioco \"Metal Gear Solid 3: Snake Eater\", il colonnello Volgin usa un Davy Crockett per eliminare una base militare sovietica.\nUn'arma molto simile \u00e8 presente anche nella serie di videogiochi Fallout, il \"Fat Man\" \u00e8 un'arma da spalla in grado di lanciare granate atomiche."}
{"id": "2902305", "revid": "1005847", "url": "https://it.wikipedia.org/wiki?curid=2902305", "title": "Dipartimento di N\u00e9ma", "text": "Il dipartimento di N\u00e9ma \u00e8 un dipartimento (\"moughataa\") della regione di Hodh-Charghi in Mauritania con capoluogo N\u00e9ma.\nIl dipartimento comprende 10 comuni:"}
{"id": "2902306", "revid": "339392", "url": "https://it.wikipedia.org/wiki?curid=2902306", "title": "Ahmad Hasan al-Bakr", "text": ""}
{"id": "2902309", "revid": "1305772", "url": "https://it.wikipedia.org/wiki?curid=2902309", "title": "Arthur Pink", "text": "Spesso le sue opere vengono indicate abbreviando il suo nome in A. W. Pink.\nBiografia.\nUn'esperienza di conversione all'et\u00e0 di 22 anni lo porta all'impegno cristiano. Sebbene nato in una famiglia cristiana, precedentemente alla sua conversione si interessa attivamente di teosofia, concezione che godeva di una certa popolarit\u00e0 nell'Inghilterra del tempo. Le preghiere e la paziente opera di persuasione di suo padre per avvicinarlo alla fede cristiana attraverso la lettura della Bibbia, hanno successo. Lo colpisce particolarmente e lo porta a Cristo, facendogli rinunciare alla teosofia il versetto biblico di Proverbi 14:12: \"C'\u00e8 una via che all'uomo sembra diritta, ma essa conduce alla morte\". Desiderando approfondire la conoscenza della Bibbia, Pink si trasferisce in America per studiare al Moody Bible Institute.\nNel 1916 si sposa con Vera E. Russell, del Kentucky. Si trasferiscono poi nel Colorado, in California e poi in Inghilterra. Dal 1925 al 1928 guida come pastore due comunit\u00e0 evangeliche in Australia e, in seguito, diverse negli USA.\nNel 1932 pubblica una rivista mensile di studi biblici dal titolo \"Studies in the Scriptures\" che conseguir\u00e0 ampia circolazione nel mondo fra cristiani di lingua inglese, sebbene non fossero stampate che un migliaio di copie.\nNel 1934 Pink ritorna in Inghilterra e si impegna prevalentemente nello scrivere libri ed opuscoli di impostazione calvinista e neo-puritana, per i quali consegue una popolarit\u00e0 che giunge fino ai nostri giorni, intrattenendo una vasta corrispondenza con cristiani di tutto il mondo.\nMuore il 15 luglio 1952 in Scozia, sull'isola di Lewis a Stornoway dove si era ritirato.\nDopo la sua morte, le sue opere sono ripubblicate da numerose case editrici, come la Banner of Truth Trust, Baker Book House, Christian Focus Publications, Moody Press, Truth for Today, e raggiungono un pubblico molto vasto, rendendolo uno degli scrittori evangelici pi\u00f9 influenti della seconda met\u00e0 del XX secolo. I suoi scritti hanno promosso la diffusione della predicazione espositiva.\n\u00c8 solo dopo la sua scomparsa che le opere di Arthur Pink conseguono la loro notoriet\u00e0 di cui oggi godono e sono apprezzate tanto da porsi alla sorgente stessa del moderno movimento neo-calvinista. \u00c8 lo studio indipendente della Bibbia che lo convince di quanto sia difettosa gran parte dell'evangelizzazione moderna. Pink ripropone con zelo e perseveranza la letteratura riformata e puritana classica in un tempo in cui essa era generalmente ignorata e ne sostiene i principi. Il progressivo declino spirituale della sua nazione, la Gran Bretagna per lui era l'inevitabile conseguenza della prevalenza di un \"vangelo\" che n\u00e9 feriva (attraverso la viva consapevolezza del peccato, n\u00e9 guariva (attraverso la rigenerazione). Profondamente imbevuto di conoscenza biblica, Pink raramente si scosta dall'insistere sui concetti biblici fondamentali di grazia, giustificazione e santificazione.\nCollocazione ecclesiastica.\nArthur Pink non pu\u00f2 essere identificato con una chiesa o denominazione particolare del mondo protestante o evangelicale in genere. Le sue vicende e scritti testimoniano del profondo sentimento di delusione che gli ispirano le chiese e denominazioni delle quali ha esperienza nel corso della sua vita. Per un po' di tempo opera nell'area delle chiese battiste, in particolare nelle chiese dei Battisti stretti, poi anche le assemblee dei fratelli e la Chiesa libera di Scozia, ma non aderisce a nessuna. La radicalit\u00e0 delle sue persuasioni calviniste, e il parrocchialismo delle denominazioni, contribuisce al suo isolamento facendo propendere l'opinione pubblica alla sua collocazione teologica tra i Battisti stretti, i quali peraltro sono ancora oggi i maggiori diffusori (specie in Gran Bretagna) delle Opere di Arthur Pink. Coltiva, per\u00f2, numerosissimi contatti epistolari con cristiani di tutto il mondo di diversa estrazione che lo apprezzano e individualmente lo sostengono. I suoi autori preferiti rimangono nell'ambito del Puritanesimo classico: Matthew Henry, John Owen, Thomas Manton, John Flavel e Thomas Goodwin."}
{"id": "2902310", "revid": "1005847", "url": "https://it.wikipedia.org/wiki?curid=2902310", "title": "Dipartimento di Oualata", "text": "Il dipartimento di Oualata \u00e8 un dipartimento (\"moughataa\") della regione di Hodh-Charghi in Mauritania con capoluogo Oualata, unico comune del dipartimento."}
{"id": "2902316", "revid": "1005847", "url": "https://it.wikipedia.org/wiki?curid=2902316", "title": "Dipartimento di Timbedra", "text": "Il dipartimento di Timbedra \u00e8 un dipartimento (\"moughataa\") della regione di Hodh-Charghi in Mauritania con capoluogo Timbedra.\nIl dipartimento comprende cinque comuni:"}
{"id": "2902317", "revid": "322321", "url": "https://it.wikipedia.org/wiki?curid=2902317", "title": "Pietro Ricci", "text": "Biografia.\nNato nella nobile famiglia fiorentina dei Ricci, fu canonico della cattedrale di Firenze, pievano di sant'Andrea in Empoli e sottocollettore dei tributi della Toscana. Il 28 novembre 1403 fu eletto vescovo di Arezzo, carica che sostenne fino al 1411 quando venne elevato al rango di arcivescovo di Pisa, sostituendo Alamanno Adimari promosso cardinale. Rimase a capo dell'arcidiocesi fino alla sua morte, avvenuta nel 1417. Gli successe suo nipote Giuliano.\nIl suo sarcofago, composto da un'urna con le raffigurazioni delle tre virt\u00f9 teologali sormontata da una statua dell'arcivescovo giacente in abito pontificale, fu scolpito dal fiorentino Andrea Guardi circa quarant'anni dopo la morte e venne inizialmente collocato nella cappella di San Ranieri del Duomo. Nel 1717 l'opera venne posta al di sopra della porta della sacrestia dei Cappellani del Duomo. Nel 1829 l'arca funeraria venne nuovamente traslata, stavolta nel Camposanto monumentale di Pisa. Oggi la struttura completa \u00e8 andata perduta: ne rimangono una lunetta raffigurante la Madonna e il Bambino, posta sopra la porta detta \"di Bonanno\" della cattedrale cittadina, e il monumento funebre adesso conservato nella sala 8 del Museo dell'Opera del Duomo."}
{"id": "2902320", "revid": "53588", "url": "https://it.wikipedia.org/wiki?curid=2902320", "title": "Arthur Walkington Pink", "text": ""}
{"id": "2902323", "revid": "53588", "url": "https://it.wikipedia.org/wiki?curid=2902323", "title": "A. W. Pink", "text": ""}
{"id": "2902324", "revid": "1005847", "url": "https://it.wikipedia.org/wiki?curid=2902324", "title": "Dipartimento di Ayoun el-Atrouss", "text": "Il dipartimento di Ayoun el-Atrouss \u00e8 un dipartimento (\"moughataa\") della regione di Hodh-Gharbi in Mauritania con capoluogo Ayoun el-Atrouss.\nIl dipartimento comprende 7 comuni:"}
{"id": "2902327", "revid": "1005847", "url": "https://it.wikipedia.org/wiki?curid=2902327", "title": "Dipartimento di Kobenni", "text": "Il dipartimento di Kobenni \u00e8 un dipartimento (\"moughataa\") della regione di Hodh-Gharbi in Mauritania con capoluogo Kobenni.\nIl dipartimento comprende 7 comuni:"}
{"id": "2902329", "revid": "1005847", "url": "https://it.wikipedia.org/wiki?curid=2902329", "title": "Dipartimento di Tamchekett", "text": "Il dipartimento di Tamchekett \u00e8 un dipartimento (\"moughataa\") della regione di Hodh-Gharbi in Mauritania con capoluogo Tamchekett.\nIl dipartimento comprende cinque comuni:"}
{"id": "2902330", "revid": "1005847", "url": "https://it.wikipedia.org/wiki?curid=2902330", "title": "Dipartimento di Tintane", "text": "Il dipartimento di Tintane \u00e8 un dipartimento (\"moughataa\") della regione di Hodh-Gharbi in Mauritania con capoluogo Tintane.\nIl dipartimento comprende 8 comuni:"}
{"id": "2902331", "revid": "729019", "url": "https://it.wikipedia.org/wiki?curid=2902331", "title": "Taka Michinoku", "text": "In passato \u00e8 riuscito a conquistare titoli importanti come il WWF Light Heavyweight Championship, il IWGP Junior Heavyweight Tag Team Championship insieme a Dick Togo, e il AJPW World Junior Heavyweight Championship. \u00c8 stato premiato per la sua tecnica nel 2005 a Tokyo come il \"Best Technical Wrestler\".\nTitoli e riconoscimenti.\nPro Wrestling Illustrated"}
{"id": "2902333", "revid": "74801", "url": "https://it.wikipedia.org/wiki?curid=2902333", "title": "Astrid di Norvegia", "text": "Biografia.\n\u00c8 figlia del defunto re di Norvegia Olav V e della principessa Marta di Svezia.\nEssendo pronipote del re Edoardo VII del Regno Unito, la principessa fa parte della linea di successione al trono britannico. \u00c8 infatti cugina di secondo grado della regina Elisabetta II del Regno Unito.\nDalla morte della madre, avvenuta nel 1954, al matrimonio di suo fratello Harald V di Norvegia la principessa \u00e8 stata first Lady norvegese, accompagnando il padre e poi il fratello nelle visite di stato.\nAd Asker spos\u00f2 il 12 gennaio 1961 il marinaio e campione olimpico Johan Martin Ferner.\nUna costa del continente Antartico porta il nome della principessa: Costa della principessa Astrid.\nDiscendenza.\nAstrid e Johan Martin hanno avuto cinque figli:"}
{"id": "2902336", "revid": "1305772", "url": "https://it.wikipedia.org/wiki?curid=2902336", "title": "Keep the Faith (singolo Bon Jovi)", "text": "Keep the Faith \u00e8 un singolo del gruppo musicale statunitense Bon Jovi, il primo estratto dal quinto album in studio \"Keep the Faith\" e pubblicato il 13 ottobre 1992.\nSi tratta del brano che ha inaugurato la svolta stilistica pi\u00f9 matura intrapresa dai Bon Jovi negli anni novanta. Ha raggiunto la posizione numero 29 della Billboard Hot 100 e il primo posto della Mainstream Rock Songs negli Stati Uniti. Altrove, \u00e8 arrivata alla quinta posizione nel Regno Unito e in Canada.\nLe versioni del singolo non distribuite negli Stati Uniti contengono la b-side \"I Wish Everyday Could Be Like Christmas\", che fu diffusa per qualche giorno dalle radio internazionali poco prima della pubblicazione dell'album.\nIl brano.\nScritta da Jon Bon Jovi, Richie Sambora e Desmond Child, il brano \u00e8 caratterizzato da una potente linea di basso elettrico ed \u00e8 regolarmente presente nei concerti del gruppo. Quando eseguita dal vivo, il cantante Jon Bon Jovi suona le percussioni. Un esempio di questo lo si ha nelle registrazioni \"Live from London\", \"The Crush Tour\" e \"Live at Madison Square Garden\". Il brano fa inoltre parte del primo \"Greatest Hits\" del gruppo, \"Cross Road\", dell'album live \"One Wild Night Live 1985-2001\" e del disco acustico \"This Left Feels Right\".\nNel 2009, Jon Bon Jovi ha registrato una nuova versione di \"Keep the Faith\" con il Youth Choir (coro giovanile) di Washington DC, inserita nel disco \"\".\nVideo musicale.\nIl videoclip, diretto da Phil Joanou e girato sia in bianco e nero che a colori, combina scene dei Bon Jovi che si esibiscono su un palco ad altre in cui si vedono i membri del gruppo a New York City. In queste ultime, vengono mostrati principalmente Jon Bon Jovi e Richie Sambora in varie parti della citt\u00e0, mentre il resto della band appare solo all'inizio e alla fine del video. Viene inquadrato Jon seduto sulla scalinata di una casa, alla guida di un autobus e mentre cammina sul ponte di Brooklyn seguito da un gruppo di adolescenti. Sambora appare invece mentre suona la chitarra in Wall Street e sul ponte di Brooklyn.\nTracce.\nLa traccia dal vivo \u00e8 stata registrata a Lakeland, in Florida, durante il \"New Jersey Syndicate Tour\"."}
{"id": "2902338", "revid": "132266", "url": "https://it.wikipedia.org/wiki?curid=2902338", "title": "Ali Hassan Abd al-Majid al-Tikritieh", "text": ""}
{"id": "2902340", "revid": "827882", "url": "https://it.wikipedia.org/wiki?curid=2902340", "title": "Uncle Tom's Cabin", "text": ""}
{"id": "2902341", "revid": "92723", "url": "https://it.wikipedia.org/wiki?curid=2902341", "title": "Simba Sports Club", "text": "Il Simba Sports Club, abbreviato in Simba SC, \u00e8 una societ\u00e0 calcistica tanzaniana di Dar es Salaam. Milita nella massima serie del campionato tanzaniano di calcio.\nFondata nel 1936 con il nome di \"Queens\", si \u00e8 chiamato anche \"Eagles\" e \"Dar Sunderland\", per poi acquisire il nome \"Simba\" nel 1971. \u00c8 una delle squadre di calcio pi\u00f9 titolate di Tanzania, avendo vinto 21 volte il campionato nazionale e 3 volte la Coppa di Tanzania. A livello internazionale il massimo successo raggiunto dal Simba \u00e8 stato il raggiungimento della finale della Coppa CAF, nel 1993.\nGioca le partite in casa alternandosi fra i due stadi della citt\u00e0, lo stadio Uhuru e lo stadio Nazionale.\nOrganico.\nRosa 2020-2021.\n\"Aggiornata al 7 gennaio 2021\".\nRosa 2019-2020.\n\"Aggiornata al 23 ottobre 2019\".\n "}
{"id": "2902342", "revid": "1305772", "url": "https://it.wikipedia.org/wiki?curid=2902342", "title": "Northampton (disambigua)", "text": ""}
{"id": "2902344", "revid": "1305772", "url": "https://it.wikipedia.org/wiki?curid=2902344", "title": "Northbridge (disambigua)", "text": ""}
{"id": "2902346", "revid": "14691", "url": "https://it.wikipedia.org/wiki?curid=2902346", "title": "Simba SC", "text": ""}
{"id": "2902347", "revid": "76963", "url": "https://it.wikipedia.org/wiki?curid=2902347", "title": "Emmanuel Lewis", "text": "\u00c8 divenuto famoso nel corso degli anni ottanta per la situation comedy \"Webster\", in cui interpretava il ruolo del protagonista Webster Long. \u00c8 affetto da nanismo: ci\u00f2 non gli ha impedito di praticare il taekwondo. \nNel 1997 ha conseguito la laurea alla Clark Atlanta University."}
{"id": "2902351", "revid": "767487", "url": "https://it.wikipedia.org/wiki?curid=2902351", "title": "Natalia O'Shea", "text": "Esperta di arpa irlandese e di chitarra, \u00e8 leader dei gruppi \"Mel'nica\" (Folk-rock) e \"Clan Lir\" (folk tradizionale celtico e folk medievale). In precedenza aveva fatto parte del \"Till Eulenspiegel\", un progetto folk, in cui era cantante e coautrice di numerosi brani.\nBiografia.\nO'Shea \u00e8 una linguista, specializzata in lingue celtiche e indo-europee. Ha conseguito un dottorato in scienze filologiche ed \u00e8 docente presso la Universit\u00e0 statale di Mosca. In precedenza ha lavorato al Trinity College di Dublino (Irlanda). Natalia dal 2004 vive e lavora in Irlanda (Dublino) e in Svizzera (Ginevra), ma periodicamente ritorna in Russia per partecipare ai concerti dei \"Mel'nica\" e dei \"Clan Lir\" o in esecuzioni musicali da solista (\"Hellawes\").\nO'Shea ha iniziato la sua carriera artistica nel 1998 ed ora \u00e8 una fra le pi\u00f9 affermate cantanti folk-rock sulla scena russa ed europea. \u00c8 una cantautrice di culto tra giovani, soprattutto negli ambienti studenteschi ed universitari di Mosca, di San Pietroburgo e di altre citt\u00e0 russe. \u00c8 assai popolare anche tra i giocatori di Gioco di ruolo.\nHa musicato brani di J.R.R.Tolkien, W.B.Yeats, Francesco Petrarca, Thomas Moore, Aleksandr Aleksandrovi\u010d Blok, J.W.Goethe, Nikolaj Stepanovi\u010d Gumil\u00ebv, R.Kipling ed altri celebri scrittori e poeti.\nLe \"Canzoni di Hellawes\" si sono diffuse soprattutto attraverso internet, ottenendo il riconoscimento di molti ascoltatori sia in Russia che nel resto del mondo.\nIl 21 agosto 2004 Natalia si \u00e8 sposata con James Cornelius O'Shea, cittadino irlandese, membro dell'ambasciata d'Irlanda a Mosca e il 22 luglio 2008 \u00e8 nata a Ginevra Nina Caitr\u00edona O'Shea, la loro prima figlia."}
{"id": "2902352", "revid": "78480", "url": "https://it.wikipedia.org/wiki?curid=2902352", "title": "Natalia Nikolaeva", "text": ""}
{"id": "2902354", "revid": "287204", "url": "https://it.wikipedia.org/wiki?curid=2902354", "title": "Hellawes", "text": ""}
{"id": "2902355", "revid": "78480", "url": "https://it.wikipedia.org/wiki?curid=2902355", "title": "Natalia Nikola\u00efeva", "text": ""}
{"id": "2902362", "revid": "287204", "url": "https://it.wikipedia.org/wiki?curid=2902362", "title": "Altamente esplosivo", "text": "Altamente esplosivo \u00e8 un'antologia di racconti dello scrittore statunitense Joe R. Lansdale concepita espressamente per il mercato italiano e uscita nel 2010 con la traduzione di Luca Conti e con un'introduzione apposita realizzata dall'autore."}
{"id": "2902366", "revid": "372624", "url": "https://it.wikipedia.org/wiki?curid=2902366", "title": "Parco nazionale di Melghat", "text": ""}
{"id": "2902369", "revid": "1924342", "url": "https://it.wikipedia.org/wiki?curid=2902369", "title": "Maksim Mrvica", "text": "Biografia.\nMrvica inizi\u00f2 a prendere lezioni di pianoforte all'et\u00e0 di nove anni, seguito da Marija Sekso. Diede la sua prima esecuzione gi\u00e0 durante il suo primo anno di studi e, dopo appena tre anni, diede il suo primo concerto del \"Concerto per pianoforte in do maggiore\" di Haydn.\nQuando nel 1991 in seguito alla dichiarazione di indipendenza della Croazia scoppi\u00f2 la guerra contro Serbia e Bosnia, Mrvica continu\u00f2 con determinazione i propri studi e vinse, nel 1993, la sua prima competizione a Zagabria.\nMrvica inizi\u00f2 a studiare presso l'Accademia di musica di Zagabria, dove, seguito dal maestro Vladimir Krpan, trascorse cinque anni. Nel corso dei suoi studi trascorse anche un anno al Conservatorio Franz Liszt di Budapest dove vinse il primo premio al concorso Nikolai Rubinstein International.\nNel 2000 si trasfer\u00ec a Parigi per studiare con Igor Lazko ed ottenne, nel 2001, il primo premio al concorso di pianoforte Pontoise.\nRientrato in Croazia, la carriera di Mrvica fu in continua ascesa. Incise il suo primo cd, \"Gestures\" (1999), un album di musiche croate contemporanee.\nLe composizioni di Mrvica sono state spesso usate da moltissimi atleti di pattinaggio artistico su ghiaccio, come ad esempio Irina Slutskaja (\"Croatian Raphsody\", \"Totentanz\"), Johnny Weir (\"Amazonic\", \"Hana's Eyes\", \"Wonderland\"), Yukari Nakano (\"Claudine\").\nCuriosit\u00e0.\n\u00c8 alto due metri."}
{"id": "2902372", "revid": "306856", "url": "https://it.wikipedia.org/wiki?curid=2902372", "title": "Occhi nel buio (Vine)", "text": "Occhi nel buio \u00e8 un romanzo della scrittrice britannica Ruth Rendell, il primo ad essere pubblicato con lo pseudonimo Barbara Vine, che l'autrice utilizza per caratterizzare una serie di romanzi gialli psicologici. \nTrama.\nLa vicenda, narrata in prima persona da Faith Severn, prende le mosse dall'esecuzione per impiccagione della zia della narratrice, Vera Longley Hillyard, accusata di un terribile omicidio commesso nell'immediato dopoguerra, una vicenda che ha fatto scalpore ed ha lasciato un segno profondo nell'opinione pubblica inglese. \nA distanza di molti anni da quegli eventi, Faith accetta la richiesta di uno scrittore che intende pubblicare una ricostruzione accurata della biografia dell'assassina e che - per questa ragione - si rivolge a lei allo scopo di ottenere un accurato riesame degli eventi e del contesto familiare in cui il crimine \u00e8 germogliato. \nLa giovane donna ha cos\u00ec modo di ripercorrere tutta la storia della sua numerosa famiglia, i Longley, e in particolare di analizzare lo sviluppo ed il progressivo deteriorarsi dei rapporti tra le sorelle di suo padre, Vera ed Eden, in giovent\u00f9 molto unite tra loro e poi, con il passare degli anni, allontanate dal progressivo ma inesorabile inasprirsi delle loro ragioni di antagonismo. \nLa nascita del secondo amatissimo figlio di Vera Hillyard, Jamie (sulla cui paternit\u00e0 l'intera famiglia nutre fondati sospetti), scatena immediata l'invidia e la rivalit\u00e0 della pi\u00f9 giovane ed affascinante Eden, che nel frattempo ha sub\u00ecto un aborto spontaneo ed ha perso ogni speranza di poter avere dei figli propri. \nIl nome dell'assassina \u00e8 noto quindi fin dalle prime pagine de libro, mentre solo al termine del romanzo, in un crescendo di tensione e di commozione, si viene a scoprire quale sia l'identit\u00e0 della vittima e quali le circostanze del gesto criminoso che ha condotto Vera Hillyard sul patibolo. \nLungo il percorso della memoria, la narratrice rivive con occhi nuovi e smaliziati tanti altri eventi oscuri della storia dei suoi congiunti (\u00e8 proprio questo lo \"\u201csguardo abituato al buio\u201d\" a cui fa riferimento il titolo originale del romanzo), svelando in questo modo - anche a s\u00e9 stessa - i retroscena dell'epopea di una famiglia profondamente lacerata da conflitti interni, pronta a nascondere dietro un'ipocrisia snob i suoi troppi segreti e le sue incomprensioni.\nPersonaggi.\nIl romanzo conta un numero eccezionale di personaggi, oltre sessanta, di cui almeno una quarantina sono personaggi di maggior rilievo, introdotti quasi tutti nelle prime pagine del libro. \nDi seguito, un elenco dei personaggi pi\u00f9 significativi:"}
{"id": "2902375", "revid": "486946", "url": "https://it.wikipedia.org/wiki?curid=2902375", "title": "Afghan Breakdown", "text": ""}
{"id": "2902376", "revid": "1305772", "url": "https://it.wikipedia.org/wiki?curid=2902376", "title": "Norwell", "text": ""}
{"id": "2902383", "revid": "287204", "url": "https://it.wikipedia.org/wiki?curid=2902383", "title": "Xandao", "text": ""}
{"id": "2902384", "revid": "793215", "url": "https://it.wikipedia.org/wiki?curid=2902384", "title": "B gata H kei", "text": " \u00e8 un manga yonkoma realizzato da Y\u014dko Sanri e pubblicato dalla Sh\u016beisha dal 2004 al 2011. Il manga \u00e8 stato adattato in un anime televisivo dalla Hal Film Maker, le cui trasmissioni sono iniziate in Giappone il 1\u00ba aprile 2010 sul canale Kyoto Broadcasting System e terminate il 17 giugno 2010 con 12 episodi.\nLa storia di \"B gata H kei\" ruota principalmente intorno ai desideri salaci d'una liceale affascinante e sensuale, il cui presunto svantaggio d'essere ancora vergine la porta a far la corte ad un ragazzo piuttosto mediocre ed insignificante della sua classe: non ha ancora avuto rapporti sessuali ma sogna gi\u00e0 d'arrivare ad averne almeno cento. Sempre sospesa in un vaporoso delirio erotico, nel manga s'allude anche ad abitudinari atti d'autoerotismo da parte sua.\nTrama.\nYamada \u00e8 una graziosa quindicenne ossessionata dal sesso la quale, appena entrata alle scuole superiori, si \u00e8 posta come obiettivo massimo a cui aspirare quello di avere rapporti sessuali con almeno cento differenti ragazzi (i suoi futuri \"sex friend\" come li chiama). Tuttavia Yamada si trova ad esser ancora piuttosto insicura, timida ed oltretutto vergine, il che si pone chiaramente come un ostacolo per il felice adempimento del proprio obbiettivo (ci\u00f2 la porta a scappar da qualsiasi ragazzo che tenti d'approcciarla per la strada).\nPer risolvere questo problema, al fine cio\u00e8 di superare la barriera mentale che pare irrimediabilmente bloccarla, Yamada si prefigge di consumare la sua \"prima volta\" con un ragazzo altrettanto inesperto e vergine quanto lei, col quale si sarebbe cos\u00ec trovata in una condizione di parit\u00e0, e lo individua velocemente nel suo compagno di classe Takashi Kosuda.Avendolo cos\u00ec promosso a candidato idoneo tenta in vari modi di sedurlo; Takashi tuttavia risulter\u00e0 esser piuttosto spaventato (oltre che confuso) dalle avances dimostratele dalla compagna e dai vari tipi di attenzione che la ragazza gli riserva. Yamada dal canto suo inizia invece a sviluppare sentimenti sempre pi\u00f9 sinceri nei confronti dell'amico, che di fatto diventer\u00e0 ben presto il suo unico interesse dominante.\nUn po' alla volta scoprir\u00e0 i suoi veri sentimenti, ci\u00f2 permetter\u00e0 di giungere alla trasformazione di Takashi nel suo \"grande amore\" (e non solo il primo \"numero\" d'una lunga lista come aveva inizialmente preventivato) anche se in un primo momento non lo capisce ancora molto chiaramente. Infine anche il ragazzo si innamorer\u00e0 di lei e dopo ben due dichiarazioni (rifiutate dalla ragazza) riuscir\u00e0 anch'egli a pensare a lei in un modo del tutto speciale.\nPer\u00f2 ad ostacolare il loro rapporto arrivano presto la bellissima compagna di classe Ky\u014dka Kanej\u014d (rivale di Yamada per la sua bellezza), nonch\u00e9 il fratello di lei Keiichi il quale si trover\u00e0 immediatamente innamorato di Yamada; oltre a molti altri personaggi con una svariata serie di eventi. \nMedia.\nManga.\nLa serie \u00e8 scritta e illustrata da Y\u014dko Sanri. Il manga \u00e8 uno yonkoma, cio\u00e8 fatto di strisce di quattro vignette che si leggono dall'alto verso il basso. Il pilot \u00e8 stato pubblicato sullo speciale \"Makaku\" della rivista \"Monthly Young Jump\" della Sh\u016beisha e sul \"Weekly Young Jump\" nel 2003. Il manga \u00e8 poi stato pubblicato regolarmente su \"Weekly Young Jump\" dal numero 20 del 2004 al numero 10 del 2011 (pubblicato il 3 febbraio 2011). I capitoli sono poi stati riuniti in nove \"tank\u014dbon\", il primo pubblicato il 18 febbraio 2005 mentre il nono il 16 luglio 2010.\nAnime.\n\"B gata H kei\" ha debuttato ufficialmente sui network televisivi KBS e Tokyo MX il 1\u00ba aprile 2010 e venne trasmetto settimanalmente per 12 episodi fino al 17 giugno dello stesso anno.\nFunimation Entertainment ha ottenuto la serie in licenza e l'ha pubblicata negli Stati Uniti e in Canada con il sottotitolo \"Yamada's First Time\" il 31 gennaio 2012.\nColonna sonora.\nUn singolo contenente entrambe le sigle \u00e8 stato pubblicato il 28 aprile 2010."}
{"id": "2902385", "revid": "1851848", "url": "https://it.wikipedia.org/wiki?curid=2902385", "title": "Roberto Cesati", "text": "Carriera.\nGiocatore.\nCresciuto nel vivaio dell', si affaccia alla prima squadra nella stagione 1974-1975. Esordisce (realizzando il gol decisivo) il 2 febbraio 1975 nella vittoria interna sul , e nella prima stagione totalizza 4 presenze con un gol. Nella stagione successiva viene inizialmente ceduto in prestito proprio al Varese, con cui gioca le partite di Coppa Italia; mai impiegato in campionato, in ottobre rientra all'Inter, dove totalizza altre 8 presenze, con due reti messe a segno.\nNel 1976 l'Inter lo cede in prestito al , con cui esordisce in Serie B disputando un campionato come riserva, con 11 presenze e un'unica rete. L'anno successivo l'Inter lo cede in compropriet\u00e0 al , in Serie C, con cui gioca da titolare realizzando 10 reti. A fine stagione, riscattato dai nerazzurri, viene girato in prestito al , in Serie B, ma anche nella seconda stagione cadetta non trova spazio in campo totalizzando 14 presenze senza reti.\nNel 1979 l'Inter lo cede definitivamente alla , di nuovo in Serie B; in Toscana disputa 27 partite, contribuendo con 4 reti alla prima promozione in Serie A degli arancioni. Non riconfermato, si trasferisce al , in Serie C1, dove disputa due stagioni: nella prima realizza 7 reti, mentre nella seconda mette a segno solamente tre gol, bloccato a lungo da un serio infortunio muscolare.\nNell'ottobre 1982 passa al Barletta, dove rimane per una stagione realizzando un unico gol, e in seguito milita nel e nella Centese, dove ritrova la vena realizzativa mettendo a segno 13 reti nel vittorioso campionato di Serie C2 1985-1986. Conclude la carriera nei dilettanti, militando in diverse formazioni del modenese (Castellarano, Virtus Castelfranco, Pavullese e Fiorano).\nAllenatore.\nIntraprende brevemente la carriera da allenatore nelle file del Sassuolo nel Campionato Nazionale Dilettanti nella stagione 1996-1997 subentrando a Gianni Vaccari.\nDirigente sportivo.\nDopo essere uscito dal mondo del calcio, diventa dipendente nel settore commerciale della Kerakoll. Nel 2019 torna nel mondo del calcio venendo nominato direttore generale del Modena."}
{"id": "2902386", "revid": "78480", "url": "https://it.wikipedia.org/wiki?curid=2902386", "title": "W.B.Yeats", "text": ""}
{"id": "2902388", "revid": "125431415", "url": "https://it.wikipedia.org/wiki?curid=2902388", "title": "Konnan", "text": "In WCW ha vinto una volta lo United States Championship, una volta il World Television Championship e due volte il World Tag Team Championship.\nCarriera.\nPrimi anni (1992\u20131996).\nDurante la sua residenza a San Diego, Konnan diventa un bodybuilder, pi\u00f9 tardi un wrestler, dopo aver incontrato il promoter John Roberts. Konnan rimane impressionato dal wrestling messicano, fatto di lottatori mascherati e di una cultura diversa da quello statunitense. Inizia ad allenarsi con Psicosis, Rey Mysterio, Halloween e Damian 666. Debutta per la Universal Wrestling Association (UWA) con il nome di El Centuri\u00f3n (\"The Centurion\"). Successivamente, lascia la UWA per andare alla Empresa Mexicana de la Lucha Libre (EMLL), dove viene subito pushato al main event. Qui assume il nome di Konnan El Barbaro, ma perde la sua maschera contro Perro Aguayo in una Lucha de Apuesta, maschera vs. capelli. Il 9 giugno 1991, Konnan diventa il primo CMLL World Heavyweight Champion vincendo un torneo a Citt\u00e0 del Messico, tuttavia perde il titolo alla sua prima difesa contro Cien Caras il 18 agosto 1991.\nAsistencia Asesor\u00eda y Administraci\u00f3n (1992\u20131996).\nNel 1992, Konnan, insieme ad altri wrestler EMLL, passa alla Asistencia Asesor\u00eda y Administraci\u00f3n (AAA). Cambia il suo nome in Konnan e inizia una rivalit\u00e0 con Cien Caras. A causa delle interferenze di Jake Roberts, Konnan perde un 2 out of 3 falls retirement match contro Caras a TripleMania I, il 30 aprile 1993. Konnan non rispetta la stipulazione e ritorna per sconfiggere Roberts a TripleMania II, nel maggio 1994, in un Mask vs. Hair Match.\nNel 1994, Konnan effettua un Turn Heel alleandosi con Perro Aguayo e formando il Team dei Los Gringos Locos insieme anche a Eddie Guerrero, Art Barr e Madonna's Boyfriend. Aguayo ottiene la sua rivincita con Konnan battendolo al PPV \"When Worlds Collide\", in uno Steel Cage Match. Dopo essere diventato booker della AAA, conquista l'AAA Americas Heavyweight Title sconfiggendo Killer il 2 febbraio 1996. Rende vacante il titolo dopo aver lasciato la federazione nell'ottobre dello stesso anno, per fondare la sua promotion personale, la Promo Azteca, e il titolo rimane inattivo fino al 2004. La federazione chiude dopo due anni e Konnan ritorna al wrestling lottato nel 2002, dopo sei anni di stop.\nWorld Wrestling Federation (1992\u20131993).\nNel 1992, Konnan viene notato dal talent scout della World Wrestling Federation, Pat Patterson dopo che il messicano aveva militato nella federazione come jobber con il nome di Max Moon. Il personaggio di Moon, creato da Konnan stesso, era una specie di incrocio tra un robot e un supereroe; una gimmick espressamente concepita per i pi\u00f9 giovani. Cambia diversi ring name, come Comet Kid, Maximillion Moon, El Electrico e Max Moon. Il personaggio era annunciato come proveniente dal futuro. Debutta in WWF il 1\u00ba settembre 1992 come Comet Kid, schienando Duane Gill. Dopo tre match televisivi, Konnan lascia la WWF a causa di alcuni disaccordi con Vince McMahon che non voleva dargli un contratto a tempo pieno. La gimmick di Max Moon venne assegnata successivamente a Paul Diamond per un breve ritorno, prima di venire del tutto abbandonata.\nExtreme Championship Wrestling (1995).\nKonnan, dopo essere tornato nuovamente in Messico, incontra il booker della Extreme Championship Wrestling, Paul Heyman durante un tour a Singapore. Debutta per la ECW nel 1995 ed ha subito una rivalit\u00e0 con The Sandman. A November to Rimbember 1995, sconfigge Jason Knight in un match durato pochi secondi. Lotta anche ad un evento a Chicago, che vedeva la AAA e la ECW incontrarsi.\nWorld Championship Wrestling (1996\u20132001).\nUnited States Champion (1996\u20131997).\nNel 1996, Konnan ritorna in WCW come wrestler a tempo pieno, debuttando nuovamente a Nitro il 22 gennaio 1996, annunciando di voler difendere il suo Mexican Heavyweight Championship contro Psicosis la settimana successiva. Konnan fu il primo di una serie di messicani che arrivarono in WCW in quegli anni, fra i quali anche Rey Mysterio. La settimana seguente, tuttavia, sconfigge The One Man Gang, conquistando il WCW United States Heavyweight Championship. Nel frattempo, continuava a difendere anche in Messico i suoi IWAS e AAA Heavyweight Championships. Perde lo United States Title contro Ric Flair il 7 luglio 1996, a Bash at the Beach, a causa delle interferenze di Miss Elizabeth e Woman. Qualche mese dopo, effettua un Turn Heel e si unisce ai Dungeon of Doom.\nnWo (1997\u20131999).\nKonnan si unisce al New World Order (nWo) il 14 luglio 1997. Ha delle rivalit\u00e0 con i luchadores che egli stesso aveva portato nella WCW qualche anno prima. Lotta in un Mexican Death Match a Road Wild contro Rey Mysterio e contro Juventud Guerrera a Uncensored nel marzo 1998. Quando la nWo si divide in due fazioni nemiche, Konnan si schiera fra gli Wolfpac insieme a Kevin Nash. Gli Wolfpac lottano contro gli nWo Hollywood, comandati da Hulk Hogan. Nel frattempo, Konnan sviluppa anche un'altra gimmick, quella di K-Dawg, un ballerino Hip-Hop. Il 30 novembre 1998, a Nitro, Konnan conquista il WCW World Television Championship sconfiggendo Chris Jericho. Lo mantiene fino al 28 dicembre dello stesso anno, quando Scott Steiner glielo strappa grazie all'aiuto di Buff Bagwell. Quando la nWo si riunisce nel 1999, Konnan viene escluso dal gruppo e si allea con Rey Mysterio. Konnan e Mysterio vengono sconfitti dagli Outsiders a SuperBrawl IX, dove questi ultimi smascherano Mysterio. Konnan a seguito di ci\u00f2, litig\u00f2 con la dirigenza WCW poich\u00e9 non rispettava le tradizioni messicane e costringeva diversi wrestler di origine centroamericana a smascherarsi.\nNo Limit Soldiers; Filthy Animals (1999\u20132001).\nDopo essere uscito dalla nWo, Konnan lotta contro Disco Inferno e Stevie Ray. Lui e Mysterio formano un'alleanza con Master P e la sua No Limit Soldiers. Dopo il licenziamento di Master P, Konnan forma una stable chiamata Filthy Animals e, insieme a Rey, sconfiggono gli Harlem Heat (Booker T e Stevie Ray) conquistando i WCW World Tag Team Championship il 18 ottobre 1999. Ad Halloween Havoc, il 24 ottobre 1999, avrebbero dovuto difendere le corone, ma Mysterio viene annunciato come infortunato la sera stessa. I titoli vengono allora difesi in un Triple Treath Tag Team Match con Billy Kidman a sostituire Mysterio, gli Harlem Heat e la First Family, composta da Hugh Morrus e Brian Knobbs. Gli Harlem Heat riconquistano i titoli dopo lo schienamento di Ray su Morrus. La sera dopo, Konnan e Kidman vincono i titoli di coppia, ma li perdono definitivamente contro i Creative Control (Patrick e Gerald) il 22 novembre 1999.\nKonnan rimane poi inattivo agli inizi del 2000, quando viene sospeso per tre mesi da Bill Busch dopo aver chiesto il licenziamento, non contento del suo utilizzo. Dopo essere ritornato, forma di nuovo i Filthy Animals, ed hanno delle rivalit\u00e0 con i Misfits In Action, i Natural Born Thrillers e con il Team Canada. A Greed, il 18 marzo 2001, Lance Storm e Mike Awesome del Team Canada, sconfiggono Konnan e Hugh Morrus in una delle ultime apparizioni prima che la WCW fosse venduta alla WWF nel marzo 2001.\nDopo la chiusura della WCW, fa vari tour in Australia ed Europa, lottando per la World Wrestling All-Stars e per la Xtreme Pro Wrestling. Inoltre, lavora come commentatore e studia criminologia con l'idea di lavorare con suo padre come investigatore privato.\nTotal Nonstop Action Wrestling.\nKonnan appare nel primo PPV della Total Nonstop Action Wrestling il 19 giugno 2002, partecipando al Gauntlet Match valido per il vacante NWA World Heavyweight Championship, ma viene eliminato da Malice dopo una Chokeslam. Ritorna nel febbraio 2003, alleandosi con altri wrestler messicani Heel come Juventud Guerrera e Super Crazy. Dopo una rivalit\u00e0 con Jerry Lynn, il 2 aprile, questo ammette il rispetto verso i luchadores messicani e la faida finisce.\nThe 3Live Kru (2003-2005).\nNel maggio 2003, Konnan inizia a fare squadra con Ron Killings e B.G. James e formano un'alleanza nota come i 3Live Kru. Il gruppo lotta per la prima volta come tale il 13 agosto 2003, sconfiggendo i New Church (Sinn, Vampire Warrior e Devon Storm) in un 6-man tag team match. Il 26 novembre, sconfiggono Simon Diamond, Johnny Swinger e Glenn Gilberti conquistando gli NWA World Tag Team Championship e iniziando a detenerli con la Freebird Rules, cio\u00e8 ogni combinazione fra i tre era valida per la difesa delle cinture. Le perdono contro Kevin Northcutt e Legend il 28 gennaio 2004. Dopo aver tentato di rivincere gli allori, aiutano Killings a conquistare l'NWA World Heavyweight Championship. Poi hanno una rivalit\u00e0 con i mercenari di Jeff Jarrett, gli Elite Guard (Chad Collyer, Hotstuff Hernandez e Onyx). Il 14 luglio 2004, i 3Live Kru, Dusty Rhodes e Larry Zbyszko sconfiggono Jeff Jarrett, Ken Shamrock e gli Elite Guard in un 10-man Tag Team Match. Nell'agosto 2004, a Victory Road, Konnan e James sconfiggono i membri del Team Canada Bobby Roode e Eric Young conquistando gli NWA World Tag Team Championship per la seconda volta. Il loro regno dura un mese, dato che Roode e Young rivincono le corone il 5 dicembre 2004 a Turning Point, con l'aiuto di Johnny Devine.\nNella prima parte del 2005, il gruppo ha una rivalit\u00e0 con Michael Shane e Kazarian, ancora il Team Canada e i Naturals. James lascia il gruppo quando Billy Gunn lo convince a riformare i The New Age Outlaws. Konnan e Killings hanno quindi una rivalit\u00e0 con Kip James e Monty Brown, e contro questi ultimi perdono a No Surrender il 17 luglio 2005, con James che si rifiuta sempre pi\u00f9 di aiutarli. Contemporaneamente, Killings e Konnan iniziano a riferirsi a se stessi come i \"2Live Kru\". A Sacrifice, James si allea nuovamente con Konnan e Killings, attaccando Kip James e permettendo a Konnan di schienarlo e vincere il match. Nelle settimane seguenti, anche Kip James sembra allearsi con i 3Live Kru e, il 23 ottobre a Bound for Glory, aiuta Konnan da un assalto del Team Canada. Il 26 novembre, Kip James si unisce ufficialmente al gruppo, che diventa noto come i \"4Live Kru\". A Turning Point, i quattro sfidano il Team Canada in un 8-man tag team match che segner\u00e0 la fine del gruppo, dato che Konnan attacca sia B.G. James che Kip James.\nThe Latin American Xchange (2005-2007).\nIl 31 dicembre 2005, ad Impact, Konnan dice al padre di B.G., Bob Armstrong, di volersi scusare con suo figlio. Tuttavia, Konnan compie definitivamente un Turn Heel attaccando Armstrong e alleandosi con Apolo e il debuttante Homicide. Il trio, noto come \"The Latin American Xchange\" (LAX), debutta sul ring a Final Resolution, il 15 gennaio 2006, quando Konnan e Homicide sconfiggono i Naturals. Apolo, nel frattempo, viene licenziato dalla TNA e viene sostituito da Machete. Nelle settimane successive, Konnan prosegue la sua rivalit\u00e0 con Armstrong e lo sfida ad Impact ad un \"Arm Wrestling Challenge\"; lo scontro finisce in No Contest quando il membro della LAX, Hernandez attacca Armstrong. A Lockdown, Konnan viene sconfitto da Armstrong in un \"Arm Wrestling\" match in una gabbia d'acciaio.\nNel maggio 2006, Konnan diventa commentatore spagnolo di Impact. Nello stesso mese, la LAX inizia una storyline che vede questi rifiutarsi di combattere, a causa di una discriminazione della TNA nei confronti dei lottatori latini. Dopo essere stati costretti al ritorno sul ring da Jim Cornette, hanno una rivalit\u00e0 con A.J. Styles e Christopher Daniels, con Homicide e Hernandez che riescono anche a vincere gli NWA World Tag Team Championship. I LAX hanno una rivalit\u00e0 con Bobby Roode e James Storm e contro il Team 3D, perdendo i titoli contro questi ultimi a Lockdown.\nNel 2007, Konnan deve subire un'operazione e le sue apparizioni saranno sempre pi\u00f9 rare. Nel giugno, lascia la federazione per tornare in Messico. Nel marzo 2008, Konnan attacca fortemente la federazione di Orlando, accusandola di razzismo e di mancata assistenza agli atleti infortunati. Per avvalorare la sua tesi, Konnan racconta di come la TNA \u00e8 rimasta vicina a Scott Steiner anche durante i periodi di recupero, ma non abbiano in nessun modo aiutato Ron Killings dopo il suo intervento chirurgico.\nRitorno in AAA e circuito indipendente (2004-presente).\nDopo aver lasciato la TNA, Konnan torna nella Asistencia Asesor\u00eda y Administraci\u00f3n, acclamato da Juventud Guerrera come il vero capo della federazione. Nella AAA, diventa leader della fazione Heel \"La Legi\u00f3n Extranjera\". Il 3 febbraio 2013, viene licenziato dall'AAA per storyline, ma torna il 15 aprile, annunciando il suo ritorno sul ring in tempi brevi.\nTitoli e riconoscimenti.\nApartment Wrestling\nChampionship Wrestling USA Northwest\nInternational Wrestling All-Stars\nLatin American Wrestling Association\nWorld Wrestling Council\nAsistencia Asesor\u00eda y Administraci\u00f3n\nConsejo Mundial de Lucha Libre\nTotal Nonstop Action Wrestling\nWorld Championship Wrestling\nPro Wrestling Illustrated\nWrestling Observer Newsletter Awards"}
{"id": "2902389", "revid": "287204", "url": "https://it.wikipedia.org/wiki?curid=2902389", "title": "Dimmuborgir", "text": "Dimmuborgir, il cui nome significa \"Fortezza Oscura\", \u00e8 un labirinto di formazioni laviche posto sulla sponda orientale del lago M\u00fdvatn, situato nell'Islanda settentrionale.\nFormazioni laviche.\nIl campo di lava con la sua miriade di formazioni ha un diametro di 1 km ed ebbe origine circa 2300 anni fa, quando una fessura di 12 km, che in seguito venne chiamata \"Ludentsborgir\", si apr\u00ec dando inizio ad una vasta eruzione. Il flusso di lava incontr\u00f2 una diga naturale presso Dimmuborgir e si form\u00f2 un lago di roccia liquida, del diametro di 2 km. Il lago venne svuotato quando il flusso raggiunse le acque del M\u00fdvatn, e si lasci\u00f2 alle spalle alti pilastri e colonne di lava, che vennero modellate nelle forme pi\u00f9 strane e straordinarie. Si crede che queste formazioni ebbero origine nel lago di lava, dove il vapore riusc\u00ec ad infiltrarsi attraverso la lava fusa, raffreddandola istantaneamente. Le linee orizzontali delle geometrie furono formate dalla crosta di lava semi-congelata della pozza che gradualmente collass\u00f2. La crosta che collassava, ricopr\u00ec anche i pilastri di scorie, che possono essere osservate in molti punti, sotto forma di un sottile strato con incisioni verticali.\nFormazioni simili si trovano sul fondo dell'oceano, vicino alla costa messicana, ma non esiste un altro posto al mondo in cui formazioni del genere siano visibili in superficie, al di fuori dell'Islanda. I pilastri di lava di H\u00f6f\u00f0i, chiamati \"klasar\" e \"stripar\", nel M\u00fdvatn, ebbero la stessa genesi di quelli di Dimmuborgir.\nTra le numerosissime e diversissime formazioni spicca la bellissima la Kirkjan, una chiesa naturale con due portali d'ingresso a sesto acuto e, all'interno, quelle che sembrano vere e proprie cappelle con altari. In essa si tengono occasionalmente concerti. Una caverna analoga \u00e8 presente alle Hlj\u00f3\u00f0aklettar, sulle sponde del canyon J\u00f6kuls\u00e1rglj\u00fafur.\nPercorsi di terra battuta conducono i turisti alla scoperta delle formazioni.\nFlora e fauna.\nDimmuborgir \u00e8 presente lussureggiante vegetazione composta da betulle nane, salici lanosi, piante carnivore, funghi.Numerosi uccelli nidificano nelle formazioni, nelle grotte e negli anfratti.\nLeggende locali.\nNella mitologia islandese, Dimmuborgir \u00e8 ritenuto un luogo di connessione tra il mondo degli uomini e quello degli inferi, un luogo abitato da elfi e troll, che mette in correlazione la nostra dimensione con quelle invisibili alle persone.A Dimmuborgir si possono incontrare spesso scolaresche islandesi, il sito \u00e8 infatti scelto perch\u00e9 i bambini si divertano ad interpretare e disegnare le figure e forme delle formazioni laviche. Inoltre questi posti venivano usati come portali tra questo mondo e quello degli inferi."}
{"id": "2902390", "revid": "1566286", "url": "https://it.wikipedia.org/wiki?curid=2902390", "title": "Anita Kravos", "text": "Speciale Nastro d\u2019Argento 2014 condiviso con tutto il cast per il ruolo di Talia Concept nel film premio Oscar \"La Grande Bellezza\" di Paolo Sorrentino. Candidata al Premio David di Donatello nel 2010 per l\u2019interpretazione del ruolo di Sonia, personaggio in via di transizione da uomo a donna in \"Alza la testa\" di Alessandro Angelini. Per lo stesso ruolo, riceve il premio L.A.R.A. 2009 (Festival Internazionale del Cinema di Roma). Mentre per il ruolo di Claudia nel film \"Come l\u2019ombra\" di Marina Spada riceve il premio migliore attrice al Festival del Cinema Italiano all\u2019Espace Pierre Cardin a Parigi nel 2008 per mano di Jeanne Moreau.\nLa serie tv russa \"God v Toskane\" per la regia di Andrej Selivanov \u00e8 stata la sua prima serie russa, andata in onda con continuit\u00e0 dal 2015 ad oggi sulla rete televisiva nazionale russa.\n\u00c8 membro dell\u2019Accademia del cinema italiano David di Donatello e dell\u2019Accademia europea del cinema, European Film Academy - EFA.\nDal 2020, insegna recitazione al Laboratorio D'Arte Cinematografica in via Carlo Emery a Roma.\nBiografia.\nL'infanzia.\n\u00c8 nata a Trieste nel 1974 come Antonella Cerminara da sua madre Anna Kravos, appartenente alla minoranza slovena di Gorizia e da suo padre Agostino, calabrese. I nonni materni si trasferirono dalla Jugoslavia socialista in Italia per vivere accanto ai parenti. Cresce a Gorizia, al confine con la Slovenia, in un ambiente multiculturale: di madrelingua italiana, parla correntemente lo sloveno, il russo, l'inglese, il francese e il tedesco. Il prozio Josip Kravos fu poeta e lo zio Marko Kravos \u00e8 autore, poeta, traduttore dall\u2019italiano e dall\u2019inglese verso lo sloveno. Ha recitato in greco.\nGli Studi.\nHa studiato russo e tedesco presso l\u2019Universit\u00e0 Ca\u2019 Foscari di Venezia, e nel frattempo ha frequentato per tre anni (1995-1998) la scuola di recitazione veneziana Giovanni Poli che opera all\u2019interno del gruppo teatrale \u201ca l\u2019Avogaria\u201d, recitando in spettacoli di commedia dell\u2019arte, per poi perfezionare gli studi di recitazione in Russia.\nNel 1998, in un gruppo internazionale di attori, completa il corso di perfezionamento teatrale Ecole des Maitres diretto dal regista Matthias Langhoff, con la messa in scena de Le Baccanti di Euripide.\nPoich\u00e9 era l\u2019unica attrice italiana del gruppo a conoscere il russo, ha lavorato con attori russi, e tra loro c'erano anche gli assistenti di Vasilij Ivanivic Skorik, professore di recitazione e regia presso l'Accademia Russa (Istituto Russo di Arte Teatrale \u2013 GITIS, oggi RATI) a Mosca. La performance finale del workshop al Teatro Taganka \u00e8 stata anche la sua audizione per l\u2019ammissione all'Accademia.\nPrima di laurearsi in lingue si \u00e8 recata a Mosca, dove del 1998 al 2000 ha frequentato il terzo e quarto anno di recitazione al GITIS. Si esercitava con i colleghi attori nelle sale del Museo Stanislavskij, nella sala Onegin, dove lo stesso Stanislavskij aveva tenuto le prove con i suoi attori negli anni \u201830. \nSi \u00e8 laureata nel 2000 in lingua russa presso l'Universit\u00e0 degli studi di Venezia. Nella sua tesi di laurea, basata sulla propria esperienza al GITIS, ha scritto a proposito del metodo di insegnamento nei corsi per attori e registi nella rinomata scuola russa.\nLa carriera.\nPrimi passi nel mondo del cinema.\nNel 2000 si trasferisce a Roma, dove tra l'altro, vende gelati in piazza Campo de\u2019 Fiori e lavora come segretaria e traduttrice dal tedesco. Durante questo periodo, traduce il romanzo Franziska Linkerhand della scrittrice Brigitte Reimann dal tedesco all'italiano. Entra nel mondo del cinema con il piccolo ruolo della ucraina/russa nel film \u201cSaimir\u201d del regista Francesco Munzi del 2005. \nPrimo ruolo da protagonista nel film Come L\u2019Ombra e la scelta del nome d\u2019arte.\nNel 2005 la regista Marina Spada chiama Anita per una audizione per il film \"Come l'ombra\" perch\u00e9 aveva studiato a Mosca e le assegna il ruolo di Claudia, che \u00e8 stato anche il suo primo ruolo da protagonista.\nIl suo nome d\u2019arte \u00e8 legato al film \"Come l'ombra\", la scelta infatti avvenne dopo la fine delle riprese, alla notizia che il film sarebbe stato selezionato alle Giornate degli Autori della Biennale di Venezia 2006 su suggerimento della regista Marina Spada. Il nome nasce dall\u2019unione del diminutivo di quello di sua madre (Anna) al quale venne aggiunto il nome da nubile, Kravos. Il film Come l'ombra porta alla Kravos sette premi da diversi festival cinematografici e da il via alla sua carriera. \nAlza la testa, La grande bellezza e oggi.\nNel 2009 interpreta Sonia, personaggio in via di transizione da uomo a donna nel film \"Alza la testa\" di Alessandro Angelini cui ha recitato accanto a Sergio Castellitto. Oltre tutto, nel 2010 l'attrice stessa ha presentato la pellicola in Russia. Candidata al Premio David di Donatello nel 2010 per l\u2019interpretazione del ruolo di Sonia, personaggio in via di transizione da uomo a donna, per lo stesso ruolo riceve il premio L.A.R.A. 2009 (Festival Internazionale del Cinema di Roma). \nNel film \"La Grande Bellezza\" (2013) di Paolo Sorrentino, interpreta l'artista contemporanea, Talia Concept, che sbatte la testa al muro in una performance tra le rovine dell\u2019acquedotto romano, nuda, con solo un velo bianco indosso e l'immagine di una falce e un martello sul pube. Dopo la performance, il protagonista del film, lo scrittore e giornalista Jep Gambardella, interpretato da Toni Servillo la intervista. Qui interpreta il ruolo della \"performance artist\" Talia Concept, irascibile e provocatrice, chiusa nella propria diffidenza, che non sa spiegare a Jep Gambardella, il protagonista del film interpretato da Toni Servillo, che cosa sia una vibrazione. (\u201cCome si pu\u00f2 spiegare con la volgarit\u00e0 della parola la poesia della vibrazione?\u201d) ed offre a Jep Gambardella e allo \u201czoccolo duro\u201d dei suoi lettori, soltanto \u201cfuffa impubblicabile.\u201d Il personaggio di Talia Concept viene spesso preso come emblema di performance art. \nNel 2013, la stessa attrice ha presentato il film \"La Grande Bellezza\" a Baku in Azerbaigian. \nNel 2015, prende parte alla serie televisiva russa di Andrey Selivanov, \"God v Toskane\". \nIn \"Donne\" (2016) di Emanuele Imbucci \u00e8 Jolanda, una delle dieci donne della vita di Andrea Camilleri. \nNella serie televisiva Romanzo famigliare (2018), una saga familiare della RAI per la regia di Francesca Archibugi, interpreta Natalia, un'ex babysitter e nuova moglie del ricco Gian Pietro Liegi, interpretato da Giancarlo Giannini, che \u00e8 in conflitto con la figlia, interpretata da Vittoria Puccini.\nNel 2018 recita in inglese in The Sanctuary, serie tv svedese-polacca, regia di Enrico Maria Artale e in The App di Elisa Fuksas, dove recita accanto ad Abel Ferrara.\nCritica.\nIl Morandini 2008, dizionario del cinema, a proposito di \"Come l'ombra\" riporta: \u201cC\u2019\u00e8 l\u2019intensa Anita Kravos, la cui Claudia da\u2019 ragione ad Aragon: \u201cLa donna \u00e8 l\u2019avvenire dell\u2019uomo\u201d.\nA proposito di \"Alza la testa\":\u201cL\u2019interpretazione da brivido di Anita Kravos\u201d. Fabio Ferzetti, il Messaggero, 2009.\n\u201cFascino corvino unito a un prorompente talento per la recitazione.\u201d Supplemento al numero 714 di Vogue Italia - Febbraio 2010.\n\u201cLa pi\u00f9 versatile e cosmopolita delle attrici italiane in circolazione\u201d. Pietro Spirito, Il Piccolo, 10 luglio 2014.\nImmagine e attivit\u00e0 pubblica.\nAnita Kravos \u00e8 stata numerose volte membro di giuria a festival internazionali di cinema, conduttrice, testimonial di eventi moda, collezioni di abbigliamento e alta gioielleria. \nTestimonial dell\u2019Open Day 2021 della facolt\u00e0 di Lingue e Letterature straniere dell\u2019Universit\u00e0 degli Studi di Cassino e del Lazio Meridionale.\nNel 2019, NARGIS Magazine, rivista di spessore in Azerbaigian, le ha dedicato la doppia copertina.\nTestimonial per BVLGARI Shanghai 2019 presentazione della nuova collezione Cinemagia.\nPresidente della giuria giovani a Le Giornate della Luce 2019, festival di cinema di Spilimbergo, Italia.\nNel 2014 presenta la commedia Italian Movies di Matteo Pellegrini al decimo Los Angeles, Italia - Film, Fashion and Art fest in programma al Chinese Theatre di Hollywood sino alla vigilia della notte degli Oscar.\nNell\u2019ambito della Pre-Oscar Week Events 2014 partecipa a: Women in Film; Film Independent Spirit Awards, Global Green, Domino\u2019s Gala.\nNel 2014 ospite d'onore all\u2019Italian Film Festival di Baku, in Azerbaigian, dove presenta il film La Grande Bellezza. Qui ha tenuto master class sulla recitazione nelle principali universit\u00e0 del Paese: la Azerbaijan University of Language Samad Seyidov e la ADA University.\nPresidente onorario del N.I.C.E. New Italian Cinema Events 2014, presenta \"La Grande Bellezza\" a Novosibirsk, a Chita, a Mosca, a Budapest. \nNel 2014 \u00e8 stata Master of Ceremony in lingua inglese alla 12\u00aa edizione di ITS\u00a0\u2013 International Talent Support, a Trieste, premio che seleziona giovani talenti su scala mondiale di fashion, jewelry e artwork.\nNel 2014 \u00e8 stata membro della giuria all\u2019Ortigia International Film Festival di Siracusa, con presidente di giuria Amos Gitai.\nGotha sceglie l\u2019attrice Anita Kravos come testimonial per la collezione autunno inverno 2010/ 2011.\nNel 2011 conduce l\u2019inaugurazione in lingua russa a VOICES, European Film Festival a Vologda.\nNel 2011 al Festival Internazionale del Cinema di Roma \u00e8 stata membro della giuria del Premio Giovani Autori \"Marc'Aurelio Esordienti\". \n\u00c8 sponsor del progetto Trieste SottoSopra, che opera sotto l'egida del Centro di Promozione del Territorio della Provincia di Trieste, che \u00e8 stato avviato nel 2014.\nDal 2003 al 2013 presenta il Festival di Storia \u00e8 Storia a Gorizia, organizzato da LEG, Libreria Editrice Goriziana, dove incontra Dario Fo.\nDal 2020, insegna recitazione al Laboratorio D'Arte Cinematografica in via Carlo Emery a Roma."}
{"id": "2902391", "revid": "1442080", "url": "https://it.wikipedia.org/wiki?curid=2902391", "title": "Parco nazionale di Gugamal", "text": "Melghat \u00e8 un'area naturale protetta indiana che si trova nel distretto di Amravati, nello stato di Maharashtra. Come riserva della Tigre (\"Melghat Tiger Reserve\") \u00e8 stata istituita nel 1973-1974, all'interno del \"Project Tiger\".\nNel 1985 \u00e8 stata riconosciuta \"Santuario della vita selvatica\" (\"Wildlife Sanctuar\"). \nIl nucleo centrale della riserva della Tigre di Melghat \u00e8 il parco nazionale di Gugamal, del 1987, che occupa una superficie di 361,28 km\u00b2, una parte consistente dei 1.677 km\u00b2 del Melghat, sui monti Gavilgarh."}
{"id": "2902392", "revid": "2095505", "url": "https://it.wikipedia.org/wiki?curid=2902392", "title": "Dipartimento di Bir Moghrein", "text": "Il dipartimento di Bir Moghrein \u00e8 un dipartimento (\"moughataa\") della Mauritania situato nella regione di Tiris-Zemmour; ha per con capoluogo Bir Moghrein, unico comune del dipartimento."}
{"id": "2902396", "revid": "1005847", "url": "https://it.wikipedia.org/wiki?curid=2902396", "title": "Dipartimento di F'Derick", "text": "Il dipartimento di F'Derick \u00e8 un dipartimento (\"moughataa\") della regione di Tiris-Zemmour in Mauritania con capoluogo F'Derick, unico comune del dipartimento."}
{"id": "2902397", "revid": "1543377", "url": "https://it.wikipedia.org/wiki?curid=2902397", "title": "Dipartimento di Zou\u00e9rat", "text": "Il dipartimento di Zou\u00e9rat \u00e8 un dipartimento (\"moughataa\") della Mauritania situato nella regione di Tiris-Zemmour; ha per capoluogo Zou\u00e9rat, unico comune del dipartimento."}
{"id": "2902398", "revid": "647919", "url": "https://it.wikipedia.org/wiki?curid=2902398", "title": "Uday Saddam Hussein", "text": ""}
{"id": "2902405", "revid": "767487", "url": "https://it.wikipedia.org/wiki?curid=2902405", "title": "Dipartimento di Boutilimit", "text": "Il dipartimento di Boutilimit \u00e8 un dipartimento (\"moughataa\") della regione di Trarza in Mauritania con capoluogo Boutilimit.\nIl dipartimento comprende 7 comuni:"}
{"id": "2902408", "revid": "1005847", "url": "https://it.wikipedia.org/wiki?curid=2902408", "title": "Dipartimento di Keurmacen", "text": "Il dipartimento di Keurmacen \u00e8 un dipartimento (\"moughataa\") della regione di Trarza in Mauritania con capoluogo Keurmacen.\nIl dipartimento comprende tre comuni:"}
{"id": "2902410", "revid": "767487", "url": "https://it.wikipedia.org/wiki?curid=2902410", "title": "Uomini e nobiluomini", "text": "Uomini e nobiluomini \u00e8 un film del 1959, diretto dal regista Giorgio Bianchi.\nTrama.\nIl marchese Nicola Peccoli Macinelli di Afragola ha sempre allevato con amore la nipote Giovanna, orfana dei genitori dall'et\u00e0 di due anni e ora maggiorenne, ma non vede di buon occhio il suo amato Mario perch\u00e9 \u00e8 solo un semplice impiegato e di inferiore ceto sociale. I due quindi si vedono di nascosto e, mal sopportando la reciproca relazione clandestina, senza il consenso dello zio marchese decidono di sposarsi in una chiesa avvalendosi dei testimoni procurati da Beverello. Felici per la legittimazione pubblica del loro amore, continuano per\u00f2 a vivere ognuno in casa propria. Il marchese sente l'insofferenza della nipote e cos\u00ec per tenerla costantemente a s\u00e9, con l'ausilio del falso medico dott. Frangipane, non solo finge di essere gravemente malato ma incarica anche il suo fidato comm. Sandrini a montare delle prove fotografiche per dimostrare l'infedelt\u00e0 di Mario.\nNella stessa casa del marchese vive anche Caterina che vi lavora come domestica. Il suo fidanzato, il soldato Raffaele, fa fatica a vedere la sua bella e cos\u00ec, continuando a vedersi con Mario sotto al palazzo, stringe con lui amicizia per unire le loro forze. Intanto Sandrini ha assunto un'adescatrice per sedurre Mario che ha preso alloggio in un albergo. Ma Mario, fedele a Giovanna, resiste al suo fascino mandando a monte l'appostamento del fotografo nascosto che non riesce a scattare le foto compromettenti. Sandrini ci riprova interpellando la pi\u00f9 determinata Amalia. Mario e Raffaele per\u00f2 si sono scambiati d'abito cos\u00ec la ragazza adesca per sbaglio Raffaele coinvolgendolo in uno strip poker improvvisato. Quando sono entrambi in mutande Amalia fa un cenno al fotografo, appostato sul tetto di fronte, a riprenderli insieme per il tempo necessario, quindi cambia umore, raccoglie i suoi abiti e scappa via.\nLe foto vengono affrettatamente inviate in busta anonima a Giovanna che non notando nulla di strano le liquida come uno scherzo. Ma quelle foto strappate passano anche nelle mani di Caterina che riconosce il suo moroso. La ragazza per un verso \u00e8 irritata per il tradimento di Raffaele ma dall'altro \u00e8 compiaciuta del suo aspetto fisico. Finalmente di notte Mario e Raffaele raggiungono le ragazze entrando dalla finestra ma sono presto segnalati, viene chiamata la polizia e i due arrestati mentre tentavano la fuga. Un ispettore si reca dal marchese per fargli delle domande sui due fermati. A quel punto Giovanna rivela loro che Mario \u00e8 suo marito e si \u00e8 dichiarato ladro per conservare il segreto che lei gli aveva chiesto di mantenere.\nIl marchese non crede alle sue orecchie, e nel chiedere spiegazioni alla ragazza, scende rapidamente gi\u00f9 dal letto mostrandosi quindi in ottima forma. Presa in giro dal trucchetto armato dallo zio per darla in sposa al ricco conte Rodolfo, Giovanna fa le valigie, seguita da Caterina che si licenzia. Vistosi abbandonato il marchese confessa di essere senza una lira e che il suo \"menage\" era stato mantenuto grazie ai sostanziosi assegni di Sandrini che s'era illuso cos\u00ec di partecipare ai \"fortunati\" investimenti in borsa del marchese. Per risarcirlo Nicola lo fa nominare barone con sua somma gioia mentre il maggiordomo Guidobaldo in credito di parecchi mesi di stipendio arretrato aveva gi\u00e0 provveduto da s\u00e9 prelevando a saldo preziose suppellettili. Ormai messo alle strette per carenza di denaro Nicola accetta la proposta di una certa Olga grassa ma danarosa figlia di un macellaio che lo aveva sempre vanamente corteggiato per coronare il suo sogno di ottenere un blasone che riporter\u00e0 non pi\u00f9 i due leoni ma due grassi maialini rampanti.\nLuoghi del film.\nLe riprese esterne sono realizzate a Napoli."}
{"id": "2902411", "revid": "1005847", "url": "https://it.wikipedia.org/wiki?curid=2902411", "title": "Dipartimento di Mederdra", "text": "Il dipartimento di Mederdra \u00e8 un dipartimento (\"moughataa\") della regione di Trarza in Mauritania con capoluogo Mederdra.\nIl dipartimento comprende 5 comuni:"}
{"id": "2902412", "revid": "1005847", "url": "https://it.wikipedia.org/wiki?curid=2902412", "title": "Dipartimento di Ouad Naga", "text": "Il dipartimento di Ouad Naga \u00e8 un dipartimento (\"moughataa\") della regione di Trarza in Mauritania con capoluogo Ouad Naga.\nIl dipartimento comprende 3 comuni:"}
{"id": "2902413", "revid": "119133210", "url": "https://it.wikipedia.org/wiki?curid=2902413", "title": "Strade provinciali della citt\u00e0 metropolitana di Roma Capitale", "text": "Questo \u00e8 un elenco delle strade provinciali presenti sul territorio della citt\u00e0 metropolitana di Roma Capitale (ex provincia di Roma) e di competenza della provincia stessa.\nLa catalogazione delle arterie stradali risulta alquanto caotica e imprecisa: sono frequenti i casi di uno stesso numero abbinato a due o pi\u00f9 strade provinciali. La necessit\u00e0 di un nuovo catasto stradale \u00e8 stata espressa anche dal presidente della provincia Nicola Zingaretti, che ne ha auspicato la compilazione poi ampiamente disattesa, entro ottobre 2010.\nIl territorio \u00e8 stato diviso in due grandi zone, Nord e Sud, ovviamente su base geografica. La linea di suddivisione, da ovest ad est, \u00e8 rappresentato dalle seguenti arterie, ricadenti nella zona Nord:"}
{"id": "2902414", "revid": "767487", "url": "https://it.wikipedia.org/wiki?curid=2902414", "title": "Stefano Bosetti", "text": "Carriera.\nVanta 10 presenze e un gol in Serie A rifilato alla Juventus di Michel Platini il 13 maggio 1984; segn\u00f2 la rete del 2-1 all'89' minuto. La partita fin\u00ec con la vittoria dei rossobl\u00f9, trionfo inutile perch\u00e9 dopo quella gara i genovesi andarono in Serie B.\nLe 10 presenze in A sono state tutte con la maglia del Grifone. Ha esordito il 29 gennaio 1984 in -, incontro terminato 2-1 per i biancocelesti.\nAll'et\u00e0 di 29 anni dopo una carriera sfortunata, condizionata anche da infortuni, decise di ritirarsi dal mondo del calcio per andare a lavorare nel suo stabilimento balneare a Paraggi.\nAttualmente \u00e8 un dirigente delle giovanili della Virtus Entella.\nVita privata.\nStefano \u00e8 sposato e ha due figli: uno di questi \u00e8 Lorenzo,che ha disputato 2 campionati nazionali e un campionato berretti nelle Giovanili della Virtus Entella."}
{"id": "2902415", "revid": "1005847", "url": "https://it.wikipedia.org/wiki?curid=2902415", "title": "Dipartimento di R'Kiz", "text": "Il dipartimento di R'Kiz \u00e8 un dipartimento (\"moughataa\") della regione di Trarza in Mauritania con capoluogo R'Kiz.\nIl dipartimento comprende 5 comuni:"}
{"id": "2902416", "revid": "110157", "url": "https://it.wikipedia.org/wiki?curid=2902416", "title": "Dipartimento di Rosso", "text": "Il dipartimento di Rosso \u00e8 un dipartimento (\"moughataa\") della regione di Trarza in Mauritania con capoluogo Rosso.\nIl dipartimento comprende 2 comuni:"}
{"id": "2902420", "revid": "16953", "url": "https://it.wikipedia.org/wiki?curid=2902420", "title": "Parco nazionale di Tadoba", "text": "Il parco nazionale di Tadoba \u00e8 un'area naturale protetta indiana che si trova nel distretto di Chandrapur nello stato di Maharashtra. \u00c8 stato istituito nel 1955, primo parco nazionale del Maharashtra, e occupa una superficie di 116,55 km\u00b2. Insieme al Santuario della vita selvatica di Andhari (\"Wildlife Sanctuary Andhari\") forma dal 1995 la Tadoba-Andhari Tiger Reserve, una delle pi\u00f9 note delle 28 riserve della tigre indiane del \"Project Tiger\"."}
{"id": "2902422", "revid": "372624", "url": "https://it.wikipedia.org/wiki?curid=2902422", "title": "Tadoba", "text": ""}
{"id": "2902423", "revid": "372624", "url": "https://it.wikipedia.org/wiki?curid=2902423", "title": "Tadoba-Andhari Tiger Reserve", "text": ""}
{"id": "2902424", "revid": "1318658", "url": "https://it.wikipedia.org/wiki?curid=2902424", "title": "Idracido", "text": "Gli idracidi sono acidi binari composti solamente da idrogeno e da un non metallo del settimo gruppo (ossia un alogeno) oppure zolfo, selenio, tellurio, azoto o un gruppo cianidrico.\nDescrizione.\nGli idracidi sono dunque i seguenti:\nI primi tre sono acidi forti mentre i restanti sono tutti acidi deboli. I primi cinque (ovvero HCl, HBr, HI, HF e HAt) sono complessivamente denominati acidi alogenidrici, poich\u00e9 sono composti tra l'idrogeno e un alogeno.\nNomenclatura tradizionale.\nNella nomenclatura tradizionale, ancora ampiamente usata per questi composti, gli idracidi prendono il nome di \"acido\" + nome dell'elemento non metallico \"-idrico\", e quindi, ad esempio, HCl \u00e8 l'acido cloridrico, HF \u00e8 l'acido fluoridrico, H2S \u00e8 l'acido solfidrico.\nNomenclatura attuale (IUPAC).\nSecondo la nomenclatura IUPAC, gli idracidi sono composti binari il cui nome si forma aggiungendo il suffisso -uro all'elemento a destra nella formula (il non metallo) preceduto da un suffisso per indicare il numero di atomi presenti e seguito da \"di\" e dal nome dell'altro elemento, anch'esso preceduto da un prefisso che indica il numero dei suoi atomi. Per esempio, HCl \u00e8 il cloruro di idrogeno, HF \u00e8 il fluoruro di idrogeno, H2S \u00e8 il solfuro di di-idrogeno.\nCaratteristiche degli idracidi.\nL'idrogeno si lega con un forte legame ionico con il fluoro a causa della grande differenza di elettronegativit\u00e0 mentre forma legami covalenti polari con gli altri atomi o gruppi atomici.\nLa formula generica di un Idracido sar\u00e0 quindi \"HX\", essendo H l'atomo di idrogeno ed X o un alogeno oppure zolfo, selenio, azoto o gruppo cianidrico (CN).\nNegli idracidi l'idrogeno \u00e8 l'elemento meno elettronegativo ed \u00e8 quindi scritto per primo nella formula. L'idrogeno pu\u00f2, infatti, formare altri composti binari, detti idruri, con caratteristiche elettrochimiche e fisiche completamente diverse, in cui \u00e8 invece l'elemento pi\u00f9 elettronegativo ed \u00e8 quindi scritto per ultimo (ad esempio NaH - idruro di sodio).\nNonostante la formula bruta simile a quella degli idracidi, l'acqua (H2O) non \u00e8 considerata tale a causa delle differenza elettrochimiche e fisiche; il suo nome IUPAC \u00e8, invece, \"ossido di diidrogeno\", oppure \"acido ossidrilico\" secondo la nomenclatura tradizionale.\nTutti gli idracidi sono completamente solubili in acqua e solubili nei solventi polari.\nUna reazione tipica degli idracidi \u00e8 la reazione di neutralizzazione, detta anche di \"salificazione\", in cui l'idrogeno \u00e8 sostituito da un metallo formando un sale, per azione diretta dell'idracido con un non metallo oppure con un idrossido; si tratta di sali privi di ossigeno, generalmente indicati come alogenuri bench\u00e9 tale dizione sia corretta, in senso stretto, solo per i sali derivanti da idracidi tipici, ossia formati solo da Idrogeno e un non metallo alogeno, e sia, invece, pi\u00f9 corretto indicare gli altri come \"pseudoalogenuri\".\nIdracidi e idruri.\nSia gli idracidi sia gli idruri sono composti binari dell'idrogeno. Si tratta tuttavia di composti molto diversi. Negli idracidi, l'idrogeno si comporta come elemento elettropositivo (pertanto \u00e8 scritto per primo nella formula). Un esempio \u00e8 HCl, acido cloridrico, in cui H ha elettronegativit\u00e0 2,1 mentre Cl ha elettronegativit\u00e0 3,0. Negli idruri, viceversa, l'Idrogeno \u00e8 l'elemento pi\u00f9 elettronegativo. Ad esempio, in LiH, idruro di litio, Li ha elettronegativit\u00e0 1,0 mentre H ha elettronegativit\u00e0 2,1. \nGli idracidi reagiscono con i metalli energicamente dando luogo a sali per sostituzione dell'idrogeno; gli idruri no. Pi\u00f9 in generale, il comportamento degli idruri \u00e8 completamente diverso da quello degli idracidi, sia chimicamente, sia fisicamente.\nNella nomenclatura IUPAC il nome degli idracidi differisce da quello degli idruri (es. \u00abcloruro di idrogeno\u00bb per l'idracido - ma \u00abidruro di sodio\u00bb per l'idruro), essendo il suffisso \"-uro\" destinato a contrassegnare l'elemento pi\u00f9 elettronegativo."}
{"id": "2902425", "revid": "767487", "url": "https://it.wikipedia.org/wiki?curid=2902425", "title": "Andara\u00ed (Rio de Janeiro)", "text": "Andara\u00ed \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nAndara\u00ed fu istituito come \"bairro\" a s\u00e9 stante il 23 luglio 1981 come parte della Regione Amministrativa IX - Vila Isabel del municipio di Rio de Janeiro."}
{"id": "2902429", "revid": "984922", "url": "https://it.wikipedia.org/wiki?curid=2902429", "title": "Ukonga", "text": "Ukonga \u00e8 una circoscrizione (\"ward\") della citt\u00e0 di Dar es Salaam, in Tanzania. Appartiene al distretto di Ilala. Al censimento del 2002, la popolazione di Ukonga ammontava a 75.014 unit\u00e0."}
{"id": "2902432", "revid": "287204", "url": "https://it.wikipedia.org/wiki?curid=2902432", "title": "Tewa", "text": "I Tewa (o Tano) sono un gruppo di amerindi appartenenti al popolo Pueblo. La lingua parlata da questo gruppo \u00e8 nota come lingua tewa e fa parte della famiglia linguistica kiowa-tano.\nSono composti da due gruppi: uno pi\u00f9 numeroso nel Nuovo Messico lungo il Rio Grande, l'altro, detto anche Tano o Hano, in Arizona nella zona della First Mesa nella riserva Hopi.\nI Tewa del Nuovo Messico sono costituiti dai seguenti gruppi:"}
{"id": "2902446", "revid": "4175", "url": "https://it.wikipedia.org/wiki?curid=2902446", "title": "Jan Mach\u00e1\u010dek", "text": "Biografia.\nFiglio di Du\u0161an Mach\u00e1\u010dek, a sua volta nazionale cecoslovacco di rugby, Jan Mach\u00e1\u010dek pratic\u00f2 hockey su ghiaccio dai 5 ai 12 anni, judo dai 12 ai 15 e, a seguire, rugby a 15, disciplina che inizi\u00f2 a praticare nelle giovanili dello Slavia Praga, polisportiva cittadina.\nNel 1995 trascorse una stagione in Nuova Zelanda a Dunedin, nei Pirates e, al ritorno in Europa, trascorse due stagioni in Galles al Newport; a seguire una stagione in Premiership nelle file dei Sale Sharks e, di nuovo, nel campionato gallese con il Pontypridd, prima di trasferirsi in Francia al Montferrand: con tale club giunse alla finale del Top 14 2000-01, poi persa contro il Tolosa.\nEsord\u00ec in Nazionale per la il 5 giugno 1993 a Uppsala contro la nel corso della Coppa FIRA 1992-94 (edizione di torneo che la squadra aveva iniziato sotto l'insegna della Cecoslovacchia); da allora, e fino al 2009, \u00e8 sceso in campo in 55 incontri, l'ultimo dei quali nel dicembre 2009 contro , la sua apparizione finale da giocatore; gi\u00e0 dal suo ritorno in Repubblica Ceca, sempre nelle file dello Slavia Praga, aveva ricoperto i ruoli sia di addetto stampa che di allenatore aggiunto per conto della Federazione.\nIn carriera vanta anche due incontri nella selezione a inviti dei Barbarians, nel 1998; dopo il ritiro continua l'attivit\u00e0 presso la Federazione insieme a quella sua principale di imprenditore (\u00e8 proprietario e amministratore delegato di Infonia, compagnia di web design e soluzioni informatiche)."}
{"id": "2902453", "revid": "599013", "url": "https://it.wikipedia.org/wiki?curid=2902453", "title": "Giovan Battista Pienti", "text": "Carriera.\nCresciuto nelle giovanili della , si affaccia in prima squadra a partire dalla stagione 1963-1964, nella quale disputa 3 incontri in campionato, realizzando una rete che permette ai blucerchiati di battere a San Siro il , che poi risulter\u00e0 decisiva per ammettere i liguri allo spareggio-salvezza poi vinto sul .\nResta a Genova per altre due stagioni, senza riuscire a imporsi come titolare (16 presenze complessive in 3 stagioni). Alla fine della stagione 1965-1966, che vede la Sampdoria retrocedere in B per la prima volta nella sua storia, viene ceduto alla , anch'essa militante in Serie B. In Emilia disputa tre annate in seconda serie: la prima da rincalzo, le successive da titolare.\nNel 1969 torna in Serie A per disputare, con la maglia del Bari, l'unico suo campionato di Serie A da titolare (26 presenze e 2 reti) della carriera, peraltro chiuso all'ultimo posto. Resta in Puglia per altre due stagioni in B, prima di trasferirsi, nel 1972, alla Casertana, in Serie C. Torna in B l'annata successiva passando all', con cui disputa le sue ultime stagioni ad alto livello (due in Serie B e due in Serie C).\nIn carriera ha totalizzato complessivamente 42 presenze e 4 reti in Serie A, e 206 presenze e 27 reti in Serie B."}
{"id": "2902456", "revid": "599013", "url": "https://it.wikipedia.org/wiki?curid=2902456", "title": "Anhua Gao", "text": "Biografia e carriera.\nNata nello Shandong, Anhua \u00e8 figlia di due veterani comunisti entrambi alti ufficiali dell'Esercito Popolare di Liberazione. I due morirono quando la scrittrice era solo una bambina, a causa degli effetti combinati della malnutrizione e di cure mediche inadeguate. Dopo la loro morte, i genitori di Anhua furono acclamati come martiri della rivoluazione dal governo maoista, e questo titolo protesse la bambina ed i suoi fratelli dagli effetti peggiori della rivoluzione culturale.\nDa piccola, Anhua era una studentessa diligente, e l'influenza dei suoi genitori le permise di divenire una Giovane Pioniera e successivamente una Guardia Rossa. Da adolescente durante la rivoluzione culturale, si un\u00ec all'esercito di liberazione per evitare di essere spedita nelle campagne per la campagna di riforme attuata con il lavoro forzato, quello che poi sarebbe stato il destino di milioni di giovani uomini e donne cinesi la cui unica colpa era di provenire da famiglie istruite. La giovane Anhua rese un servizio eccellente nell'esercito, fin quando non fu denunciata da sua sorella come \"borghese decadente\" e fu quindi congedata. Fu mandata a lavorare in una fabbrica di elettronica, fin quando non contrasse la sindrome di Meni\u00e8re. \u00c8 stata vittima di abusi domestici da parte del marito, poi incarcerata e perseguitata dalla polizia di sicurezza cinese. Nel 1994 riusc\u00ec a fuggire in Inghilterra, dove and\u00f2 a vivere con il marito inglese, che aveva conosciuto attraverso una corrispondenza scritta iniziata dopo aver letto un annuncio nella rivista britannica \"Saga\".\nNel 2000, da cittadina britannica, Anhua ha pubblicato \"To the Edge of the Sky\", biografia della sua vita sotto il regime di Mao, dichiarando che \"voleva che il mondo conoscesse la verit\u00e0 sulla Cina\".\nAttualmente vive e lavorare in Gran Bretagna."}
{"id": "2902458", "revid": "386562", "url": "https://it.wikipedia.org/wiki?curid=2902458", "title": "Gao Anhua", "text": ""}
{"id": "2902461", "revid": "6923", "url": "https://it.wikipedia.org/wiki?curid=2902461", "title": "Pagai del nord", "text": "Pagai del nord (in indonesiano \"Pagai Utara\") \u00e8 un'isola dell'Indonesia occidentale, appartenente all'arcipelago delle isole Mentawai localizzate a 150\u00a0km ad ovest di Sumatra e separate da questa dallo stretto delle Mentawai. Buona parte dell'isola \u00e8 coperta da foresta pluviale.\nL'isola si trova a sud di Sipora e a nord di Pagai del sud, dalla quale \u00e8 separata da uno stretto. Appartiene alla provincia di Sumatra Occidentale.\nL'isola fu investita nel 2004 dal potente tsunami che devast\u00f2 il sud-est asiatico."}
{"id": "2902462", "revid": "709565", "url": "https://it.wikipedia.org/wiki?curid=2902462", "title": "Michel Lotito", "text": "Biografia.\nMichel Lotito inizi\u00f2 a mangiare materiale insolito da adolescente, a circa 16 anni, e si \u00e8 esibito pubblicamente a partire dal 1966. Aveva un disturbo alimentare noto come picacismo, che \u00e8 un disturbo psicologico caratterizzato da un appetito di sostanze che sono in gran parte non nutritive. I medici hanno stabilito che Lotito aveva anche uno spesso rivestimento nello stomaco e nell'intestino che gli permetteva di consumare metallo affilato senza subire lesioni. Lotito aveva anche succhi digestivi insolitamente potenti, il che significava che poteva digerire i materiali insoliti. Tuttavia, voleva anche dire che i cibi morbidi, come le banane e le uova sode, lo facevano ammalare.\nLe performance di Lotito riguardavano il consumo di metallo, vetro, gomma e altri materiali. Ha smontato, tagliato e consumato oggetti come biciclette, carrelli della spesa, televisori e un Cessna 150, tra gli altri. Impieg\u00f2 circa due anni per \"mangiare\" il Cessna 150, dal 1978 al 1980.\nSi accorse per la prima volta della sua abilit\u00e0 quando un bicchiere da cui stava bevendo si ruppe ed inizi\u00f2 a masticarne i frammenti.\nLotito ha affermato di non subire effetti negativi dal suo consumo di sostanze tipicamente considerate velenose. Durante le performance ingeriva circa 1 chilogrammo (2,2 libbre) di materiale al giorno, facendolo precedere da olio minerale e bevendo notevoli quantit\u00e0 di acqua durante il pasto. Si stima che tra il 1959 e il 1997 Lotito \"avesse mangiato quasi nove tonnellate di metallo\".\nIl metodo di Lotito per mangiare tutto questo metallo era di romperlo in piccoli pezzi prima di tentare di mangiarlo. Beveva poi olio minerale e continuava a bere acqua mentre ingoiava i pezzi di metallo. Questo agiva come un lubrificante per aiutare il metallo a scivolare nella sua gola. Lotito non ha mai avuto problemi da \"affrontare\" la sua dieta insolita.\nMuore il 17 aprile 2006 all'et\u00e0 di 55 anni. \u00c8 sepolto nel cimitero di Saint Roch a Grenoble.\nPremi.\nLotito detiene il record per la \"dieta pi\u00f9 strana\" nel Guinness dei primati. Gli \u00e8 stata assegnata una targa in ottone dagli editori per commemorare le sue capacit\u00e0, anch'essa ovviamente da lui mangiata.\nElenco di oggetti insoliti mangiati.\nCome minimo:"}
{"id": "2902466", "revid": "2045850", "url": "https://it.wikipedia.org/wiki?curid=2902466", "title": "Schneider Electric", "text": "Schneider Electric \u00e8 una societ\u00e0 europea dimensione internazionale con sede in Francia, che produce e propone prodotti per la gestione elettrica, sistemi automatici e soluzioni finalizzate a queste attivit\u00e0. La sede sociale \u00e8 situata a Rueil-Malmaison nell'Hauts-de-Seine.\nLa loro rete di distribuzione di inverter solari include oltre 133 distributori e grossisti, in pi\u00f9 di 37 nazioni.\nAzionisti.\nFonte:"}
{"id": "2902469", "revid": "1543377", "url": "https://it.wikipedia.org/wiki?curid=2902469", "title": "Pogoro", "text": "Pogoro \u00e8 una cittadina del Dipartimento di Rollo, nella Provincia di Bam, nel Burkina Faso settentrionale. Ha una popolazione di 2213 persone."}
{"id": "2902471", "revid": "6923", "url": "https://it.wikipedia.org/wiki?curid=2902471", "title": "Pagai del sud", "text": "Pagai del sud (in indonesiano \"Pagai Selatan\") \u00e8 un'isola dell'Indonesia occidentale, appartenente all'arcipelago delle isole Mentawai localizzate a 150\u00a0km ad ovest di Sumatra e separate da questa dallo stretto delle Mentawai. Buona parte dell'isola \u00e8 coperta da foresta pluviale.\nL'isola \u00e8 la pi\u00f9 meridionale tra le quattro maggiori dell'arcipelago ed \u00e8 separata da uno stretto da Pagai del nord. Appartiene alla provincia di Sumatra Occidentale.\nL'isola fu investita nel 2004 dal potente tsunami che devast\u00f2 il sud-est asiatico."}
{"id": "2902472", "revid": "110157", "url": "https://it.wikipedia.org/wiki?curid=2902472", "title": "Pogoro (popolo)", "text": "I Pogoro (noti anche come Pogolo e Wapogolo in swahili) sono un gruppo etnico della Tanzania centro-meridionale, in particolare delle zone di Iringa e Morogoro. Nel 1987 la popolazione dei Pogoro \u00e8 stata stimata a 185.000 unit\u00e0. Sono prevalentemente cristiani. La lingua tradizionale \u00e8 il pogolo. Sono un popolo di agricoltori; sono noti come abili cacciatori di ippopotami, animali che i pogoro uccidono con armi avvelenate per proteggere le coltivazioni."}
{"id": "2902473", "revid": "1543377", "url": "https://it.wikipedia.org/wiki?curid=2902473", "title": "Ge Fei (scrittore)", "text": "Biografia.\nGe Fei nasce nel 1964 in Cina, nella provincia del Jiangsu. Nel 1985 si laurea in Lingua cinese alla East China Normal University (ECNU) di Shanghai. Nel 2000 ottiene il Dottorato di Ricerca presso la ECNU e, nello stesso anno, la cattedra di professore di Letteratura cinese alla Tsinghua University di Pechino. Col suo primo racconto \"Zhuiyi Wu You Xiansheng\" (\u8ffd\u5fc6\u4e4c\u6538\u5148\u751f, pinyin: Zhu\u012by\u00ec W\u016b Y\u014du Xi\u0101nsheng, letteralmente \"Ricordando il Signor Wu You\"), nel 1986 inaugura la sua carriera letteraria, per poi nel 1987 affermarsi all'interno del gruppo degli scrittori cinesi cosiddetti \"d'avanguardia\" con la pubblicazione di \"Mi Zhou\" (\u8ff7\u821f, pinyin: M\u00ed Zh\u014du, letteralmente \"La barca perduta\").\nDopo la pubblicazione del romanzo \"Il nemico\" (\u654c\u4eba, pinyin: D\u00edr\u00e9n, 1993), Ge Fei sospende la sua carriera di scrittore per dedicarsi esclusivamente a quella di professore universitario. Sebbene non goda della fama internazionale di altri scrittori cinesi suoi contemporanei, come Mo Yan o Yu Hua, le sue opere sono innovative e degne di nota. Dopo dieci anni di silenzio, nel 2004 ritorna sulla scena con il primo volume \"Renmian Taohua\" (\u4eba\u9762\u6843\u82b1, pinyin: R\u00e9nmi\u00e0n T\u00e1ohu\u0101, letteralmente \"Come un pesco in fiore\") della fortunata \"Trilogia di Jiangnan\".\nTemi e stile.\nGe Fei fa la sua comparsa nella scena letteraria cinese negli anni Ottanta del XX secolo. In questo periodo il modernismo occidentale \u00e8 seguito con molto interesse e tra gli scrittori cinesi si sviluppa una corrente letteraria d'avanguardia che pone in discussione la narrativa del realismo socialista. Nel 1985 appaiono i primi importanti lavori di narrativa d'avanguardia, in contrapposizione al modello canonico di romanzo moderno cinese, introducendo caratteristiche di incompletezza e di frammentazione nella struttura del romanzo.\nLa generazione di scrittori nati negli anni '60, come Ge Fei, Su Tong e Yu Hua, non ha vissuto direttamente l'epoca della Rivoluzione Culturale che ha segnato invece la produzione culturale cinese dominante nella seconda met\u00e0 del XX secolo. Fino ad allora la narrativa cinese aveva avuto prevalentemente lo scopo di diffondere un messaggio, che fosse di propaganda, di riflessione o di critica, dando per scontato che lo scrittore, impegnato per la nazione, possedesse la corretta interpretazione del mondo.\nAl contrario, gli scrittori d\u2019avanguardia come Ge Fei criticano la tendenza degli autori modernisti di fornire soluzioni per le problematiche politico-sociali e rinunciano al ruolo di guida, ritenendo che il fardello culturale dello scrittore impegnato sia troppo pesante. Essi non redigono alcun manifesto programmatico, n\u00e9 corrispondono a un movimento vero e proprio; sono giovani scrittori che sperimentano una nuova forma letteraria e che condividono una disillusione per i valori di umanesimo ed eroismo.\nGe Fei in un'intervista affermer\u00e0 che quel periodo risentiva ancora dei limiti imposti alla scrittura per motivi politici, e che scrivere opere di difficile comprensione appariva una sfida. A partire dagli anni '90, invece, a suo parere, la scrittura cosiddetta \"d'avanguardia\" inizi\u00f2 ad essere incoraggiata dal mercato e dai media e, sotto la crescente influenza del consumismo, gli autori seguirono il gusto del pubblico, privando di fatto quel tipo di letteratura del suo carattere sperimentale e innovativo.\nLo sperimentalismo particato da Ge Fei, nel tentativo di combinare la lunga tradizione letteraria con una fase storica di profondi e rapidi cambiamenti, \u00e8 stato accostato all'intento di critica alla tradizione cinese espresso alla fine degli anni Dieci del Novecento dal Movimento del 4 Maggio.\nTemi.\nNegli ultimi decenni del XX secolo in Cina si sviluppa una letteratura definita \"utopica\", che si interroga sulla modernit\u00e0. Il ricorso all'utopia in questo caso non risponde al desiderio di immaginare un mondo fantastico, ma alla necessit\u00e0 di esporre una visione della realt\u00e0 disillusa e di svelare la falsit\u00e0 del mito della societ\u00e0 perfetta. \u00c8 in questo contesto di \"utopismo disincantato\" che viene a collocarsi la trilogia di Ge Fei.\nSulla base della definizione canonica del termine utopia, i suoi romanzi si potrebbero definire \"contro-utopici\", mettendo in evidenza la disastrosa combinazione fra idee socialiste e progetti di modernizzazione. Egli inserisce i suoi racconti in un universo distopico, in una societ\u00e0 immaginaria apparentemente perfetta, armoniosa e felice, che si rivela in realt\u00e0 una condizione altamente negativa, un\u2019esistenza priva di libert\u00e0. Ge Fei cerca di rimettere l\u2019individuo al centro contro il valore della collettivit\u00e0 esaltato durante l'epoca maoista.\nLo scenario dei suoi romanzi pu\u00f2 essere identificato geograficamente nelle citt\u00e0 o nelle campagne della regione intorno al delta dello Yangtze alla fine degli anni \u201980 del Novecento; lo si pu\u00f2 dedurre dai riferimenti alla moda del tempo, ai nomi delle strade, ai nomi di artisti e cos\u00ec via.\nRealt\u00e0 e finzione.\nSecondo Ge Fei, la memoria pu\u00f2 solo tracciare i contorni degli eventi passati, che tuttavia non sempre sono attendibili. Ad esempio, nel racconto \"Qinghuang\" (\u9752\u9ec4, pinyin: Q\u012bnghu\u00e1ng, letteralmente \"Verde e giallo\") sono presenti narratori differenti che raccontano di uno stesso fatto successo in passato, col risultato che la vicenda originale viene snaturata dalle varie versioni. L'autore mette in dubbio il realismo come capacit\u00e0 di rappresentazione della realt\u00e0, perci\u00f2 la narrazione degli eventi storici si intreccia e si scontra con il ricordo che riaffiora alla mente del narratore e non vi \u00e8 una demarcazione netta fra realt\u00e0 e finzione. A partire da oggetti concreti, un fiume di sensazioni, immagini e nomi affiorano dal passato nel tentativo di riorganizzare le esperienze vissute. Nei suoi racconti Ge Fei esplora la relazione intricata fra il reale e l\u2019illusorio, e rivela una realt\u00e0 frammentaria e inconsistente, solo apparentemente omogenea.\nStile.\nIl suo stile narrativo \u00e8 molto attento all'aspetto tecnico e formale. All'interno della struttura narrativa fonde le esperienze personali dei personaggi con la finzione e con fatti storici documentati, mettendo in luce le profonde incongruenze fra memoria individuale e memoria collettiva. Tre suoi brevi racconti \"Mizhou\" (\u8ff7\u821f, pinyin: M\u00edzh\u014du, letteralmente \"La Barca Perduta\"), \"Danian\" (\u5927\u5e74, pinyin: D\u00e0ni\u00e1n, letteralmente \"La Vigilia del Nuovo Anno\"), \"Xiangyu\" (\u76f8\u9047, pinyin: Xi\u0101ngy\u00f9, letteralmente \"L'Incontro\") alternano storia personale e storia nazionale. La narrazione non procede in maniera coerente e lineare, bens\u00ec con un susseguirsi di affermazioni, interruzioni, smentite e omissioni. La sua scrittura appare agli occhi del lettore discontinua e disomogenea. L'autore mette in discussione ci\u00f2 che viene raccontato: la rappresentazione oggettiva dei fatti viene soppiantata a favore di una rappresentazione soggettiva e lacunosa.\nFino agli anni Novanta la scrittura di Ge Fei \u00e8 centrata sulla sperimentazione formale; egli opera una depoliticizzazione del linguaggio, creando una nuova narrativa che non vuol essere n\u00e9 storica n\u00e9 sociopolitica. Nelle opere di questo periodo si percepisce l'influenza degli scrittori occidentali modernisti come Faulkner, Kafka, Joyce, Calvino, Robbe-Grillet specialmente nell'uso del discorso indiretto libero e del flusso di coscienza. Notevole \u00e8 anche il credito nei confronti degli scrittori sudamericani, come Garc\u00eda M\u00e1rques e Borges, tradotti dallo stesso Ge Fei. Da quest'ultimo mutuer\u00e0 la tecnica narrativa (l'inserimento di molteplici motivi e argomenti in un'unica storia, priva per\u00f2 di un'unica direzione, e quindi \"labirintica\") e l'uso di strutture metatestuali, riscontrabili, ad esempio, in \"Qinghuang\" e \"Mizhou.\" Profondo conoscitore della letteratura classica, utilizza nelle trame e nei titoli di alcune sue opere riferimenti alla letteratura tradizionale; ad esempio il titolo del romanzo \"La Cetra Intarsiata\" (\u9526\u745f, \"Jinse\", pinyin: Jinse) riprende il poema di epoca Tang di Li Shangyin.\nDopo gli anni Novanta la produzione di Ge Fei, come quella di molti altri autori dell\u2019avanguardia, non pone pi\u00f9 al centro la sperimentazione linguistica e narrativa; la forma del romanzo prevale su quella del racconto. Risultato di questo cambiamento stilistico \u00e8 il romanzo pubblicato nel 2012, \"Yinshen Yi\" (\u9690\u8eab\u8863, letteralmente \"Il mantello dell\u2019invisibilit\u00e0\")."}
{"id": "2902475", "revid": "14691", "url": "https://it.wikipedia.org/wiki?curid=2902475", "title": "Pogolo", "text": ""}
{"id": "2902494", "revid": "1851848", "url": "https://it.wikipedia.org/wiki?curid=2902494", "title": "Remo Vigni", "text": "Carriera.\nCresciuto nel Brescia dove debutta tra i professionisti, tra il 1961 e il 1963 gioca in Serie A con Sampdoria e Catania.\nNel 1966 passa al Padova dove disputa la finale di Coppa Italia contro il Milan. A Padova rimarr\u00e0 fino al 1969."}
{"id": "2902501", "revid": "1821847", "url": "https://it.wikipedia.org/wiki?curid=2902501", "title": "Abbazia di Amorbach", "text": "L'abbazia di Amorbach (in tedesco \"Kloster Amorbach\") \u00e8 un monastero benedettino situato nell'omonima citt\u00e0 nel circondario di Miltenberg, in Bassa Franconia, Germania.\nSi tratta di uno dei quattro primordiali monasteri fondati in epoca carolingia (gli altri tre erano Lorsch, Fulda e Mosbach) con lo scopo di diffondere il cristianesimo nella regione montuosa dell'Odenwald. Si suppone che il nome dell'abbazia derivi da \"Amor\", discepolo di San Pirmino e fondatore dell'edificio che venne consacrato nel 734. La fondazione monastica era indipendente dall'ordinario del luogo e dai patroni laici secondo la regola mista di San Colombano e san Benedetto, fino alla riforma generale benedettina di Benedetto d'Aniane. A partire dall'800 essa divenne un'abbazia imperiale per volere personale dello stesso Carlo Magno. Il sovrano Pipino un\u00ec la giurisdizione dell'abbazia a quella della Diocesi di W\u00fcrzburg, sebbene in merito a ci\u00f2 nascessero numerose dispute con l'Elettorato di Magonza.\nL'abbazia ebbe un ruolo fondamentale nell'attivit\u00e0 di deforestazione della regione e dell'insediamento di diversi centri, nonch\u00e9 dell'opera di evangelizzazione della Sassonia, ne sia prova il fatto che molti dei missionari dell'importante centro di evangelizzazione di Verden furono in precedenza monaci dell'abbazia di Amorbach. Intorno al X secolo l'abbazia sub\u00ec il saccheggio da parte degli Ungari.\nNel 1525 l'abbazia fu saccheggiata durante la guerra dei contadini tedeschi dai mercenari guidati da G\u00f6tz von Berlichingen e durante la guerra dei trent'anni venne saccheggiata dalle armate svedesi.\nL'organo dell'abbazia, completato nel 1783 e composto da 5.000 canne, \u00e8 considerato il meglio conservato di tutta la Germania meridionale ed \u00e8 costruito secondo i canoni dello stile barocco."}
{"id": "2902508", "revid": "834", "url": "https://it.wikipedia.org/wiki?curid=2902508", "title": "Mdundiko", "text": "Il mdundiko \u00e8 una delle danze (\"ngoma\") tradizionali del popolo Zaramo dell'area di Dar es Salaam. Viene praticata in occasione di cerimonie come matrimoni o la celebrazione del passaggio alla pubert\u00e0 delle ragazze. Lo stile del mdundiko \u00e8 stato ripreso da musicisti moderni; per esempio, i Mambo Jambo sono un gruppo bongo flava che uniscono elementi hip hop/rap e ritmi mdundiko tradizionali (il loro primo singolo di successo si intitolava \"Hip-Hop Mdundiko\")."}
{"id": "2902510", "revid": "599013", "url": "https://it.wikipedia.org/wiki?curid=2902510", "title": "Luca Gobbi", "text": "Carriera.\nClub.\nComincia nel 1990 nel Juvenes/Dogana squadra che ritrover\u00e0 nel 1997. Nel 1991 gioca per il San Marino mentre nel 1994 e poi ancora nel 1999 veste la maglia del Tre Penne. Chuiede la sua carriera al Libertas nel 2009.\nNazionale.\nDal 1990 al 2002 ha totalizzato 41 presenze con la Nazionale sammarinese tra qualificazioni e amichevoli."}
{"id": "2902511", "revid": "637991", "url": "https://it.wikipedia.org/wiki?curid=2902511", "title": "Riki Di Bin", "text": "Carriera.\nCalciatore.\nCresce nel vivaio del , con cui vince il Torneo di Viareggio 1987 ed esordisce in Serie A il 20 settembre 1987 durante - (4-1). In quella stagione colleziona anche la sua seconda ed ultima presenza nella massima serie, contro il . Nell'estate del 1988 passa al , in Serie B, ma gi\u00e0 nel mercato autunnale viene ceduto al , militante in Serie C1. Milita per altre due stagioni nella terza serie con le maglie di e . Con la formazione emiliana vince il campionato di Serie C1 1990-1991, nel quale viene frenato da un infortunio al menisco che limita le presenze a 23, con una rete. Nella stagione successiva \u00e8 ancora titolare, contribuendo alla conquista della salvezza in Serie B.\nNel 1992 torna in Serie C1 vestendo la maglia del . In seguito alla radiazione degli etnei, nel 1993 si svincola e si trasferisce al , dove disputa due stagioni in Serie C2, per poi passare al all'inizio della terza. Con la maglia gialloblu gioca per tre stagioni in Serie C1, conseguendo altrettante salvezze.\nLasciata l'Emilia passa alla , con cui conquista la promozione in Serie C1 al termine della stagione 1998-1999 e sfiora quella in Serie B nella Serie C1 1999-2000, perdendo la semifinale dei \"playoff\". Conclude la carriera nelle serie inferiori militando in squadre toscane: Massese, Armando Picchi Livorno, Forte dei Marmi e Ponte del Giglio.\nAllenatore.\nTerminata l'attivit\u00e0 agonistica, siede sulla panchina degli Allievi del Viareggio dove rimane dal 2010 al 2012.\nNel giugno 2013 viene scelto come allenatore del Sestri Levante, militante in Serie D, venendo per\u00f2 esonerato il 5 novembre con la squadra penultima in classifica con soli 7 punti raccolti in 10 giornate."}
{"id": "2902515", "revid": "466689", "url": "https://it.wikipedia.org/wiki?curid=2902515", "title": "Gran Turismo 4 Online test version", "text": ""}
{"id": "2902517", "revid": "2110845", "url": "https://it.wikipedia.org/wiki?curid=2902517", "title": "Hao Ran", "text": "La sua opera principale, \"Sunny Days\", fu apprezzata da Jiang Qing, ultima moglie di Mao Zedong e figura di spicco del PCC. Nel 1977, Hao si un\u00ec al Comitato Rivoluzionario di Pechino, e nel 2000 \u00e8 stata pubblicata la sua autobiografia."}
{"id": "2902521", "revid": "110157", "url": "https://it.wikipedia.org/wiki?curid=2902521", "title": "Viadotto di Wiesen", "text": "Il viadotto di Wiesen () \u00e8 un ardito ponte in pietra che varca la profonda gola in cui scorre il torrente Landwasser, nel cantone svizzero dei Grigioni.\nIl ponte \u00e8 percorso dalla ferrovia Davos-Filisur, e prende il nome dal vicino centro abitato di Wiesen, nel territorio comunale di Davos."}
{"id": "2902525", "revid": "149727", "url": "https://it.wikipedia.org/wiki?curid=2902525", "title": "Wiesener Viadukt", "text": ""}
{"id": "2902528", "revid": "6923", "url": "https://it.wikipedia.org/wiki?curid=2902528", "title": "Orange County Choppers", "text": "La Orange County Choppers, spesso abbreviata in OCC, \u00e8 una fabbrica di motociclette custom, e di Chopper in piccola serie situata in Orange County, nella citt\u00e0 di New York. Fondata nel 1999 da Paul Teutul Senior e Paul Teutul Junior ha acquisito notoriet\u00e0 grazie al programma televisivo \"American Chopper\", trasmesso dal 2002.\nLe motociclette custom prodotte dall'azienda sono state commissionate da societ\u00e0 di fama mondiale, tra cui Intel, Siemens, NASA, HP e Gillette.\nAltre motociclette sono state prodotte come omaggio all'esercito americano, ai prigionieri di guerra, ai pompieri e alla guardia nazionale.\nLe moto vengono costruite sul telaio Harley-Davidson e il suo caratteristico motore a V e sono realizzate a tema: troviamo la moto dedicata all'aviazione americana, all'Hard Rock Cafe o alla WWE."}
{"id": "2902529", "revid": "11959", "url": "https://it.wikipedia.org/wiki?curid=2902529", "title": "Ahmed Hassan al-Bakr", "text": ""}
{"id": "2902536", "revid": "287204", "url": "https://it.wikipedia.org/wiki?curid=2902536", "title": "Serge Frydman", "text": "Biografia.\n\u00c8 noto soprattutto per aver scritto la sceneggiatura di molti film di Patrice Leconte. \nNel 2004 \u00e8 passato alla regia con il film \"Mon ange\", interpretato da Vanessa Paradis e Vincent Rottier. \nNel 2000 ha vinto il Premio C\u00e9sar per la migliore sceneggiatura originale, per il film \"La ragazza sul ponte\"."}
{"id": "2902545", "revid": "1573940", "url": "https://it.wikipedia.org/wiki?curid=2902545", "title": "Turritopsis nutricula", "text": "Turritopsis nutricula (), comunemente nota come medusa immortale, \u00e8 un idrozoo della famiglia Oceaniidae in grado di tornare allo stato di polipo dopo aver raggiunto la fase di medusa adulta. \u00c8 l'unica specie animale conosciuta in grado di tornare completamente ad una fase coloniale sessualmente immatura, dopo aver raggiunto la maturit\u00e0 sessuale come individuo solitario. Molti degli studi fatti in passato su idrozoi del genere \"Turritopsis\" sono stati attribuiti a \"T. nutricula\", prima che una revisione del 2006 li distinguesse come appartenenti a specie diverse.\nDescrizione.\nLo stadio medusoide di \"T. nutricula\" presenta una forma a campana che raggiunge un diametro massimo di 4-5\u00a0mm. La gelatina (mesoglea) della campana \u00e8 uniformemente sottile, con qualche addensamento al vertice. La cavit\u00e0 gastro-vascolare, relativamente grande, \u00e8 rosso brillante ed \u00e8 cruciforme. I giovani esemplari hanno soltanto 8 tentacoli, regolarmente distanti lungo il bordo, mentre gli adulti raggiungono gli 80-90 tentacoli.\n\"T. nutricula\" presenta anche uno stadio di polipo provvisto di stoloni che corrono lungo il substrato, e rami verticali con polipi che si riproducono tramite gemmazione. Queste gemme si sviluppano nell'arco di alcuni giorni in minuscole meduse di 1\u00a0mm di diametro, che vengono liberate e sono trasportate lontano dalle correnti.\nFino ad uno studio genetico del 2004, si pensava che \"Turritopsis rubra\" e \"T. nutricula\" fossero la stessa specie. Non \u00e8 noto se le meduse di \"T. rubra\" possano mutare in polipi.\nDistribuzione e habitat.\nSi ritiene che il genere \"Turritopsis\" sia originario del Pacifico, ma si \u00e8 diffuso in tutto il mondo attraverso migrazioni trans-artiche e si \u00e8 distinto in numerose popolazioni che sono a volte difficili da identificare morfologicamente.\nLa \"T. nutricula\" \u00e8 localizzata geograficamente nell'Atlantico occidentale e nei Caraibi. Si distingue morfologicamente dalla \"T. dohrnii\", prettamente mediterranea, e dalla \"T. polycirrha\" delle coste europee dell'Atlantico orientale.\nCiclo vitale.\nLe uova si sviluppano nelle gonadi delle femmine, che si trovano nelle pareti del manubrio. Le uova mature sono presumibilmente rilasciate e fecondate in mare dallo sperma prodotto dal maschio, come avviene per la maggior parte delle Anthoathecata, anche se la specie \"T. rubra\" sembra trattenere le uova fecondate fino allo stadio di planula. Le uova si sviluppano quindi in larve che si adagiano sul fondo del mare e si sviluppano in colonie di polipi. Da questi ultimi gemmano nuove meduse, che vengono rilasciate quando hanno circa 1\u00a0mm di diametro e poi crescono e si nutrono nel plancton. Le meduse diventano sessualmente mature dopo poche settimane (la durata esatta dipende dalla temperatura dell'acqua, a 20\u00a0\u00b0C essa \u00e8 di 25-30 giorni, mentre a 22\u00a0\u00b0C varia da 18 a 22 giorni).\nImmortalit\u00e0 biologica.\nLa maggior parte delle specie di meduse ha una durata di vita relativamente fissa, che, a seconda della specie, varia da alcune ore a molti mesi. La medusa di \"T. nutricula\" \u00e8 l'unica forma nota per aver sviluppato la capacit\u00e0 di ritornare allo stato di polipo, attraverso un processo di transdifferenziazione che richiede la presenza di alcuni tipi di cellule (dal tessuto della superficie della campana e del sistema dei canali circolatori). Queste subiscono una sorta di regressione ad una fase totipotente, dalla quale poi possono moltiplicarsi e differenziarsi in cellule diverse.\nEsperimenti di laboratorio hanno rivelato che tutte le meduse di \"T. nutricula\", sia quelle appena nate sia quelle completamente mature, sono in grado di trasformarsi nuovamente in polipi. La trasformazione della medusa \u00e8 caratterizzata da un deterioramento della campana e dei tentacoli, con la successiva crescita del perisarco e degli stoloni, e infine dei polipi. Questi si moltiplicano ulteriormente formando una colonia. Questa capacit\u00e0 di invertire il ciclo vitale in risposta a condizioni avverse \u00e8 probabilmente unica nel regno animale e consente alla medusa di aggirare o perlomeno ritardare la morte, rendendo \"T. nutricula\" potenzialmente immortale. Studi in laboratorio hanno dimostrato che il 100% degli esemplari pu\u00f2 tornare alla fase di polipo, ma finora il processo non \u00e8 stato osservato in natura, in parte perch\u00e9 \u00e8 molto rapido e osservazioni sul campo nel momento giusto sono difficoltose. In teoria il ciclo potrebbe ripetersi all'infinito, anche se in natura la maggior parte degli individui, come le altre meduse, sono esposti ai normali pericoli della vita planctonica, rischiando di diventare preda di altri animali o morire di malattia senza avere la possibilit\u00e0 di ritornare allo stadio polipoide."}
{"id": "2902547", "revid": "767487", "url": "https://it.wikipedia.org/wiki?curid=2902547", "title": "Nel blu dipinto di blu (film)", "text": "Nel blu dipinto di blu \u00e8 un film del 1959 diretto dal regista Piero Tellini. Ascrivibile al genere dei musicarelli, il film \u00e8 ispirato nel titolo alla canzone omonima con cui Domenico Modugno vinse il Festival di Sanremo 1958, pi\u00f9 conosciuta come \"Volare\".\nTrama.\nTuri, un giovane vagabondo siciliano, che sbarca il lunario facendo qualche lavoro occasionale e cantando nelle osterie, abita in un quartiere popolare di Roma, dove gode di molte amicizie e della simpatia di Assuntina, bella ed energica popolana. Una notte Turi fa da palo a certi malviventi, che tentano un colpo in una gioielleria.\nIl colpo non riesce per l'arrivo di una guardia notturna ma Turi \u00e8 accusato di complicit\u00e0. Per difendersi dell'accusa e giustificare la sua presenza in quel luogo, asserisce di essere innamorato di una cameriera che abita l\u00ec vicino. Interrogata, la ragazza conferma di essere la sua fidanzata: con ci\u00f2 lo libera dai sospetti della polizia, ma gli crea dei fastidi d'altra specie, sia perch\u00e9, nella sua ingenuit\u00e0, la cameriera ha preso sul serio le dichiarazioni di Turi sia perch\u00e9 suscita la gelosia di Assuntina.\nPer uscire da una situazione imbarazzante, Turi \u00e8 stato costretto a fidanzarsi ufficialmente con la cameriera ma nel frattempo una terza donna \u00e8 entrata nella sua vita. Si tratta della figlia di un ricco industriale siciliano. La ragazza, assetata di nuove sensazioni, si \u00e8 sentita attratta da Turi che non ha saputo resistere alla seduzione.\nAssuntina, furibonda, fa rinascere i sospetti della polizia e svela alla povera cameriera tutta la verit\u00e0. Questa; dopo aver superato una crisi, \u00e8 facile preda di alcuni individui che tentano di sfruttarla. Turi uscito con disgusto dalla nuova avventura, viene a conoscenza della situazione. Dopo una vivace discussione con Assuntina, dalla quale si congeda definitivamente Turi raggiunge la giovane cameriera, della quale \u00e8 ormai sinceramente innamorato, e insieme si dispongono ad iniziare una nuova vita."}
{"id": "2902549", "revid": "92723", "url": "https://it.wikipedia.org/wiki?curid=2902549", "title": "Vadim Yaroshchuk", "text": ""}
{"id": "2902555", "revid": "2153702", "url": "https://it.wikipedia.org/wiki?curid=2902555", "title": "Viadotto di Solis", "text": "Il viadotto di Solis () \u00e8 un ponte in pietra che varca una profonda gola in cui scorre il fiume Albula, nel cantone svizzero dei Grigioni.\nIl ponte \u00e8 percorso dalla ferrovia dell'Albula, e prende il nome dal centro abitato di Solis, nel comune di Obervaz."}
{"id": "2902556", "revid": "31345574", "url": "https://it.wikipedia.org/wiki?curid=2902556", "title": "Giacomo Bernoulli", "text": ""}
{"id": "2902563", "revid": "861861", "url": "https://it.wikipedia.org/wiki?curid=2902563", "title": "Lingua arb\u00ebreshe", "text": "La lingua \"arb\u00ebreshe\" (nome nativo \"arb\u00ebrishtja\" o \"gluha, gljuha arb\u00ebreshe\" nelle parlate albanesi locali) \u00e8 la lingua parlata dalla minoranza etno-linguistica albanese d'Italia. Appartenente al gruppo della lingua albanese, \u00e8 una variet\u00e0 linguistica della parlata del sud dell'Albania (\"tosk\") da dove ha avuto origine in massa la diaspora. L\"'arb\u00ebrishtja\", quindi, \u00e8 la lingua albanese locale comune a tutti gli italo-albanesi, seppur dislocata a macchia di leopardo nelle molteplici regioni dei parlanti e con le sue peculiarit\u00e0 relative alla zona di origine e ai suoi sviluppi.\nGli \"arb\u00ebresh\u00eb\", discendenti delle popolazioni albanesi che in varie ondate, a partire dalla seconda met\u00e0 del XV secolo, migrarono dall'Albania, dall'Epiro e dalle numerose comunit\u00e0 albanesi della Morea verso l'Italia meridionale e insulare, sono circa 100 000 persone. Con le ondate migratorie del XIX secolo numerosi albanofoni d'Italia vivono fuori l'Italia e l'Europa, dove continuano a parlare la madrelingua.\nLa lingua albanese in Italia \u00e8 tutelata dallo Stato in base alla legge-quadro n. 482 del 15 dicembre 1999.\nDistribuzione geografica.\nLa lingua albanese in Italia \u00e8 parlata e tutelata nelle seguenti regioni:\nA causa delle migrazioni del Novecento, consistenti comunit\u00e0 italo-albanesi vivono nel centro e nord Italia e soprattutto negli Stati Uniti, in Argentina, in Brasile, in Canada e in Germania, dove continuano a parlare in contesto familiare o religioso la lingua albanese.\nLocalit\u00e0 di lingua albanese in Italia.\nLe comunit\u00e0 italo-albanesi si trovano dislocate in sette regioni d'Italia: in Abruzzo, provincia di Pescara; Basilicata, provincia di Potenza; in Calabria, provincia di Catanzaro, Cosenza e Crotone; in Campania, provincia di Avellino; in Molise, provincia di Campobasso; in Puglia, provincia di Foggia e di Taranto; e in Sicilia, provincia di Palermo. Nelle 50 comunit\u00e0 l\"arb\u00ebrisht\" \u00e8 ancora la lingua madre, continuando a essere ampiamente parlato e diffuso; in alcuni casi, insieme all'italiano, \u00e8 lingua comunale co-ufficiale.\nSecondo le stime del linguista statunitense Leonard Newmark, nel 1963 i parlanti \"arb\u00ebresh\" erano 80 000 persone su una popolazione totale, secondo lo scrittore gallese Meic Stephens, di 260 000 persone (dato del 1976), mentre secondo il linguista Fiorenzo Toso si tratterebbe di 100\u00a0000 persone, di cui una percentuale tra il 70% e l'80% in grado di parlare una delle variet\u00e0 dell\"'arb\u00ebresh\".\nDal dizionario \"arb\u00ebresh\"-italiano del 1963 di Pap\u00e0s Emanuele Giordano, il \"Fjalor i Arb\u00ebreshvet t'Italis\u00eb\" (Dizionario degli Albanesi d'Italia), si evince che i paesi albanofoni sono 55 (50, con 5 oscillanti: Cervicati, Mongrassano e Rota Greca in Calabria; Mezzojuso e Palazzo Adriano in Sicilia) con 135\u00a0811 abitanti, e i paesi albanesi ormai italofoni, che hanno perso la lingua d'origine, sono 40, con 182\u00a0128 abitanti.\nAll'interno di alcune comunit\u00e0 dell\"'Arberia\" viene purtroppo segnalata una generale tendenza alla dismissione dell'uso della lingua albanese, causata da vari fattori (dal non insegnamento della lingua nelle scuole locali, dai matrimoni misti, da altre situazioni particolari). Secondo stime recenti si assegna tra l'80% e il 90% dei residenti una competenza linguistica totale a livello di comprensione orale, mentre il restante 10% parlerebbe l'italiano mantenendo una comprensione passiva dell'albanese. Ancora oggi continua a essere una lingua tutt'al pi\u00f9 tramandata oralmente. C'\u00e8, comunque, oggi la controtendenza dei giovani non solo di esprimersi e di riscoprire la lingua, ma di scriverla, di solito adottando l'alfabeto italiano.\nFino al secolo scorso i centri a radice albanese in Italia erano un centinaio. Successivamente, molte di esse, pi\u00f9 di trenta, dall'Emilia-Romagna fino in Sicilia, hanno perso l'uso della lingua e delle tradizioni d'origine. Attualmente le localit\u00e0 dove si parla la lingua albanese sono circa cinquanta, di cui la maggior parte nella provincia di Cosenza.\nLe comunit\u00e0 di lingua albanese in Italia sono cinquanta:\nStoria.\nEvoluzione linguistica.\nLa lingua arb\u00ebreshe, anche detta \"arberesco\", si \u00e8 conservata e poco evoluta in cinquecento anni, mantenendo la struttura fonetica e morfosintattica d'origine. L'aspetto interessante \u00e8 che, essendosi distaccata dall'Albania e dalla Grecia durante le diaspore albanesi avvenute a partire dalla fine del Quattrocento, essa si presenta sostanzialmente immutata, con tratti arcaici della lingua albanese e altre caratteristiche del tosco, con prestiti linguistici dal greco, e pi\u00f9 recentemente dai dialetti meridionali, ma non influenzata dalla lingua degli invasori turchi, come invece \u00e8 accaduto per l'albanese parlato in Albania.\nLe comunit\u00e0 arb\u00ebresh si presentano come isole etniche e linguistiche, nel mezzo di un ambiente linguistico romanzo diretta erede del latino, ma che mantengono tenacemente la propria lingua madre. Le parlate arb\u00ebreshe, differenti gi\u00e0 inizialmente dai luoghi di provenienza degli esuli albanesi, nell'arco dei secoli hanno registrato piccole variazioni, rendendo unici e particolari termini che, a volte, tra loro mutano da paese a paese arb\u00ebresh\u00eb. Cos\u00ec le parlate arb\u00ebreshe, pur mantenendo nella loro struttura fonetica, grammaticale e lessicale tratti comuni, registrano piccole variazioni. Partendo dal lessico si pu\u00f2 constatare che l'arb\u00ebresh\u00eb ha saputo conservare la base del lessico fondamentale. Tale fatto si pu\u00f2 chiaramente osservare non solo nella lingua parlata popolare e nel folclore, ma anche nelle pubblicazioni di vari autori italo-albanesi. La conservazione di questo fondo lessicale ha anche garantito il mantenimento e il ripristino della lingua, e ha fornito, da tempo e in vasta scala, unit\u00e0 lessicali della lingua scritta, contribuendo cos\u00ec allo sviluppo della letteratura albanese. Recentemente ha avuto contatti diretti e continui con altre parlate. Influenzano notevolmente i vari dialetti regionali e la lingua italiana. Per tali ragioni, pur mantenendo nella loro integrit\u00e0 la lingua, costantemente a rischio d'estinzione, \u00e8 pienamente riconosciuta come lingua di minoranza etno-linguistica dallo stato, nell'ambito delle amministrazioni locali e dalle scuole dell'obbligo. La consapevolezza della necessit\u00e0 di una valorizzazione e tutela della cultura albanese ha favorito la nascita di associazioni e circoli culturali, e ha dato luogo a iniziative e manifestazioni culturali; anche se tra gli aspetti fondamentali della tradizione degli arb\u00ebresh\u00eb, un posto decisivo spetta alla religione cristiana di rito orientale. Si ritiene che l'arberesh abbia il 45% delle parole in comune con la lingua albanese parlata oggi in Albania, e che il 15% del lessico sia composto da neologismi creati dagli scrittori arberesh, entrati anche nell'albanese moderno. Il resto dei vocaboli arberesh deriva da prestiti linguistici.\nSvolgimento della letteratura.\nLa letteratura arb\u00ebresh fa parte organicamente della letteratura albanese. Gli scrittori e i poeti italo-albanesi hanno contribuito alla genesi e all'evoluzione di tutta la letteratura albanese. Sia per i contenuti sia per il valore poetico, gli autori arb\u00ebresh\u00eb, compaiono con grande rilievo in tutte le storie della letteratura dell'Albania. Tra l'altro le parlate arb\u00ebresh\u00eb hanno avuto anche un ruolo di fonte di arricchimento lessicale della lingua letteraria albanese.\nLa letteratura albanese nella variante tosca, nasce con \"E Mb\u00ebsuame e Kr\u00ebshter\u00eb\" del 1592, scritta da Luca Matranga (\"Lek\u00eb Matr\u00ebnga\"), pap\u00e0s di rito bizantino-greco e scrittore arb\u00ebresh\u00eb di Piana degli Albanesi in Sicilia. In questa opera si trova la prima poesia religiosa in arb\u00ebresh\u00eb. Vari letterati e poeti produrranno poi componimenti con motivi religiosi e, pi\u00f9 raramente, popolari, anche se i due elementi spesso si intrecciano.\nPer tutto il XVIII secolo gli scrittori e i poeti arb\u00ebresh\u00eb mantengono come fonte di ispirazione il motivo religioso folkloristico. Nel secolo successivo la letteratura degli arb\u00ebresh\u00eb si arricchisce di contenuti civili e politici. Con Girolamo De Rada, poliedrico letterato di Macchia Albanese, i motivi della rinascita del popolo albanese e della indipendenza della madre patria, l'Albania, si incrociano con l'interesse per lo studio della lingua albanese e della conservazione della tradizione folkloristica. Sulla stessa scia di De Rada, si costituisce un gruppo di intellettuali italo-albanesi che pongono al centro della loro opera la necessit\u00e0 di rafforzare la identit\u00e0 arb\u00ebresh\u00eb e il suo collegamento con le vicende dell'Albania. Attraverso scritti di vario genere (saggi linguistici, poemi epico-lirici, raccolte di canti popolari e di pubblicazioni di carattere estetico e grammaticale), la questione albanese raggiunge cos\u00ec ambiti nazionali ed europei.\nAltra personalit\u00e0, tra le pi\u00f9 rappresentative della letteratura arb\u00ebresh\u00eb, \u00e8 Giuseppe Schir\u00f2, che partecip\u00f2 attivamente alla rinascita albanese e arricch\u00ec significativamente la tradizione culturale e letteraria arb\u00ebresh\u00eb di Sicilia. Con l'indipendenza dell'Albania (1912) si esauriscono i motivi patriottici propri della \"Rilindja\" (Rinascita) albanese.\nIn seguito molti intellettuali italo-albanesi si trovano a fiancheggiare le mire nazionalistiche ed espansionistiche del fascismo, anche a scapito della vicina Albania. Solo dopo la fine della seconda guerra mondiale la letteratura arb\u00ebresh\u00eb riacquista vigore e vitalit\u00e0. A partire dalla prima met\u00e0 del XX secolo, e ancora pi\u00f9 chiaramente negli anni sessanta e settanta e fino ai giorni nostri, si ha un'attenzione sempre crescente per un risveglio culturale e per la valorizzazione della minoranza italo-albanese. Accanto alla consueta presenza del motivo della diaspora, si affiancano motivi legati all'attualit\u00e0 e a temi esistenziali di valore universale, presenti nell'ambiente culturale esterno. Alcuni tra i pi\u00f9 rappresentativi ricordiamo, per esempio, Carmine Abate e Giuseppe Schir\u00f2 Di Maggio.\nOrtografia e fonetica.\nAlfabeto.\nSia la lingua albanese \"arb\u00ebreshe\" sia la lingua albanese \"shqip\" condividono lo stesso alfabeto composto da 36 lettere, ovvero 7 vocali e 29 consonanti, tuttavia sono presenti differenze nella pronuncia di alcune lettere.\nL'alfabeto albanese venne codificato dal Congresso di Monastir (cittadina albanese attualmente in Macedonia del Nord, odierna Bitola) nel 1908. Vi parteciparono trentadue esperti di ventitr\u00e9 citt\u00e0, nonch\u00e9 di associazioni e circoli culturali d'Albania e da varie parti del mondo, tra cui intellettuali italo-albanesi. Lo storico convegno venne presieduto da Midhat Frash\u00ebri, mentre presidente della Commissione fu Padre Gjergj Fishta, uno dei noti della letteratura albanese. In brevissimo tempo l'alfabeto si afferm\u00f2 presso tutti gli albanesi in patria, all'estero e presso gli studiosi, poco dopo, adottato in questi standard dagli \"arb\u00ebresh\u00eb\". Gi\u00e0 prima della scelta di un alfabeto comune in caratteri latini, diversi intellettuali albanesi d'Italia avevano proposto una modalit\u00e0 di scrittura della propria parlata, con il caso d\u00ec Giuseppe Schir\u00f2 di cercare un alfabeto comune almeno per tutti gli italo-albanesi.\nParticolarit\u00e0 di pronuncia..\nLe parlate di numerose comunit\u00e0 arb\u00ebresh\u00eb presentano mutazioni fonetiche sistematiche di alcune lettere. Si riportano di seguito le principali.\nDescrizione.\nLessico.\nL\"'arb\u00ebrishtja\", come l'albanese letterale parlato nei Balcani, ha 7 vocali: a, e, \u00eb, o, i, y, u. La differenza \u00e8 che la y \"arb\u00ebreshe\" si pronunzia come la i italiana di \"indaco\", mentre la y albanese si rende con lo stesso suono della \u00fc tedesca. L'alfabeto \u00e8 stato conformato definitivamente nel congresso di Monastir nel 1908, accettando l'alfabeto latino. Dal punto di vista del lessico si nota la mancanza di vocaboli per la denominazione di concetti astratti, sostituiti, nel corso dei secoli, con perifrasi o con prestiti dell'italiano. Ci sono comunque inflessioni che derivano dal ghego (\"geg\u00ebrishtja\"), il dialetto parlato nel nord dell'Albania, cos\u00ec come in Montenegro del sud, Serbia, Kosovo, Macedonia del Nord. Le colonie albanesi di Vaccarizzo Albanese e San Giorgio Albanese in Calabria hanno mantenuto molte caratteristiche arcaiche del dialetto ghego.\nClassificazione.\nLe parlate italo-albanesi del Sud Italia possono essere classificate in base ai nessi consonantici che esse presentano. Si scindono, quindi in parlate arcaiche, parlate innovative, parlate miste.\nConfronto tra parlate \"arb\u00ebresh\u00eb\".\nGli italo-albanesi possiedono un patrimonio linguistico con parole spesso andate perdute nella stessa Albania, qui ricordate dagli anziani o che si ritrovano solo in testi antichi. Queste parole si incontrano in entrambi i dialetti albanesi.\nAvendo gli arb\u00ebresh\u00eb avuto contatti sporadici anche con altri popoli prima della diaspora, la loro parlata possiede alcuni prestiti che derivano in origine dal latino, dallo slavo o dal bizantino-greco, o almeno condivide la stessa etimologia delle rispettive parole. Si tratta di poche parole presenti nel lessico abituale.\nI turchismi, molto presenti ancora oggi nelle parlate balcaniche, sono pochi o quasi inesistenti nel lessico degli italo-albanesi, e dimostra poi che l'invasione ottomana dei Balcani \u00e8 il termine \u2018\u2019ante quem\u2019\u2019 per la diaspora albanese (durata tre secoli) ad esempio la mancanza della y.\nLa gran parte delle parole albanesi con origine greca non sono del tutto adozioni antiche e derivano dall'uso della stessa nella liturgia bizantina, prese dopo la nascita delle colonie albanesi nella mancanza o scomparsa di verbi e di sinonimi.\nAlcuni esempi sicuri, o presunti, dal greco sono:\nQuesti sono termini tratti dalle parlate della Provincia di Palermo.\nConfronto linguistico.\nPadre nostro, che sei nei cieli,\nsia santificato il tuo nome,\nvenga il tuo regno,\nsia fatta la tua volont\u00e0, come in cielo cos\u00ec in terra.\nDacci oggi il nostro pane quotidiano,\ne rimetti a noi i nostri debiti\ncome noi li rimettiamo ai nostri debitori,\ne non ci indurre in tentazione,\nma liberaci dal male.\nAmin.\nAti yn\u00eb q\u00eb je n\u00eb qiell,\nu shenjt\u00ebroft\u00eb emri yt,\nardht\u00eb mbret\u00ebria jote,\nu b\u00ebft\u00eb vullnesa jote, si n\u00eb qiell, ashtu dhe n\u00eb tok\u00eb.\nBuk\u00ebn ton\u00eb t\u00eb p\u00ebrditshme na e jep sot,\nna i fal fajet tona,\nsi i falim ne fajtor\u00ebt tan\u00eb,\ndhe mos na ler t\u00eb biem n\u00eb tundim,\npor na liro nga i keqi.\nAshtu qoft\u00eb.\nAti i jin\u00eb \u00e7\u00eb je n\u00eb kj\u00ecell,\nshejt\u00ebruar kloft \u00e9mbri i jit,\narth\u00ebt rregj\u00ebria e jote,\nu b\u00ebft vullimi jit, si n\u00eb kj\u00ecell asht\u00f9 n\u00eb dhe. \nBuk\u00ebn t'\u00ebn\u00eb t\u00eb p\u00ebrdit\u00e7men \u00ebna neve sot, \nnd\u00ebj\u00e9na d\u00ebtir\u00ebt t'ona,\nashtu si na edh\u00e9 na ja nd\u00ebjej\u00ebm t\u00eb d\u00ebt\u00ebruam\u00ebvet t'an\u00eb,\ne mos na le t\u00eb biem n\u00eb ngarie,\npo lirona nga i ligu.\nAshtu kloft.\nAve Maria, piena di grazia, il Signore \u00e8 con te,\nTu sei benedetta fra le donne,\ne benedetto \u00e8 il frutto del tuo seno, Ges\u00f9.\nSanta Maria, Madre di Dio,\nprega per noi peccatori,\nadesso e nell\u2019 ora della nostra morte.\nAmin.\nT\u00eb falemi Mari, hirplote, Zoti me ty,\ne bekuar Je mbi t\u00eb gjitha grat\u00eb,\ndhe i bekuar fryti i barkut t\u00ebnd, Jezusi.\nShenjta Mari, N\u00ebna e Tenzot,\nlutu p\u00ebr ne m\u00ebkatar\u00ebt,\ntash e n\u00eb fill t\u00eb vdekjes son\u00eb.\nAshtu qoft\u00eb.\nFalem M\u00ebr\u00ec, e hir plota, in'Zot \u00eb me Tij,\nbekuar\u00eb Ti je mbi gjith\u00eb grat,\ne bekuar\u00eb pema e gjirit t'\u00ebnt, Isuthi.\nE Sh\u00eb'M\u00ebr\u00ec, M\u00ebma e t'in'Zoti,\nparkal\u00e9s p\u00ebr ne t\u00eb m\u00ebkatruamit,\nnan\u00ec e te hera e vdekj\u00ebs t'\u00ebn\u00eb.\nAshtu kloft.\nAccento.\nL'accento \u00e8 un altro tratto che accomuna gli albanesi d'Italia. Esso, anche se inserito in aree e regioni diverse d'Italia, \u00e8 sostanzialmente immutato e suona uguale o simile tra i comuni sparsi, a men che non ci sia stata una recente influenza dal territorio circostante non \"arb\u00ebresh\". Di solito l'accento \u00e8 sulla penultima sillaba, come in Albania e nel resto dei territori albanofoni.\nL'accento degli italo-albanesi \u00e8 simile a quello parlato nel sud d'Albania, oltre il fiume Shkumbini, e nella regione della Ciamuria, l'Epiro del sud, oggi parte dello stato greco, e trova molte similitudini con gli arvaniti presenti in Grecia. \nPer i non albanofoni gli \"arb\u00ebresh\u00eb\" tendono a sembrare un po \"sardi\" quando parlano in \"arb\u00ebresh\" o in italiano; le parole si pronunciano con un'enfasi che permette loro di distinguerli dagli altri italiani.\nElementi del discorso.\nSecondo la loro funzione, le parole si possono dividere in dieci categorie o parti del discorso, alcune variabili ed altre invariabili.\nPronomi personali.\nNB:\nEssi (neutro) si declina come esse.\nArticoli prepositivi.\nGli articoli prepositivi vengono preposti agli aggettivi articolati e declinati in concordanza di numero genere e caso con il sostantivo che li precede mentre l'aggettivo rimane invariato. L'articolo prepositivo t\u00eb viene preposto ai sostantivi facenti parte della seconda declinazione dei nomi neutri e rimane tale indipendentemente dai casi, dal numero e dalla forma (Es: t\u00eb folur = discorso).\nEsempio:\nNB: Burr-i \u00e8 della prima declinazione maschile.\nNB: L'aggettivo \u00e8 i bukur .\nDa ricordarsi che il caso ablativo (5\u00aa riga) non ha nessun valore se non viene preposto da una preposizione che ne presupponga l'utilizzo, ad esempio: prej (da) , larg (lontano) , af\u00ebr (vicino).\nDa ricordare che il caso genitivo (2\u00aa riga) va sempre preceduto dall'articolo prepositivo che si declina in concordanza a genere, numero, caso e forma al sostantivo che precede il genitivo.\nAggettivi possessivi.\nGli aggettivi possessivi richiedono sempre un sostantivo con il quale concordano in genere, numero e caso.\nQuando non sono accompagnati dal nome e si trovano in forma determinata assumono la funzione di pronomi.\nSono illustrati nel seguente modo:\nneu = neutro\nfe = femminile\nma = maschile\nposs.masc = possessore maschile\nposs.fem = possessore femminile\nAggettivi indefiniti.\nSono illustrati nel seguente modo:\nEsistono, inoltre :\nnga, \u00e7do (ogni, qualsiasi). Sono indeclinabili. \u00c7do si trova solo nella letteratura arb\u00ebreshe. (Es: naga jave = ogni settimana)\nndo, ndonj\u00eb qualche. Ndo \u00e8 indeclinabile. Ndonj\u00eb si declina come l'articolo indeterminativo nj\u00eb e quindi resta invariato nel genere e nel numero ma assume la desinenza -i nei casi obliqui (gen., dat., abl.) diventando ndonj\u00ebi . (Es: ndo dit\u00eb = qualche giorno)\nDeclinazione di \"mosnjeri\" (nessuno).\nSecondo questo schema si declinano anche: nganjeri (ognuno) e \u00e7donjeri (qualcuno).\nNB: L'accento cade sempre sulla i finale, non si scrive in quanto la lingua arb\u00ebreshe, cos\u00ec come l'albanese, non prevede l'uso dell'accento grafico.\nSistema verbale.\nNella parlata \"arb\u00ebreshe\", cos\u00ec come avviene nell'albanese letterale, il verbo viene indicato con la prima persona singolare del presente indicativo e non con l'infinito presente come avviene in italiano. Analogamente a quanto avviene nell'albanese letterale, il verbo \"arb\u00ebresh\" possiede un paradigma e i temi sono 3: presente, passato remoto e participio (esiste solo il participio passato e quello presente si rende con una perifrasi). Nel sistema verbale \"arb\u00ebresh\" si perde il modo ammirativo ma si mantiene l'ottativo con le stesse desinenze in uso nella lingua albanese. E' inoltre uguale nei due idiomi la formazione dell'infinito.\nParadigmi di alcuni verbi \"arb\u00ebresh\u00eb\"\nParadigmi di alcuni verbi albanesi :\nEsistono inoltre 4 differenti coniugazioni \nIn alcune parlate delle provincie di Catanzaro e Crotone, come ad esempio Marcedusa (CZ) e Pallagorio (KR), la desinenza della prima coniugazione muta da -nj in -nja (Es: shkruanj = shkruanja) .\nConiugazione del presente indicativo attivo:\n\u00a0Coniugazione del presente indicativo passivo:\nNella provincia di Cosenza, molti paesi tra i quali Falconara Albanese, San Cosmo Albanese e San Demetrio Corone, pronunciano la h come gh velare; quindi diranno martoghem.\nDa notare che in alcune comunit\u00e0 italo-albanesi, come ad esempio Caraffa di Catanzaro, nelle quali \u00e8 d'uso la forma passiva riflessiva in -hem / -em come in albanese aggiungendo alla seconda persona singolare la desinenza -j e non -sh come in albanese (Es: qasesh = qasej) ed in alcune zone alla seconda e alla terza persona del presente indicativo della terza coniugazione aggiungono la -n ( pi &gt; pin ).\nPer far comprendere meglio quanto detto in precedenza:\nNelle parlate arb\u00ebresh\u00eb che adottano queste desinenze, esse valgono anche per la prima e la terza coniugazione aggiungendo la -h- tra la radice le desinenze (Es: Marto-hem).\nConiugazione dei verbi al presente indicativo nella parlata albanese della Prov. di Cosenza.\npi-nj\u00ebn si usa di nella parlata di Spezzano Albanese.\npi-n\u00eb si usa nella parlata di Santa Sofia d'Epiro o San Cosmo Albanese.\nFormazione del gerundio nella parlata albanese della Prov. di Cosenza.\nNella parlata \"arb\u00ebreshe\" non esiste il verbo modale duhet (necessita, si deve) accompagnato dal congiuntivo per indicare dovere o necessit\u00e0 come in albanese, ma si usa il verbo kam (avere) accompagnato dal congiuntivo presente. Tuttavia, a volte, le voci di kam assorbono il \u201c t\u00eb \u201c del congiuntivo\u00a0creando un elemento invariabile per tutte le persone che pu\u00f2 essere kat o ket .\nNello stesso identico modo si forma in arb\u00ebresh il futuro, che in albanese \u00e8 reso con do + congiuntivo.\nU kam t\u00eb sh\u00ebrbenj = io lavorer\u00f2 / io devo lavorare.\nUn\u00eb do t\u00eb punoj = io lavorer\u00f2.\nSistema verbale della parlata di Falconara Albanese (CS).\nLa comunit\u00e0 di Falconara Albanese, per via della sua posizione isolata rispetto agli altri comuni albanofoni della Provincia di Cosenza, ha mantenuto un sistema verbale con numerosi tratti arcaici, andati perduti nelle parlate di tutte le altre comunit\u00e0. Un'altra importante conseguenza dell'isolamento di Falconara sta nell'acquisizione di fonemi e vocaboli tipicamente calabresi, non presenti nelle altre variet\u00e0 linguistiche della provincia. La parlata di Falconara sostituisce sistematicamente la l (da pronunciarsi come gl di aglio) con il fonema calabrese dd (ad esempio: beddu, chiddu), ragion per cui parole come \"lule\" (fiore) ed \"i lart\" (alto) diventano \"ddudde\" ed \"i ddart\".\nMantenendo la stessa suddivisione verbale in quattro coniugazioni, gi\u00e0 adoperata per descrivere gli altri sistemi verbali, si riportano le tabelle di coniugazione dei verbi della parlata falconarese.\nVerbi regolari\nE' importante notare come i verbi possano subire alternanze vocaliche nel corso della coniugazione, si nota che sistematicamente, se un verbo all'aoristo presenta \"o\" come vocale subito precedente alla desinenza, essa muter\u00e0 in \"u\u00eb\" dalla terza persona singolare alla terza plurale. Vediamo alcuni esempi.\nSostantivi.\nNella parlata arb\u00ebreshe, cos\u00ec come avviene in albanese, i sostantivi sono suddivisi in 3 generi: maschile, femminile e neutro. Esistono 2 forme: indeterminata e determinata che si rende con alcuni suffissi.\nmal = una montagna mal-i = la montagna\nEsistonole declinazioni ed ognuna possiede 5 casi in seguito elencati.\nNell'uso del genitivo si raccomanda di preporre l'articolo prepositivo ( i, e, t\u00eb, s\u00eb ) secondo le regole dell'albanese.\nIl plurale dei sostantivi.\nSi forma aggiungendo alcune desinenze a seconda del sostantivo.\nVa ricordato che i nomi neutri al plurale diventano femminili.\nDeclinazioni dei sostantivi maschili.\nNella parlata arb\u00ebreshe, cos\u00ec come avviene in albanese, i sostantivi maschili sono suddivisi in 4 gruppi in base alla declinazione che seguono.\n1\u00ba gruppo: Sostantivi che, al nominativo della forma singolare indeterminata, presentano\u00a0qualunque uscita, fuorch\u00e9 -h -k -g o vocale tonica (con eccezioni).\n2\u00ba gruppo:\u00a0 Sostantivi che presentano uscita in vocale tonica al nominativo della forma singolare indeterminata o uscite\u00a0 -h\u00a0 -k\u00a0 -g\u00a0 ed acquistano al nominativo della forma singolare determinata la desinenza -u .\n3\u00ba gruppo:\u00a0 Sostantivi che presentano uscita in vocale tonica al nominativo della forma singolare indeterminata e prendono al nominativo della forma singolare determinata l'uscita in -ri .\n4\u00ba gruppo:\u00a0 Sostantivi che presentano uscita in\u00a0consonante\u00a0al nominativo della forma plurale indeterminata.\nDeclinazione del 1\u00ba gruppo:\nDeclinazione del 2\u00ba gruppo:\nDeclinazione del 3\u00ba gruppo:\nDeclinazione del 4\u00ba gruppo:\nDeclinazione dei sostantivi femminili.\nNella parlata arb\u00ebreshe, cos\u00ec come avviene in albanese, i sostantivi femminili sono suddivisi in 4 gruppi in base alla declinazione che seguono.\n1\u00ba gruppo:\u00a0 Sostantivi che, al nominativo della forma singolare indeterminata, presentano\u00a0l'uscita in\u00a0 -\u00eb \u00a0o consonante ed acquistano al nominativo forma singolare determinata la desinenza\u00a0 -a .\n2\u00ba gruppo:\u00a0 Sostantivi che presentano uscita in\u00a0 -e\u00a0 al nominativo della forma singolare indeterminata o ed acquistano al nominativo della forma singolare determinata la desinenza\u00a0 -ja .\n3\u00ba gruppo:\u00a0 Sostantivi che presentano uscita in vocale al nominativo della forma singolare indeterminata e prendono al nominativo della forma singolare determinata l'uscita in -ja .\n4\u00ba gruppo:\u00a0 Sostantivi che presentano uscita in\u00a0 -i tonica al nominativo della forma singolare indeterminata e prendono al nominativo della forma singolare determinata l'uscita in -a .\nDeclinazione del 1\u00ba gruppo:\nDeclinazione del 2\u00ba gruppo:\nDeclinazione del 3\u00ba gruppo:\nDeclinazione del 4\u00ba gruppo:\nDeclinazione dei sostantivi neutri.\nNella parlata arb\u00ebreshe, cos\u00ec come avviene in albanese, i sostantivi neutri sono suddivisi in 3 gruppi in base alla declinazione che seguono.\n1\u00ba gruppo: Sostantivi che, al nominativo della forma singolare indeterminata, presentano l'uscita in -\u00eb\n2\u00ba gruppo: Sostantivi che presentano uscita varia ma l'articolo prepositivo t\u00eb\n3\u00ba gruppo: Sostantivi che presentano uscita in consonante al nominativo della forma singolare indeterminata\nDeclinazione del primo gruppo:\nDeclinazione del secondo gruppo:\nDeclinazione del terzo gruppo:\nTutela della lingua albanese in Italia.\nLa lingua arb\u00ebreshe \u00e8 riconosciuta dallo Stato italiano in base alla legge-quadro n.482 del 15.12.1999, che porta la firma, tra gli altri, dell'on. Felice Besostri e dell'on. Mario Brunetti, quest'ultimo di origine arb\u00ebresh\u00eb. Ma non esiste ancora una struttura ufficiale politica, culturale e amministrativa che rappresenti la comunit\u00e0 arb\u00ebresh\u00eb. \u00c8 da rilevare il ruolo di coordinamento istituzionale svolto in questi anni dalle province del Meridione con presenza italo-albanese, in primis quello della provincia di Cosenza e della provincia di Palermo, che hanno creato un apposito assessorato alle minoranze linguistiche.\nUfficialmente esiste l'insegnamento della lingua arb\u00ebreshe per le scuole dell'obbligo. Tra le principali norme emanate dalla legge con la legge-quadro del 1999, c'\u00e8 l'introduzione della lingua minoritaria albanese come materia di studio nelle scuole e per lo svolgimento delle attivit\u00e0 educative. Esistono cattedre di lingua e letteratura albanese presso il liceo-ginnasio di San Demetrio Corone e il magistrale psicopedagogico Giorgio Guzzetta di Piana degli Albanesi.\nA livello universitario ci sono alcune universit\u00e0 dove si insegna lingua e letteratura albanese: Universit\u00e0 degli studi della Calabria, l'Universit\u00e0 di Palermo, l'Universit\u00e0 degli Studi di Napoli \"L'Orientale\", l'Universit\u00e0 di Bari, l'Universit\u00e0 del Salento e l'Universit\u00e0 La Sapienza di Roma. Molto importante \u00e8 stata la cattedra di lingua e letteratura di Napoli, eretta dal poeta Giuseppe Schir\u00f2. \u00c8 da sottolineare il ruolo di promozione scientifica della diversit\u00e0 linguistica e culturale arb\u00ebresh\u00eb esercitato dalla cattedra di albanologia dell'Universit\u00e0 di Palermo, grazie all'impulso dato da Pap\u00e0s Gaetano Petrotta, dal professore Antonino Guzzetta e attualmente diretta dal professore Matteo Mandal\u00e0, e dalla sezione di albanologia dell'Universit\u00e0 della Calabria, quest'ultima creata nel 1975 dal professore Papas Francesco Solano, e attualmente diretta dal professore Francesco Altimari.\nCon il traguardo raggiunto del riconoscimento ufficiale della lingua albanese tra quelle di minoranza d'Italia da tutelare, il prof. Altimari ha affermato nel 2000:\nAltimari, in presenza del docente della Cattedra di Palermo, ha inoltre aggiunto nel 2007:\nAlcuni \u201csportelli linguistici\u201d provinciali sono stati attivati in Calabria a Catanzaro e Cosenza in collaborazione con la Sezione di Albanologia del Dipartimento di Linguistica dell'Universit\u00e0 della Calabria, presso la quale sono attualmente attivati gli insegnamenti di Lingua e letteratura albanese (dal 1973), Dialetti albanesi dell'Italia meridionale (dal 1980) e Filologia albanese (dal 1993).\nVi sono inoltre varie associazioni che cercano di proteggere e valorizzare questa cultura, in particolare nelle province di Cosenza, Palermo, Crotone, Potenza e Campobasso. Gli statuti regionali di Molise, Basilicata, Calabria e Sicilia fanno riferimento alla lingua e alla tradizione arb\u00ebresh\u00eb, ma gli Albanesi d'Italia continuano ad avvertire la propria sopravvivenza culturale minacciata.\nLa lingua arb\u00ebresh\u00eb \u00e8 usata in radio private (Es. Radio Hora, Radio Shpresa, Radio Skanderbeg, Radio Arb\u00ebreshe International) e in diverse riviste e giornali locali (Es. Arb\u00ebria Catanzaro, Basilicata Arb\u00ebresh\u00eb, Besa, Biblos, Jeta Arb\u00ebreshe, Kamastra, Katundi Yn\u00eb, Kumbora, Lidhja, Mondo Albanese, Rilindja Jug, Uri, Z\u00ebri i Arb\u00ebresh\u00ebvet, Zgjimi, Zjarri).\nNegli ultimi anni sempre pi\u00f9 lo Stato albanese si sta mobilitando per la difesa della lingua \"arb\u00ebreshe\".\nNomi propri di persona.\nOggi ogni persona italo-albanese ha solitamente ufficialmente un nome italiano, che ha il suo equivalente storico in albanese arb\u00ebrisht. Molto spesso, in ambito \"arb\u00ebresh\", il nome utilizzato \u00e8 quello in albanese.\nOltre anche ai cognomi, anche questi spesso di provenienza albanese, gli \"arb\u00ebresh\u00eb\" sono soliti usare soprattutto dei soprannomi familiari (\"ofiqe-t\") come vecchia tradizione tra gli abitanti dei villaggi e delle cittadine, ma essi non hanno alcun peso legale.\nSecondo la sezione Appendici del \"Fjalor\" di E. Giordano (1963), i nomi propri di persona albanesi in Italia, con i nomi italiani a loro equivalenti, sono:\n\"Af\u00ebrdi\u00eb-a\" (Afrodite, Venere), \"Am\u00e8s\u00eb-a\" (Amesa, cfr. nipote di Scanderbeg), \"An\u00eb-a\" (Anna), \"Aqil\u00e9-u\" (Achille), \"Ardur-i\" (Arturo), \"Ark\u00ebngj\u00ebll-i\" (Arcangelo), \"Armuzin\u00eb-a\" (Armosina, Aurata), Avr\u00e8lle-ja (Aurelia), \"Aretin\u00eb-a\" (Aretha).\n\"Ballab\u00e0n-i\" (Balabano, cnf. traditore albanese), \"Ball\u00eb-a\" (Bala), \"Bardhyll-i\" (Bardilli, cfr. eroe albanese), \"B\u00e8g-u\" (Scanderbeg), \"B\u00e9l\u00eb-a, Zabel\u00eb, Bet\u00eb\" (Isabella, Elisabetta), \"B\u00ebl\u00f9sh\u00eb-a\" (Isabellina), \"Bin\u00e0rd-i, Bina-u\" (Bernardo), \"Bocar-i\" (Bozari, cfr. eroe dell'indipendenza albano-greca), \"Br\u00e0m-i\" (Abramo), \"Bubullin\u00eb-a\" (Bobolina, cfr. eroe dell'indipendenza albano-greca), \"Bomin\u00eb-a\" / \"Bombini-Bombineli\" (\u201cBomini\u201d, \"Djali i vog\u00ebl\", in una delle varianti dell\u2019Arberishtja \u00e8 il nome del Bambin Ges\u00f9, spesso si dava questo nome alle bimbe nate in prossimit\u00e0 dell\u2019avvento della nascita di Cristo).\n\"\u00c7\u00e8nx-i\" (Vincenzo), \"\u00c7erj\u00e0k-u\" (Ciriaco), \"\u00c7i\u00e7in'j\u00e8l-i, \u00c7ined-u, \u00c7ik-u, \u00c7i\u00e7inel-e\" (Cicillo, Ciccio, Francesco-a), \"\u00c7ifar-i (Lucifero), \"\u00c7irj\u00e8l-i (Cirillo)\n\"Davidh-i\" (Davide), \"Daniel-i\" (Daniele), \"Dellin\u00eb-a\" (Adelina), \"Diell-a, Dil\u00eb-a, Dil\u00f9sh\u00eb-a, Min\u00eb-u, -a, Minikuc\u00eb-i\" (Domenico-a), \"Diodh\u00e0t-i\" (Adeodato), \"Donik\u00eb-a, da Andronika\" (Donica cfr. moglie di Scanderbeg), \"Dor\u00eb-a\" (Dora, cfr. Elena Gjyka [Dora d'Istria], principessa rumena di stirpe albanese), \"Dorundin\u00eb-a\", vedi \"Jur\u00ebndin\u00eb, Gar\u00ebndin\u00eb\" (Doruntina), \"Dukagj\u00ecn-i\" (Ducagino, cfr. cognato di Scanderbeg), \"Dushm\u00e0n-i\" (Dusmano, cfr. eroe albano-montenegrino)\n\"Dhim\u00eb-a, Dhim\u00ect\u00ebr-tri, -a\", vedi \"Mitri\" (Demetrio-ra), \"Dhiv\u00eck-u\" (Ludovico), \"Dhoni\", vedi \"Spiridhon\", \"Spiro\" (Spiridione), \"Dhorot\u00e9-a\" (Dorotea), \"Dhu\u00e0rd-i\" (Edoardo), \"Dhun\u00e0t-i\" (Donato)\n\"Erkull-i\" (Ercole)\n\"\u00cbngj\u00ebllin\u00eb-a\" (Angiolina), \"\u00cbngj\u00ebll-i, -qe\" (Angelo-a)\n\"Fanmir\u00eb-i, -a (Fortunato-a), \"F\u00e0x-i\" (Bonifacio), \"F\u00ebl\u00ecp-i, Filipi, F\u00ebl\u00ecp\u00eb-a\" (Filippo-a), \"F\u00ebllixh\u00eb-i, -a\", vedi \"G\u00ebzuar\", \"G\u00ebzim\" (Felice-cia), \"Fi-a\", \"Fin\u00e8t\u00eb-a (Sofia), \"Fin-i\", \"Fin\u00eb-a, Finuc\u00eb-a\" vedi \"Serafini\" (Serafino-a), \"Fjal\u00e9v\u00eb-a\" (Fialeva), \"Fl\u00e0mur-a\" (Bandiera), \"F\u00f2nx-i\" (Alfonso), \"Frangj\u00ecshk-u\" (Francesco), \"Frosin\u00eb-a\" (Eufrosina)\n\"Gajt\u00e0n-i, Galt\u00e0n-i\" (Gaetano), \"Gar\u00ebnd\u00ecn\u00eb-a\" (Garentina), \"Gavrill-i, Grabj\u00e9ll-i, Gavrill\u00eb-a\" (Gabriele-lla), \"Golem-i\" (Golemi, cfr. eroe albanese), Gjergj-i (Giorgio), \"Gj\u00ecn-i, Gjon-i, Gjun-i, Jan-i, Lluixh-i\" (Giovanni, Luigi), \"Gjon\u00eb-a\" (Giona), \"Giyk\u00eb-a\" (Ghica)\n\"Har\u00e9z\u00eb-a\" (Letizia)\n\"Isk\u00e0nd\u00ebr-dri, Lish\u00ebndri\" (Alessandro)\n\"J\u00e0n-i, Janj-i\" (Giovanni), \"Janar-i\" (Gennaro), \"J\u00e0pk-u\" (Giacomo), \"Jeron\u00ecm-i\" (Geronimo, Girolamo), \"Josu\u00e8-u\" (Giosu\u00e8), \"Judh\u00ect\u00eb-a\" (Giuditta), \"Jur\u00ebndin\u00eb-a, Gar\u00ebndin\u00eb\" (Jurentia)\n\"Kalmar\u00ece-a, -ja\" (Carlomaria), \"Kand\u00f2n-i\" (Nicolantonio), \"Karl-i\" (Carlo), \"Karlu\u00e7\" (Carluccio), \"Karmen\u00eb-a\" (Carmela), \"Karrub\u00ecn-i\" (Cherubino), \"Kerrubin\u00eb-a\" (Cherubina), \"Katarin\u00eb\" (Caterina), \"Kazum\u00ecn-i\" (Casimiro), \"K\u00ebllm\u00e8nd-i\" (Clemente), \"Kllemindin\u00eb-a\" (Clementina), \"Kll\u00f2gj\u00ebr-gjri\" (Calogero), \"Ko\u00e7ond\u00ecn-i\" / \"Kostandin-i\" / \"Kost\u00eb-a\" / \"Ndin-i\" (Costantino), \"Kodh\u00e8m-i\" (Nicodemo), \"Kok\u00f2-u/i\" / \"Koll-i\" (Nicola), \"Kolland\u00f2n-i\" (Nicolantonio), \"Kollin\u00eb-a\" (Nicolina), \"Kozm\u00e0-i\" / \"G\u00ebzm\u00ebn-i/a\" (Cosimo, Cosma), \"Kr\u00e8xe-ja\" (Lucrezia), \"Kr\u00ecsht-i\" (Cristo)\n\"L\u00e0zar-i\" / \"L\u00e0z\u00ebr-i\" (Lazzaro), \"L\u00e8k\u00eb-a\" (Alessandro, Luca), \"L\u00e9n\u00eb-a\" (Elena, Maddalena), \"L\u00e8sh-i\" / \"Lis\u00ebnd\u00ebr-dri\" / \"Lish\u00ebnd\u00ebr-dri\" (Alessandro), \"Lin\u00e0rd-i\" (Leonardo), \"Lon\u00eb-a\" (Apollonia), \"L\u00f9\u00e7-i\" (Lucio), \"L\u00f9sh\u00eb-a\" (Luisa, Elisabetta)\n\"Llavr\u00eb-a\" (Laura), \"Llavrin\u00eb-a\" (Laurina), \"Lli-u, -ri\" (Elia), \"Ll\u00ecn-i\" (Lino), \"Llind\u00eb-a\" (Linda, Ermelinda, Teodolinda), \"Llit\u00ecxe-ja\" / \"Harez\u00eb\" (Letizia), \"Llivir\u00eb-a\" (Elvira), \"Ll\u00ecx-i\" / \"Llu\u00ecxh-i\" (Luigi), \"Lliz\u00eb-a\" / \"Lush\u00eb\" (Elisa, Luisa), \"Llongj\u00ecn-i\" (Longino), \"Llore-u\" (Lorenzo), \"Ll\u00f9k\u00eb-a\" (Luca), \"Lluqi-a\" (Lucia), \"Lu\u00e7i\" (Carlo).\n\"Malit\u00eb-a\" (Malita), \"Man\u00f2l-i\" (Emanuele), \"Mar\u00eb-a\" / \"Mar\u00ec\u00e7k\u00eb-a\" / \"M\u00ebri-a\" (Maria), \"Mar\u00ece-a, -ja\" (Mariuccia), \"Margar\u00ect\u00eb-a\" / \"Marghar\u00ect\u00eb-a\" (Margherita), \"M\u00e0rk-u\" (Marco), \"Markur-i\" / \"M\u00ebrkur-i\" (Mercurio), \"Marjuc-i\" / \"Marjan-i\" (Mario, Mariano), \"M\u00e0rs-i\" (Marsio), \"Mart\u00eb-a\" (Marta), \"Martir-i\" (Martino), \"Mar\u00f9c\u00eb-a\" (Mariuzza), \"Mar\u00f9k\u00eb-a\" (Marietta), \"Mar\u00f9sh-i\" (Mario), \"Mat\u00e9-a, -u\" (Matteo), \"Maur\u00e8le-ja\" (Maura, Maurella), \"Mbr\u00f2z-i\" (Ambrogio), \"M\u00e9ng\u00eb-a\" (Domenica), \"Merkur-i\" (Mercurio), \"M\u00ebhill-i\" / \"Mihal-i\" / \"Mikell-i\" (Michele), \"Mikand\u00f2n-i\" / \"Minkand\u00f2n-i\" (Domenicoantonio), \"Millosh-ni\" (Miloscino), \"Milluc-i\" (Emilio), \"Milluc\u00eb-a\" (Emilia), \"M\u00ecn-o\" (Giacomo, Giacomino), \"Min\u00f2s-i\" (Minosse), \"Min\u00f9sh-i\" (Giacomino, Minuccio, Domenico), \"Mirj\u00e0n-i\" (Miriano), \"Mit\u00eclle-ja\" (Matilde/a), \"Mojs\u00e9-u\" (Mos\u00e8)\n\"N\u00e0sh\u00eb-a\" (Anna), \"Natall-i\" (Natale), \"Natalli-a\" (Natalia), \"Nazar\u00e9-u\" (Nazareno), \"Nderjan\u00eb-a\" (Adriana), \"Nder\u00f9sh-i\" (Onorato), \"Nder\u00f9sh\u00eb-a\" (Onorata, Graziella), \"Nd\u00ecn-i\" (Costantino), \"Nd\u00f2n-i\" / \"Non-i\" (Antonio), \"Ndon\u00e8t\u00eb-a\" (Antonietta), \"Ndr\u00e9-u\" / \"Ndri-a\" / \"Ndric\u00eb-a\" (Andrea), \"Ndr\u00ec\u00e7e-ja\" (Aurora), \"Ngj\u00ecsk-u\" / \"Nxh\u00eck-u\" / \"Nj\u00eck-u\" (Francesco), \"Ngj\u00ecsk\u00eb-a\" / \"Nxh\u00eck\u00eb-a\" (Francesca), \"N\u00eck-u\" / \"Nikoll\u00eb-a\" (Nicola), \"Nil\u00eb-a\" (Petronilla, Neonilla), \"N\u00ecz-i\" (Dionisio), \"Nuxj\u00e0t\u00eb-a\" (Annunziata), \"N\u00f9xh\u00eb-a\" (Innocenza), \"Nj\u00e0nj-i\" (Giovanni), \"Nj\u00e0x-i\" (Ignazio), \"Nj\u00e9z\u00eb-a\" (Agnese)\n\"P\u00e0l-i\" / \"Luzi\" (Paolo), \"Pipihji-u\" (Pipich\u00eco), \"Pandali-u\" (Pantaleone, Panteleimone), \"Petr\u00ect-i\" (Sparviero), \"Pine, ia\" / \"Pipinel-e\" (Giuseppa, Giuseppina), \"P\u00ecrr-i\" (Pirro), \"Pj\u00e8t\u00ebr-tri\" / \"Pitrin-i\" (Pietro), \"Paskal-i\" (Pasquale).\n\"Q\u00e8sar-i\" (Cesare), \"Qir-i\" (Ciro), \"Qir\u00ecll-i\" / \"\u00c7irj\u00e8l-i\" (Cirillo), \"Qir\u00ecn-i\" (Quirino), \"Qirj\u00e0k-i\" (Ciriaco)\n\"R\u00e8se-ja\" (Teresa), \"Rin\u00eb-a\" (Irene, Caterina), \"Rj\u00e8nx-i\" (Lorenzo), \"Ron\u00eb-a\" (Veronica), \"Roz\u00eb-a\" (Rosa), \"Rozin\u00eb-a\" (Rosina)\n\"Rradhav\u00e0n-i\" (Radavano), \"Rraf\u00e9ll-i\" (Raffaele), \"Rrak\u00e8lle-ja\" (Rachele), \"Rrik\u00f9c-i\" (Enrico), \"Rruzar-i\" (Rosario)\n\"Sallvj\u00e8st\u00ebr-stri\" (Silvestro), \"Separ\u00e8le-a\" / \"Sepin\u00eb-a\" (Giuseppina), \"Separj\u00e8l-i\" / \"Sep\u00ecn-i\" (Giuseppino), \"S\u00e8p\u00eb-a\" (Giuseppe), \"Sot\u00ecr-i\" / \"Shp\u00ebtimtar\" (Salvatore), \"Sq\u00e9v\u00eb-a\" (Venere), \"Str\u00ebnx\u00eblla-u\" (Stanislao), \"Sund\u00eb-a\" (Assunta)\n\"Shp\u00ebtimtar\" (Salvatore), \"Shtj\u00e8fan-i\" / \"Ste-u\" (Stefano)\n\"T\u00e0llam-i\" (Damocle), \"Tani\" (Gaetano), \"T\u00e8vt\u00eb-a\" (Teuta), \"T\u00eck-u\" (Eutichio), \"T\u00ecke-ja\" (Eutichia), \"Till\u00f9c-i\" (Attilio), \"T\u00ecst\u00eb-a\" (Battista), \"T\u00f2dh\u00ebr-dhri\" / \"Theodhor-i\" (Teodoro), \"T\u00f2re-ja\" (Vittoria), \"Tort\u00f2sh\u00ebl-shia\" (Tortoscia), \"Trixh\u00eb-a\" (Beatrice), \"T\u00f9l-i\" (Salvatore, Tullio), \"Tum\u00e0z-i\" / \"Masin-i\" (Tommaso), \"T\u00f9r-i\" / \"Tul\" (Salvatore), \"T\u00f9z\u00eb-a\" (Pietro)\n\"Than\u00e0s-i\" (Atanasio), \"Th\u00e8k\u00ebll-klla\" (Tecla)\n\"Uran\u00eb-a\" (Urano), \"Ursulla-a\" (Orsola)\n\"Vallastar-i\" / \"Vllastar\" (Vlastare), \"V\u00e0rtull-i\" (Bartolo), \"Vas\u00ecl-i\" (Basilio), \"Vi\u00e7enx-i\" (Vincenzo), \"Virgoll-i\" (Gregorio), \"Virxh\u00ecn-i\" (Virginio), \"Virxh\u00ecn'je-a\" (Virginia), \"Vl\u00e0sh-i\" (Biagio), \"Voisav\u00eb-a\" (Voisava)\n\"Xav\u00e9ll\u00eb-a\" (Zavella), \"Xor\u00e0idh-a\" (Zoraide)\n\"Xhak\u00ecn-i\" / \"Jakini\" (Gioacchino), \"Xhamat\u00ecst\u00eb-a\" (Giovan Battista), \"Xhand\u00f2n-i\" (Giovan Antonio), \"Xherm\u00e0s-\u00e0zi\" (Gervasio)\n\"Yll-i\" (Stella), \"Yllje-a\" (Ilia)\n\"Zab\u00e9l\u00eb-a\" (Isabella), \"Zef-i\" / \"Z\u00e8p\u00eb-a\" (Giuseppe), \"Zefa-ja\" (Giuseppina), \"Zjarrin\u00eb-a\" (Fiamma)"}
{"id": "2902564", "revid": "767487", "url": "https://it.wikipedia.org/wiki?curid=2902564", "title": "Mentre dormi", "text": "Mentre dormi \u00e8 un brano musicale di Max Gazz\u00e8, pubblicato come primo singolo estratto dall'album \"Quindi?\", ed incluso nella colonna sonora del film \"Basilicata coast to coast\" del 2010, in cui il cantautore debutta anche come attore.\nIl brano ha vinto un David di Donatello 2011 nella categoria miglior canzone originale e il Premio Lunezia 2011 Canzone al Cinema.\nLa canzone.\nIl brano scritto da Gazz\u00e9 e Gimmi Santucci \u00e8 stato reso disponibile per il download digitale e per l'airplay radiofonico a partire dal 19 marzo 2010.\nVideo musicale.\nIl videoclip prodotto per \"Mentre dormi\" \u00e8 stato girato il 25 febbraio 2010, ed \u00e8 stato diretto dal regista Rocco Papaleo, regista anche di \"Basilicata Coast to Coast\". Il video utilizza alcune immagini del film, alternate ad altre inedite con protagonista Gazz\u00e9.\nLa fotografia del video \u00e8 curata da Luca Silvagni, mentre il montaggio da Christian Lombardi.\nCuriosit\u00e0.\nIl singolo ha vinto il Premio limone d'oro durante il Radionorba Battiti Live ad Altamura il 4 agosto 2013. Il premio \u00e8 stato consegnato da Mingo."}
{"id": "2902567", "revid": "149727", "url": "https://it.wikipedia.org/wiki?curid=2902567", "title": "Soliser Viadukt", "text": ""}
{"id": "2902576", "revid": "339392", "url": "https://it.wikipedia.org/wiki?curid=2902576", "title": "Lingua arb\u00ebrisht", "text": ""}
{"id": "2902596", "revid": "124318197", "url": "https://it.wikipedia.org/wiki?curid=2902596", "title": "Piero Tellini", "text": "Biografia.\nFrequenta i corsi del Centro Sperimentale di Cinematografia, diplomandosi nel 1938, iniziando una carriera durata circa 30 anni. Lavora alla sceneggiatura ed ai soggetti di oltre 40 film.\nNel 1944 si trasferisce nella RSI per lavorare ad alcuni film prodotti a Venezia nel Cinevillaggio della Giudecca.\nLavora inoltre come regista per quattro film, tra i quali \"Nel blu dipinto di blu\" con Vittorio De Sica e Domenico Modugno.\n\u00c8 stato sposato con l'attrice Liliana Tellini con la quale ha avuto un unico figlio: Massimo Tellini.\nMuore improvvisamente nel 1985 all'et\u00e0 di 68 anni, qualche giorno dopo il decesso della madre, il soprano Ines Alfani-Tellini."}
{"id": "2902605", "revid": "287204", "url": "https://it.wikipedia.org/wiki?curid=2902605", "title": "Jacquelyn Jablonski", "text": "Nonostante abbiano lo stesso cognome, Jacquelyn non \u00e8 parente della modella francese Constance Jablonski.\nCarriera.\nJacquelyn Jablonski inizia la propria carriera nel 2007 grazie ad un contratto con l'agenzia di moda Ford Models ed a settembre debutta sulle passerelle di Brian Reyes a New York. A gennaio 2008 \u00e8 finalista del concorso di bellezza \"Ford Supermodel of the World\", e nello stesso anno il sito models.com la nomina come modella del mese.\nIn seguito la modella lavorer\u00e0 con vari stilisti come Emanuel Ungaro, Thakoon, Gucci, Prada, Balenciaga, Lanvin e Yves Saint Laurent ed \u00e8 stata testimonial per le campagne pubblicitarie di Calvin Klein Jeans, C\u00e9line, D&amp;G, Gap, Sportmax Code e Stefanel. Jacquelyn Jablonski \u00e8 comparsa sulle copertine di \"Russh\" (Australia), \"Cover\" (Danimarca), \"French Revue de Modes\" (Francia) e \"Ginza\" (Giappone). Sfila per Victoria's Secret nel 2012 per la linea PINK e nel 2013, 2014 e 2015."}
{"id": "2902607", "revid": "767487", "url": "https://it.wikipedia.org/wiki?curid=2902607", "title": "Wattieza", "text": "La wattieza (gen. Wattieza) \u00e8 una pianta estinta, vissuta nel Devoniano medio (circa 385 milioni di anni fa). I suoi resti fossili sono stati ritrovati in Europa, Nordamerica e Sudamerica. Si ritiene che le pi\u00f9 antiche foreste fossero costituite da piante appartenenti a questo genere.\nDescrizione.\nQuesta pianta \u00e8 considerata uno dei pi\u00f9 antichi alberi apparsi sulla terra. L'aspetto della wattieza doveva essere quello di una gigantesca palma alta circa dieci metri, dalle fronde simili a quelle delle felci. Il tronco era slanciato e portava grandi rami in file longitudinali. I rami, probabilmente, erano separati dal tronco come moduli simili a fronde. La parte bassa del tronco mostra formazioni carboniose e un fondo piatto con molte radici per ancorarsi.\nScoperta dei fossili.\nNel 1870, a Gilboa, nello stato di New York, durante una riparazione di una strada danneggiata da un'alluvione vennero alla luce centinaia di fossili di ceppaie di alberi risalenti al Devoniano medio. Questo ritrovamento, noto come \"i tronchi di Gilboa\", non permise di capire che aspetto avessero gli antichi alberi, e i fossili vennero classificati come Eospermatopteris. Il mistero venne risolto soltanto nel 2007, in seguito a ulteriori ritrovamenti effettuati pochi anni prima nella Contea di Schoharie (New York): i nuovi fossili mostravano chiaramente ceppaie identiche a quelle di Gilboa non lontano da fusti lunghi e ciuffi di fronde, gi\u00e0 da tempo noti attraverso frammenti fossili conosciuti come \"Wattieza\" e ritrovati in Europa (Wattieza givetiana) e Sudamerica (Wattieza casasii).\nSignificato dei fossili.\nL'evoluzione degli alberi di grande taglia e la loro crescita insieme in foreste cambi\u00f2 notevolmente gli ecosistemi di terraferma. I pi\u00f9 antichi alberi sono spesso ritenuti gli esemplari di \"Archaeopteris\" (Progymnospermophyta) risalenti alla fine del Devoniano. Le ceppaie di Gilboa erano ritenute una curiosit\u00e0, troppo enigmatiche per poter stabilire con certezza la presenza di alberi di considerevole altezza. Le nuove scoperte hanno permesso di dimostrare che gi\u00e0 nel Devoniano medio, circa 20 milioni di anni prima di quanto si pensasse, erano presenti veri e propri alberi. Questi esemplari permettono un nuovo sguardo sui primi ecosistemi terrestri: la morfologia delle fronde simili a felci arboree \u00e8 il pi\u00f9 antico esempio di un piano corporeo ricorrente nell'evoluzione delle piante vascolari.\nEcosistema.\nLa wattieza era sprovvista di vere e proprie foglie e si riproduceva per spore; probabilmente form\u00f2 le pi\u00f9 antiche foreste della Terra e contribu\u00ec a cambiare il clima del pianeta, assorbendo anidride carbonica e favorendo la diffusione degli animali terrestri. Queste piante, inoltre, producevano numerosi detriti a causa della loro costruzione a moduli, ed \u00e8 probabile che sul terreno si accumulasse una gran quantit\u00e0 di carbone con conseguente sviluppo di una fauna di artropodi."}
{"id": "2902612", "revid": "599013", "url": "https://it.wikipedia.org/wiki?curid=2902612", "title": "Marcello Gamberini", "text": "Carriera.\nNazionale.\nConta 3 presenze con la Nazionale di calcio dell'Italia Under-20."}
{"id": "2902617", "revid": "256896", "url": "https://it.wikipedia.org/wiki?curid=2902617", "title": "San Giovanni Battista &quot;Molinette&quot;", "text": ""}
{"id": "2902621", "revid": "1305772", "url": "https://it.wikipedia.org/wiki?curid=2902621", "title": "Massimo Spinosa", "text": "Si \u00e8 diplomato al DAMS (Discipline delle Arti, della Musica e dello Spettacolo) a Bologna.\nQuindi nel 1979 inizia la sua carriera da strumentista collaborando, come bassista sia in tourn\u00e9e che in LP, con Roberto Vecchioni, Edoardo Bennato, Fabrizio De Andr\u00e9, Ornella Vanoni, Francesco De Gregori, Mina, Franz Di Cioccio.\nAlla fine degli anni '80 abbandona le tourn\u00e9e e si dedica alle colonne sonore per pubblicit\u00e0, per video games, per la TV, per il cinema (\"Il siero della vanit\u00e0\" di Alex Infascelli e \"The Heart is Deceitful Above All Things\" di Asia Argento), o come editing engineer (\"Anime Salve\" di Fabrizio De Andr\u00e9 e \"The Heart of Things\" di John McLaughlin) .\nInfine ha insegnato, perlopi\u00f9 tecnologia musicale, in diverse scuole, tra le quali il Centro Professione Musica di Milano, il Centro Sperimentale di Cinematografia di Milano e la Nuova Accademia di Belle Arti di Milano.\nCome produttore ha realizzato l'album Il carmelo di Echt di Juri Camisasca.\n\u00c8 proprietario dello Studio di Produzione Musicale Massimo Spinosa in Milano."}
{"id": "2902628", "revid": "22356", "url": "https://it.wikipedia.org/wiki?curid=2902628", "title": "Schoharie County", "text": ""}
{"id": "2902634", "revid": "767487", "url": "https://it.wikipedia.org/wiki?curid=2902634", "title": "Vinny Faherty", "text": "Carriera.\nAl termine della Premier Division 2009 \u00e8 risultato il miglior marcatore del Galway United con 10 reti segnate.\nAl termine della Premier Division 2010 \u00e8 risultato il miglior marcatore del St Patrick's Athletic con 14 reti segnate.\nHa giocato per l'Irlanda Under-23."}
{"id": "2902637", "revid": "338683", "url": "https://it.wikipedia.org/wiki?curid=2902637", "title": "Tabi\u00e0", "text": ""}
{"id": "2902647", "revid": "767487", "url": "https://it.wikipedia.org/wiki?curid=2902647", "title": "Ian Bermingham", "text": ""}
{"id": "2902649", "revid": "1573940", "url": "https://it.wikipedia.org/wiki?curid=2902649", "title": "Palomena prasina", "text": "La cimice verde (Palomena prasina ) \u00e8 un insetto eterottero della famiglia Pentatomidae.\nSpecie comune e polifaga, attacca piante erbacee e arboree. \u00c8 uno dei principali agenti dell'aborto traumatico in cui il guscio si forma normalmente ma il seme \u00e8 atrofizzato e del cimiciato delle nocciole, tra le maggiori avversit\u00e0 del nocciolo.\nDescrizione.\nAdulto.\nIl colore di \"Palomena prasina\" varia dal verde (maggior parte degli individui) al marrone-rossastro. Da adulto, raggiunge in media la lunghezza di 15 mm.\nDistribuzione e habitat.\n\u00c8 una specie comune in gran parte dell'Europa, dalle isole mediterranee fino al sud della Penisola Scandinava. . In Italia \u00e8 presente in tutta la penisola e nelle isole maggiori .\nSi rinviene su diversi tipi di piante erbacee, arbusti ed alberi,\ncon una spiccata predilezione per \"Corylus\" spp. e \"Quercus\" spp.\nBiologia.\nCome gran parte delle cimici, se disturbata emette sostanze maleodoranti, secrete da ghiandole poste sul torace.\nLa femmina depone fino a 100 uova in piccoli ammassi dalla caratteristica forma esagonale. Dalle uova fuoriescono ninfe dall'aspetto grossolanamente somigliante a quello dell'adulto, eccezion fatta per l'assenza di ali (emimetabolia). Le ninfe passano attraverso 5 stadi pre-immaginali, nell'ultimo dei quali compare un abbozzo di ali. Esse diventano adulte a settembre, ibernandosi a novembre.\nDanni causati.\nLa cimice verde \u00e8 molto dannosa per diverse specie di piante erbacee e alberi. Con le sue punture, infatti, causa la morte delle gemme fiorali e il deperimento della pianta che diventa giallastra. Il danno si manifesta sulle foglie e sui frutti ed \u00e8 causato dalle punture di nutrizione di tutte le forme mobili del fitofago. Le foglie presentano necrosi localizzate e disseccamenti. Sui frutti le punture dell'insetto causano tipiche punteggiature clorotiche che successivamente si necrotizzano. I frutti attaccati dalle cimici assumono uno sgradevole sapore e non possono essere commercializzati. Indirettamente la cimice pu\u00f2 trasmettere alle piante, attraverso le ferite lasciate dagli stiletti boccali, alcune malattie secondarie, come la batteriosi."}
{"id": "2902653", "revid": "76963", "url": "https://it.wikipedia.org/wiki?curid=2902653", "title": "John Shackleton", "text": "Nulla si sa delle sue origini n\u00e9 della sua data di nascita, dal 1749 ricopr\u00ec il ruolo di primo pittore di corte per Giorgio II e Giorgio III, per i quali continu\u00f2 a fare ritratti anche quando il ruolo di primo pittore di corte venne ricoperto dal suo successore Allan Ramsay."}
{"id": "2902654", "revid": "395232", "url": "https://it.wikipedia.org/wiki?curid=2902654", "title": "Ferrovia Malles-Merano", "text": ""}
{"id": "2902660", "revid": "416175", "url": "https://it.wikipedia.org/wiki?curid=2902660", "title": "Durezza di indentazione", "text": "I test sulla durezza di indentazione sono utilizzati per determinare la durezza di un materiale alla deformazione. Esistono diversi test similari, in cui il materiale esaminato \u00e8 indentato fino a che un'\"impronta\" non si sia formata; questi test possono essere effettuati su scala macroscopica e microscopica.\nLa nanoindentazione viene usata per misurare la durezza di campioni molto piccoli.\nQuando si testano i metalli, la durezza dell'indentazione si correla linearmente con la forza di trazione. Questa relazione importante permette in modo economico testing non distruttivi per distribuzioni (\"deliveries\") di metalli massivi leggeri, anche con apparecchiature portatili come i durometri Rockwell. \nDurezza del materiale.\nPoich\u00e9 la direzione della scienza dei materiali prosegue verso lo studio basilare delle propriet\u00e0 su scale sempre pi\u00f9 piccole, diverse tecniche sono utilizzate per quantificare le tendenze e le caratteristiche del materiale. La misurazione delle propriet\u00e0 meccaniche dei materiali su scale pi\u00f9 piccole, come le pellicole sottili, non pu\u00f2 essere fatta utilizzando i test convenzionali di trazione monoassiale. Ne risulta che le tecniche di \"testing\" della \"durezza\" dei materiali indentati con una impronta sono state sviluppate per determinare tali propriet\u00e0.\nLe misurazioni della durezza quantificano la resistenza di un materiale alla deformazione plastica. I test di durezza tramite indentazione costituiscono la maggior parte dei processi utilizzati per determinare la durezza del materiale e possono essere suddivisi in due classi: di \"microindentazione\" e di \"macroindentazione\". I test di microindentazione in genere hanno meno forze di 2 N (0,45 lbf). La durezza, tuttavia, non pu\u00f2 essere considerata come una propriet\u00e0 materiale fondamentale. Al contrario, essa rappresenta una quantit\u00e0 arbitraria utilizzata per fornire un'idea relativa della propriet\u00e0 del materiale. Come tale, la durezza pu\u00f2 offrire solo un'idea comparativa di resistenza del materiale alla deformazione plastica in quanto le differenti tecniche di durezza hanno scale diverse.\nLa principale fonte di errore con i test di indentazione \u00e8 l'effetto dell'incrudimento del processo. Tuttavia, \u00e8 stato determinato sperimentalmente per mezzo dei \"test di durezza senza tensione\" che l'effetto \u00e8 minimo con le indentazioni pi\u00f9 piccole. \nLa finitura superficiale del pezzo e l'indentatore non hanno un effetto sulla misurazione della durezza, a condizione che la indentazione sia grande rispetto all'irregolarit\u00e0 della superficie. Questo si rivela utile sia quando si misura la durezza delle superfici reali che quando si lascia un'indentazione poco profonda, poich\u00e9 un indentatore finemente inciso rende la lettura dell'impronta molto pi\u00f9 facile di un indentatore liscio. \nL'indentazione lasciata dopo che l'indentatore e il carico sono stati rimossi \u00e8 detto \"recupero\" o \"balzo leggermente all'indietro\". Questo effetto \u00e8 propriamente noto come \"poco profondo\" (\"shallowing\"). Si sa che per gli indentatori sferici l'indentazione resta simmetrica e sferica, ma con un raggio pi\u00f9 ampio. Per i materiali molto duri il raggio pu\u00f2 essere tre volte pi\u00f9 grande del raggio dell'indentatore. Questo effetto \u00e8 attribuito al rilascio di tensioni elastiche. A causa di questo effetto il diametro e la profondit\u00e0 dell'indentazione fanno s\u00ec che s\u00ec abbiano degli errori. Si sa anche che gli errori dovuti al cambiamento di diametro corrispondono solo a una piccola percentuale, mentre l'errore causato dalla profondit\u00e0 \u00e8 molto maggiore. \nUn altro effetto che il carico ha sull'indentazione \u00e8 l'\"accatastamento\" (\"piling-up\") o l'\"affondamento\" (\"sinking-in\") del materiale circostante. Se il metallo \u00e8 temprato, avr\u00e0 una tendenza ad accumularsi formando un \"cratere\". Se il metallo \u00e8 ricotto, esso affonder\u00e0 intorno all'indentazione. Entrambi questi effetti si sommano all'errore della misurazione della durezza. \nTest di macroindentazione.\nIl termine \"macroindentazione\" viene applicato ai testing con carico di test pi\u00f9 grandi, dell'ordine di 1 kgf od oltre. Ci sono vari test di macroindentazione, tra i quali:\nNon vi \u00e8, in generale, nessuna semplice relazione tra i risultati di test di durezza differenti. Sebbene vi siano pratiche tabelle di conversione per gli acciai duri; per esempio, alcuni materiali mostrano comportamenti qualitativamente differenti in base a metodi di misurazione diversi. Le scale di durezza di Vickers e Brinell si correlano bene in un ampio intervallo, ma per quanto riguarda quest'ultima solo producendo valori sovrastimati con carichi elevati\nTest di microindentazione.\nIl termine \"microdurezza\" \u00e8 stato ampiamente impiegato nella letteratura per descrivere il testing di durezza dei materiali con bassi carichi applicati. Una definizione pi\u00f9 precisa \u00e8 \"testing di durezza di microindentazione\", in cui un indentatore di diamante di geometria specifica viene impresso sulla superficie del campione in esame usando una forza nota applicata (comunemente detta \"carico\" o \"carico di prova\") che va da 1 a 1000 gf. I test di microindentazione hanno in genere forze di 2 N (grosso modo 200 gf) e producono indentazioni di circa 50 \u00b5m. A causa della loro specificit\u00e0, i testing di microdurezza possono essere usati per osservare i cambiamenti di durezza su scala microscopica. Purtroppo, \u00e8 difficile da standardizzare le misurazioni di microdurezza; si \u00e8 scoperto che la microdurezza di quasi tutti i materiali \u00e8 superiore al loro macrodurezza. Inoltre, i valori di microdurezza in essi riscontrati variano a seconda del carico e degli effetti di incrudimento. I due test di microdurezza pi\u00f9 comunemente utilizzati sono quelli che possono essere anche applicati con carichi pi\u00f9 pesanti, quali i test di microindentazione:\nNei testing di microindentazione, il numero di durezza \u00e8 basato su misurazioni effettuate sulla tacca (\"indent\") formata sulla superficie del campione da esaminare. Inoltre, il numero di durezza \u00e8 basato sulla superficie della tacca stessa divisa per mezzo della forza applicata, dando misure di durezza espresse in kgf/mm\u00b2. Il testing di durezza di microindentazione pu\u00f2 essere fatto usando indentatori di Vickers o di Knoop. Per il test di Vickers, entrambe le diagonali vengono misurate e il valore medio viene usato per calcolare il numero della piramide di Vickers. Nel test di Knoop, soltanto la diagonale pi\u00f9 lunga viene misurata e la sua durezza viene calcolata in base all'area proiettata della tacca (\"indent\") divisa per la forza applicata, fornendo ugualmente misurazioni espresse in kgf/mm\u00b2. \nIl test di microindentazione di Vickers viene effettuato in modo simile ai test di macroindentazione di Vickers, utilizzando la stessa piramide. Il test di Knoop utilizza una piramide allungata per indentare campioni di materiali. Questa piramide allungata crea un'impressione (o impronta) superficiale, che \u00e8 vantaggiosa per la misurazione della durezza dei materiali fragili o di componenti sottili. Sia l'indentatore di Knoop che quello di Vickers richiedono la pre-lucidatura della superficie onde ottenere risultati precisi.\nI test di graffio con carichi ridotti, come il test di microcarattere di Bierbaum, eseguiti per carichi di 3 gf o 9 gf , precedettero lo sviluppo dei microdurometri che usavano gli indentatori tradizionali. Nel 1925, Smith e Sandland del Regno Unito hanno sviluppato un test di indentazione che impiegava un indentatore piramidale a base quadrata, fatto di diamante. Essi scelsero la forma piramidale con un angolo di 136\u00b0 tra le facce opposte in modo da ottenere numeri di durezza il pi\u00f9 possibile vicini a quelli della durezza di Brinell del campione in esame. Il test di Vickers ha un grande vantaggio di utilizzare una scala di durezza per testare ogni tipo di materiale. Il primo riferimento all'indentatore di Vickers a bassi carichi \u00e8 stato fatto nel 1932 nella relazione annuale del National Physical Laboratory. Lips e Sack descrivono nel 1936 il primo tester di Vickers che usava carichi bassi. \nVi \u00e8 un certo disaccordo nella letteratura per quanto riguarda il campo di variabilit\u00e0 del carico applicabile ai test microdurezza. La Specifica ASTM E384, per esempio, afferma che l'intervallo di carico per il testing di microdurezza \u00e8 di 1-1.000 gf. Per i carichi di 1 kgf e inferiori, la durezza di Vickers (HV) \u00e8 calcolata con un'equazione, in cui il carico (\"L\") \u00e8 in grammi di forza e la media delle due diagonali (\"d\") \u00e8 espressa in millimetri:\n formula_1\nPer ogni dato carico, la durezza aumenta rapidamente a basse lunghezze di diagonale, con l'effetto che diventa pi\u00f9 marcato quando diminuisce il carico. Cos\u00ec con carichi ridotti, i piccoli errori di misurazione produrranno deviazioni durezza di grandi dimensioni. In questo modo si dovrebbe usare sempre il massimo carico possibile, in ogni test. Inoltre, nella parte verticale delle curve, gli errori di piccole misurazioni produrranno deviazioni di durezza di grandi dimensioni."}
{"id": "2902661", "revid": "594360", "url": "https://it.wikipedia.org/wiki?curid=2902661", "title": "Yesung", "text": "\u00c8 stato inoltre per una volta presentatore radiofonico di un suo personale programma, intitolato \"M.I.R.A.C.L.E for You\", le cui trasmissioni si sono concluse a settembre del 2007. Il suo nome d'arte, Yesung, viene tradotto come \"voce artistica\", derivante dalla frase coreana \uc608\uc220\uac00\uc758 \uc131\ub300 (\"corde vocali di un artista\").\nCarriera.\nSuper Junior.\nNato a Cheonan, Yesung ha un fratello minore che si chiama Kim Jong-jin. Gi\u00e0 in giovane et\u00e0 mostr\u00f2 un interesse nel canto, e nel 1999 riusc\u00ec ad iscriversi ad una competizione canora intitolata \"Chun-an Singing Competition\", nella quale vinse il primo premio. Nel 2001 sua madre lo iscrisse ad un provino per lo \"Starlight Casting System\" della SM Entertainment, un'audizione per selezionare artisti che avrebbero poi firmato un contratto con la casa discografica. Subito Yesung fu scelto per firmare il contratto, e nel tardo 2004 fu reclutato nella boy band allargata Super Junior.\nIl 6 novembre 2005 Yesung ha ufficialmente debuttato come membro dei \"Super Junior 05\", la prima generazione dei Super Junior, nel programma musicale del canale televisivo SBS \"Popular Songs\". Con un pubblico di circa 500 persone, il gruppo si esib\u00ec allora nel primo singolo \"TWINS (Knock Out)\", che avrebbe preceduto un album studio pubblicato il mese successivo. L'album, intitolato \"SuperJunior05 (TWINS)\", ha debuttato in terza posizione nella classifica degli album K-pop MIAK.\nA marzo del 2006, la SM Entertainment inizi\u00f2 a reclutare nuovi membri per la generazione successiva dei Super Junior, tuttavia la compagnia manageriale infine decise di mantenere tutti i membri originari ed aggiungerne un tredicesimo, Kyuhyun. Il gruppo abbandon\u00f2 quindi il suffisso \"05\", e pubblic\u00f2 il primo CD singolo intitolato \"U\". Esso sarebbe rimasto il singolo pi\u00f9 venduto dei Super Junior in classifica, fino alla pubblicazione a marzo del 2008 di \"Sorry, Sorry\".\nDurante la sua carriera con la boy band, Yesung fu anche scelto per far parte di due sottogruppi minori, il primo chiamato Super Junior-K.R.Y a novembre del 2006 (specializzato in ballad R&amp;B), ed il secondo chiamato Super Junior-Happy due anni pi\u00f9 tardi. Con i diversi gruppi, il cantante ha subito qualche incidente ed infortunio. Il 10 maggio 2008 fu mandato in ospedale, dopo essere collassato per aver corso 70km per una maratona di beneficenza. L'8 agosto dello stesso anno, durante le prove per un'esibizione nel programma musicale \"Music Bank\" della KBS, si infortun\u00f2 per essere caduto dal palco alto 1,50m.\n\uc0ac\ub791\ucc38\uc544\ud504\ub2e4 (\"Love Really Hurts\", \"L'amore fa davvero male\"), \u00e8 stata inclusa nella colonna sonora del drama di successo \"Tazza\", trasmesso a partire dal 16 novembre 2008. Il brano \u00e8 stato da lui interpretato diverse volte anche dal vivo, inclusa una durante la festa del terzo anniversario dei Super Junior. Il 6 novembre 2009 ha rimpiazzato un membro di un'altra boy band, Jonghyun degli Shinee, nella performance dal vivo della canzone \"Ring Ding Dong\", poich\u00e9 il cantante Jonghyun aveva contratto l'influenza suina.\nIl 6 maggio 2013 entra nel servizio militare, obbligatorio nella legge coreana, per poi tornare il 4 maggio 2015.\nIl 19 aprile 2016 rilascia Here I Am, il suo primo album da solista.\nIl 18 aprile 2017, a quasi un anno di distanza dal primo, rilascia un secondo album, Spring Falling.\nIl 18 giugno 2019 rilascia il suo terzo album, Pink Magic.\nConduzione.\nDal settembre del 2006 al settembre del 2007, Yesung ha condotto in radio un proprio programma, intitolato \"M.I.R.A.C.L.E for You\", nel quale sono stati spesso ospiti altri membri dei Super Junior. Il programma \u00e8 stato chiuso poco prima del primo anniversario, poich\u00e9 Yesung era impegnato con le registrazioni del secondo album della band, \"Don't Don\".\nRecitazione.\nLa carriera come attore di Yesung ha avuto inizio nell'estate del 2007, con la presentazione nelle sale coreane della commedia scolastica \"Attack on the Pin-Up Boys\", al quale hanno partecipato tutti i membri dei Super Junior. Il ruolo di Yesung \u00e8 quello della rockstar della scuola, che viene attaccato da una forza misteriosa. Nel 2009 \u00e8 stato scelto per partecipare al musical \"South Korean Mountain Fortres\" nel ruolo di Jung Myung-soo, spettacolo messo in scena dal 9 ottobre al 4 novembre dello stesso anno."}
{"id": "2902666", "revid": "352448", "url": "https://it.wikipedia.org/wiki?curid=2902666", "title": "Indentazione (fisica)", "text": ""}
{"id": "2902672", "revid": "767487", "url": "https://it.wikipedia.org/wiki?curid=2902672", "title": "Shelter (film 2007)", "text": "Shelter (termine inglese che significa \"riparo\", \"rifugio\") \u00e8 un film del 2007 scritto e realizzato da Jonah Markowitz.\nIl film \u00e8 stato girato in 21 giorni a San Pedro e Laguna Beach, in California; a piccolo budget.\nTrama.\nIl giovane surfista californiano Zach \u00e8 stato costretto a rinunciare al suo sogno di entrare in una scuola d'arte per dedicarsi alla sua famiglia, soprattutto al suo nipotino Cody, figlio della sorella Jeanne. Quando Shaun, fratello maggiore del suo miglior amico Gabe, ritorna a casa, fra lui e Zach nasce subito un'amicizia intima. Shaun spinge Zach a prendere il controllo della propria vita per meglio imporsi sia rispetto alla famiglia sia nel campo dell'arte. Zach viene anche colpito positivamente dal forte legame che Shaun ha saputo instaurare con Cody. Tuttavia, col passare del tempo e a causa della sua relazione omosessuale con Shaun, Zach entra in conflitto con la sua famiglia, in parte anche con l'amico Gabe e persino con la sua stessa identit\u00e0. Inoltre, avendo saputo della relazione, Jeanne decide di proteggere Cody dalla coppia omosessuale e obbliga suo fratello Zach a scegliere fra il nipotino e l'amante. Zach allora rompe temporaneamente con Shaun, ma sar\u00e0 anche grazie alla complicit\u00e0 ed ai consigli della sua ex-ragazza Tori che Zach riprender\u00e0 con Shaun. Cos\u00ec, quando Jeanne decide di affidare al fratello il piccolo Cody per un certo periodo, per poter andare a vivere col suo nuovo ragazzo che non sopporta i bambini n\u00e9 Cody, Zach, spalleggiato dal compagno, sapr\u00e0 imporsi alla sorella ribaltando la situazione ed obbligando quest'ultima a scegliere se continuare ad occuparsi del figlio oppure affidarlo a lui in coppia con Shaun.\nColonna sonora.\nLa colonna sonora originale del film \u00e8 distribuita dal canale di televisione a pagamento: \"here! Tunes\". Questa marca si concentra specialmente su musiche per il cinema Lgbt senza escludere contributi di artisti di qualsivoglia altra orientazione sessuale.\nLe musiche del film includono quella del cantautore texano Shane Mack, di Stewart Lewis di Boston e quella di Dance Yourself To Death, un gruppo omosessuale di indie rock."}
{"id": "2902678", "revid": "729019", "url": "https://it.wikipedia.org/wiki?curid=2902678", "title": "Battaglia di Aidu de Turdu", "text": "La battaglia di Aidu de Turdu fu combattuta nel mese di agosto del 1347 tra un esercito del Regno di Sardegna e Corsica e le armate dei Doria durante la seconda delle ribellioni dei Doria contro i sardi regnicoli.\nLuogo dello scontro.\n\"Aidu de Turdu\", (nome che in sardo significa \"passo del tordo\"), era la denominazione di un passo di montagna, un passaggio obbligato costituito da una stretta gola. Alcuni studiosi asseriscono che si tratta di una localit\u00e0 ora appartenente al territorio comunale di Torralba, lungo l'asse viario \"bia Turresa\" - vecchia strada che conduceva alla citt\u00e0 di Sassari (sostituita, nel 1822, con un percorso alquanto diverso, dalla \"Carlo Felice dell'ingegner Carbonazzi\"). Detta strada, dopo Bonorva, passava ad est del castello di Roccaforte (Giave) per dirigersi verso la chiesa torralbese dello Spirito Santo e, quindi, al passo detto \"Aidu de Turdu\". Per la sua natura di passo obbligato, il posto ben si adattava ad un'imboscata.\nAlleati dei regnicoli.\nPer fermare i ribelli le truppe regnicole attraversarono il Giudicato di Arborea di Mariano IV, allora tiepido alleato ma desideroso che nessuno dei due eserciti riportasse una vittoria decisiva.\nAlla battaglia partecip\u00f2 il fratello del giudice stesso, Giovanni d'Arborea, insieme ad un contingente di 250 cavalieri e trecento balestrieri oristanesi, con il compito di evitare ai regnicoli un'imboscata.\nAlleati dei Doria.\nPer contrastare i regnicoli, le varie famiglie dei Doria lasciarono da parte le loro divisioni interne e con l'aiuto di Genova armarono un numeroso esercito capitanato da Matteo, Nicol\u00f2, Giovanni e Antonio Doria.\nLa battaglia.\nContravvenendo a quanto consigliato dagli arborensi, non appena le avanguardie presero contatto, i regnicoli furono imprudentemente mandati all'attacco da Gherardo de Cervell\u00f3. Ad attenderli, ben nascosti e posizionati nella stretta gola vi erano i balestrieri genovesi che dettero prova della loro sinistra fama.\nDal sanguinoso scontro riusc\u00ec vincitore l'esercito dei Doria che massacr\u00f2 quello nemico. L'intervento degli armati arborensi riusc\u00ec a salvare i pochi aragonesi superstiti, tra i quali il vicer\u00e9 Don Guglielmo de Cervell\u00f3. Costui, ferito, alla notizia che i suoi due figli Gherardo (primogenito) e Monico perirono in battaglia insieme al nipote Ughetto de Cervell\u00f3, mor\u00ec di l\u00ec a poco.\nA salvare i regnicoli dalla disfatta totale nella Sardegna del nord fu la peste nera, giunta in Europa nel 1347. I Doria non trassero alcun vantaggio dalla vittoria a causa della violenta epidemia che ferm\u00f2 tutto, anche le azioni belliche.\nPochi anni dopo, Mariano IV, fino ad allora alleato aragonese, ruppe gli indugi e agli inizi di settembre del 1353 la Corona de Logu deliberava la guerra contro il Regno di Sardegna e Corsica (\"Guerra sardo-catalana\": 1353-1355; 1365-1388; 1390-1410/20)."}
{"id": "2902682", "revid": "1318658", "url": "https://it.wikipedia.org/wiki?curid=2902682", "title": "Georg Joseph Kamel", "text": "Nato in Moravia, (ora nella Repubblica Ceca), \u00e8 noto anche con il nome di Camellus. Carlo Linneo gli dedic\u00f2 il genere \"Camellia\".\nScrisse \"Herbarium aliarumque stirpium in insula Luzone Philippinarum\" (Le erbe e piante medicinali dell'isola di Luzon nelle Filippine), parti della quale furono pubblicate nel 1704 come appendice dell'opera \"Historia plantarum; species hactenus editas insuper multas noviter inventas &amp; descriptas complectens\" del botanico britannico John Ray; altre parti nelle \"Philosophical Transactions of the Royal Society of London\".\nFu dapprima inviato alle Isole Marianne nel 1683, e poi trasferito alle Filippine nel 1688, dove apr\u00ec la prima farmacia, a Manila, fornendo medicinali gratis ai meno abbienti.\nL'UNESCO, nel 2006, ha nominato il suo 300\u00ba della morte tra gli anniversari importanti nel mondo."}
{"id": "2902684", "revid": "108882418", "url": "https://it.wikipedia.org/wiki?curid=2902684", "title": "Arco 22", "text": "L'arco 22 \u00e8 un arco trionfale che si trova nella citt\u00e0 di Banjul, capitale del Gambia. Venne costruito nel 1996 per commemorare il colpo di stato che il 22 luglio (da cui il nome) del 1994 aveva rovesciato il precedente governo legittimo.\nL'edificio \u00e8 stato disegnato dall'architetto senegalese Pierre Goudiaby Atepa, lo stesso che ha progettato l'aeroporto di Banjul-Yundum.\nDescrizione.\nCon i suoi 35 metri \u00e8 l'edificio pi\u00f9 alto del paese. Esso si regge su otto colonne ed ha tre piani. Il primo piano si trova all'interno delle colonne. Al secondo piano si trova un loggione dal quale \u00e8 possibile ammirare il panorama della citt\u00e0 fino al porto. Al terzo piano si trova un museo tessile ed \u00e8 possibile raggiungerlo tramite diversi ascensori e scale a spirale.\nAlla base dell'arco si pu\u00f2 notare la statua del milite ignoto. La statua raffigura un soldato con un fucile posto a tracolla dietro la schiena che con una mano sorregge un bambino e con l'altra fa il segno di vittoria."}
{"id": "2902689", "revid": "767487", "url": "https://it.wikipedia.org/wiki?curid=2902689", "title": "Gehenna (gruppo musicale)", "text": "I Gehenna sono una band black metal norvegese formatasi a Stavanger nel 1993."}
