{"id": "2873631", "revid": "1805885", "url": "https://it.wikipedia.org/wiki?curid=2873631", "title": "Motta di Livenza", "text": "Motta di Livenza (\"Mota\" in veneto) \u00e8 un comune italiano di abitanti della provincia di Treviso in Veneto. Si trova 35 km a nord/est del capoluogo a confine con il Friuli.\nStoria.\nMotta di Livenza nel 1291 viene nominata \"Figlia primogenita della Serenissima\". Nel 1511 \"Figlia prediletta della Serenissima Repubblica\". La sua storia \u00e8 legata alla storia di Venezia.\nTrovandosi lungo la Postumia, un'antica arteria dell'Impero Romano, a pochi chilometri da Concordia Sagittaria e Oderzo, due citt\u00e0 d'epoca romana, fu luogo di transito e poi terra di feudi e diocesi. La Curte in Laurentiaca citata nel 762 dai figli del duca Pietro del Friuli, oggi chiamata Lorenzaga e frazione di Motta, ne testimonia l'origine a sinistra del Livenza. Con buona probabilit\u00e0 \u00e8 questa la ragione per cui, nei documenti antichi, spesso Motta viene localizzata in terra Friulana, essendo il Livenza il fiume che da sempre determina il confine delle due Regioni.\nIl nome Lorenzaga deriva dai possedimenti di un colono romano \"Laurentus\" o \"Laurentius\", un prediale (luogo geografico che prende il nome da un possessore) appartenente alla diocesi di Concordia e al patriarcato di Aquileia.\nIl primo insediamento sulla riva destra del Livenza e in prossimit\u00e0 della confluenza del suo affluente, il fiume Monticano, fu un Castello dei Da Camino (1300). Marin Sanudo il Giovane (1466-1536), diarista, cos\u00ec la descrisse: \"...due fiumi che qui s'accompagnano e bagnano la Rocca\". Poi antistante all'antico Castello si svilupp\u00f2 il Porto della Mota, dove le merci dei Veneziani dall'Oriente sbarcavano per proseguire via terra in Europa. Ma \u00e8 dal Quattrocento che diviene luogo importante per Venezia e che diede i natali a grandi personaggi in campi diversi.\nCaratterizzano e raccontano la storia di questa citt\u00e0 due chiese, la Basilica della Madonna dei Miracoli, e il Duomo di San Nicol\u00f2 (foto a tergo) attorniato da un antico nucleo di case costruite nel tipico stile del luogo tra cui quella che fu del cardinale Girolamo Aleandro, detta \"la castella\" (foto a tergo) e oggi di propriet\u00e0 comunale, nel cuore di Motta di Livenza.\nLa chiesa di San Nicol\u00f2, dove sono sepolti il cardinale Girolamo Aleandro e l'anatomo-chirurgo Antonio Scarpa - illustri cittadini cui Motta diede i natali - \u00e8 uno dei pi\u00f9 significativi monumenti storici della citt\u00e0. Risalente al 963 d.C. (come testimonia un'antica iscrizione ritrovata nella Chiesa nel corso del XVI secolo e di cui ci d\u00e0 notizia Lepido Rocco nel 1896 nella sua opera letteraria \"Motta di Livenza e suoi dintorni\") testimonia che la citt\u00e0 esisteva, in un nucleo ridotto, gi\u00e0 prima dell'anno 1000 e prima dell'insediamento del castello dei Da Camino.\nLa Chiesa di San Nicol\u00f2, alla fine di febbraio del 1516, fu visitata dal Vicario del Vescovo di Ceneda. L'antica struttura stava per essere demolita, ma questi ordin\u00f2 di conservare la chiesa e porre una trascrizione in parete in ricordo della sua fondazione: \"\"Jesus:\" Plebanus Sancti Joannis Baptistae et Populus Castri Mothae me facerunt construxerunt et adoptaverunt, et in Iuspatronatum dicte Plebis et Populum dicti Castri constituit temporibus me reliquierunt . \"Nel testo si dichiarava che era stata costruita e presa in giuspatronato dal pievano di San Giovanni Battista insieme con di Motta\" nell'anno 963. Jesus: \"Plebanus Sancti Joannis Baptistae et Populus Castri Mothae me facerunt construxerunt et adoptaverunt, et in Iuspatronatum dicte Plebis et Populum dicti Castri constituit temporibus me reliquierunt\" .\" Nel testo si dichiarava che era stata costruita e presa in giuspatronato dal pievano di San Giovanni Battista insieme con Motta. La Chiesa di San Nicol\u00f2, infatti, fin dalla sua fondazione dipendeva dall'antica Pieve di San Giovanni e per lungo tempo fu affidata a un sacerdote officiante, facente le veci del pievano di San Giovanni. Prima del 1388, anno dell'elezione di Motta a Podestaria, S.Nicol\u00f2 fu la \"Chiesa del Signore del Castello\", in altre parole della famiglia Da Camino, dopodich\u00e9 divent\u00f2 la \"Chiesa del Podest\u00e0\".In considerazione della crescente affezione che il popolo mottense manifest\u00f2 verso la chiesa, il Consiglio della Magnifica Comunit\u00e0 nomin\u00f2 nel 1468 il primo Cappellano di S. Nicol\u00f2. In quel periodo, il centro abitato, sorto intorno al Castello, ebbe un notevole sviluppo.\nQuesta situazione fece aumentare l'importanza della Chiesa di San Nicol\u00f2 tanto che, nel 1486, il Consiglio deliber\u00f2 che la residenza del pievano fosse trasferita a Motta al fine di assicurare un proficuo ministero religioso agli abitanti. Questa volont\u00e0 popolare fu per\u00f2 accolta dalla Curia soltanto dopo una lunghissima diatriba, nel 1566, quando il pievano si stabil\u00ec a Motta e vennero in seguito, nel 1586, portati ufficialmente i Sacramenti da San Giovanni.\nNel 1497, sempre il Consiglio ordin\u00f2 la costruzione del campanile, che fu ultimato nel 1501. Due anni dopo, mostr\u00f2 alcuni segni evidenti di cedimento strutturale che portarono alla decisione di palizzare l'edificio per potervi eseguire i necessari lavori di consolidamento.\nTuttavia, il terremoto del marzo del 1511 compromise definitivamente la gi\u00e0 precaria opera muraria della chiesa e, nel 1516, si decise di procedere con la riedificazione dei vecchi muri utilizzando la pietra viva. Il cantiere si chiuse dopo un lunghissimo tempo, alla fine del Cinquecento, anche grazie alla provvidenziale intercessione del Cardinale Girolamo Aleandro che spinse Papa Paolo III (1534-1549) a offrire la somma di 281 ducati pro Fabrica Sancti Nicolai in Mothe.\nSi riteneva che la direzione dei lavori fosse stata affidata a Padre Zorzi, architetto di Venezia e amico di Jacopo Sansovino, gi\u00e0 presente a Motta con l'incarico di supervisore della fabbrica della Chiesa della Madonna dei Miracoli dal 1510 al 1513 (anni di costruzione della Basilica a seguito di una apparizione della Madonna). Ricerche pi\u00f9 recenti hanno dimostrato che Zorzi non aveva un ruolo di architetto. (Le due chiese di A.V.A.) Gli scalpellini che lavorarono erano i veneziani Buora figli di Giovanni che aveva lavorato con l'architetto Mauro Codussi nella chiesa di San Michele. I lavori si protrassero a lungo e si arriv\u00f2 fino al 25 giugno 1672 quando finalmente il Vescovo di Ceneda Pietro Leoni consacr\u00f2 il Duomo di San Nicol\u00f2. Ancora oggi le due chiese Basilica e Duomo, costituiscono i due centri della citt\u00e0 e ne sono i punti di riferimento geografico.\nAl termine della III guerra d'indipendenza, la citt\u00e0 entra a far parte del Regno d'Italia come capoluogo del mandamento di Motta di Livenza, soppresso nel 1923.\nOnorificenze.\nLa citt\u00e0 di Motta di Livenza \u00e8 tra le citt\u00e0 decorate al valor militare per la guerra di liberazione, insignita delle medaglie d'argento e di bronzo al valor militare per i sacrifici delle sue popolazioni e per l'attivit\u00e0 nella lotta partigiana durante la seconda guerra mondiale:\nMonumenti e luoghi d'interesse.\nLa Madonna dei Miracoli.\nLa presenza della basilica della Madonna dei Miracoli \u00e8 meta di consistenti pellegrinaggi. Fu eretta in seguito all'apparizione della Madonna ad un umile contadino, Giovanni Cigana, nel 1510. L'edificio, costruito sotto la direzione del francescano veneziano Francesco Zorzi, si presenta come un insieme armonico di forme semplici e lineari: la successione degli archi del chiostro, gli elementi semicircolari del timpano, le vele laterali che delimitano il rosone in cristallo, le statue che ornano la facciata principale, fanno della basilica un autorevole esempio di architettura cinquecentesca. Gli archi che formano il portico anteriore alla facciata principale sono di epoca successiva come si pu\u00f2 vedere in un affresco interno al chiostro che fa vedere la facciata originale del tutto simile alla chiesa di Venezia di Santa Maria del Carmine, la cui ispirazione deriva dalla chiesa veneziana di San Michele dell'architetto Mauro Codussi (1440-1504). \"Con la sua opera \u201cDe harmonia mundi, Cantica Tria\u201d,\" Francesco Zorzi, veneto, (1466-1540) francescano, Osservante, rappresenta, in piena epoca Rinascimentale, la ricerca di una concordanza universale del sapere e dell'esistenza. \"De harmonia mundi\", Cantica Tria apparsa nel 1525 e pi\u00f9 volte ristampata in lingua francese, \u00e8 dedicata in tre canti a Dio, a Cristo e all'Uomo. Ora vi \u00e8 anche una traduzione italiana di Saverio Campanini pubblicata da Bompiani per la prima volta in Italia (2010). Padre Zorzi assume il suo primo incarico, in un'attivit\u00e0 legata all'architettura, nel 1510 per la costruzione della Basilica della Madonna dei Miracoli proprio nel paese che dette i natali a Girolamo Aleandro. A seguito di una apparizione mariana fu edificata una basilica in soli tre anni (terminata nel 1513) con caratteri certamente codussiani come riconosciuto da prestigiosi critici. John Mc Andrew, tra i pi\u00f9 accreditati critici del Rinascimento veneziano, cita nel suo libro intitolato: \u201cL'architettura veneziana del primo Rinascimento\u201d (Marsilio Editori-1980) in relazione al Codussi: dice\u201c\u2026. \"la facciata di San Giovanni Crisostomo di Venezia, il cui confronto con quella di San Michele \u00e8 indispensabile, \u2026\u2026\u00e8 soluzione che diventer\u00e0 il modello per molte altre chiese \u2026\u2026e, curiosamente, anche per la chiesa della Madonna dei Miracoli a Motta di Livenza\u201d.Foscari e Tafuri nel \u201cL'Armonia e i conflitti\u201d hanno affermato che: \u201c la chiesa della Madonna di Motta ha una caratterizzazione vagamente codussiana\u201d. Le misure interne della chiesa della Basilica della Madonna dei Miracoli di Motta di Livenza, non si rifanno per\u00f2 alle idee di padre Francesco Zorzi, elaborate probabilmente in epoca successiva e legate alle teorie cabaliste\".\nNel gennaio del 1875 papa Pio IX l'ha elevata alla dignit\u00e0 di basilica minore.\nToresin.\nTrae origine dall'antica porta Trevisana, attraverso la quale la Postumia proveniente da Treviso, entrava nel nucleo fortificato medievale. Sotto il dominio Austriaco fu sede del Governo Militare. L'attuale edificio, il cui primo nucleo appare in una cartografia del 1504, \u00e8 per\u00f2 una ricostruzione del 1821, quando fu allargato e sopraelevato. Oggi \u00e8 una residenza privata e funge da ingresso (Sottoportico del Toresin) alla piazza principale.\nPalazzi principali in centro storico.\nEx Pinacoteca Scarpa, Ex Scuole Elementari, La Loggia, La Castella, Colussi (ex Scarpa), Sbeghen, Dugo, Villa Gini, Fonda.\nArte.\nDal 1833 al 1895 Motta di Livenza \u00e8 stata la sede di un'importante collezione di dipinti antichi lasciata dal celebre professore Antonio Scarpa agli eredi del suo paese natale e denominata in seguito semplicemente \"Pinacoteca Scarpa\". Tra le opere in essa contenute vanno ricordati i capolavori di Andrea Mantegna, Sebastiano del Piombo, Orazio Gentileschi, il Sodoma, il Moretto e Lelio Orsi. Vendute dagli eredi in un'asta a Milano nel novembre del 1895, le opere della raccolta Scarpa si trovano oggi in diversi musei e collezioni del mondo, da Londra a Parigi, da Oslo a Budapest, da Boston a Princeton. Inoltre la citt\u00e0 ha acquisito nel tempo molti artisti che hanno consentito la realizzazione di un'apprezzata pinacoteca, donando opere per le sale comunali. Tra quelli contemporanei si segnalano Gigi Prosdocimo, Norman Zoia, Mario Nicorelli, Olimpia Biasi, Gina Roma, Morago, Maurizio Frullani, Elio Ciol, Sergio Scabar, Sergio Culot, Roberto Kusterle, Dan Winters, Roy LaGrone, Stefano Tubaro, Jean Turco, Guido Cecere.\nNella piazza principale progetto dell'architetto Boris Podrecca (2002) vi \u00e8 una scultura dello scultore Sloveno Brdar di Lubiana.\nSociet\u00e0.\nEtnie e minoranze straniere.\nAl 31 dicembre 2017 gli stranieri residenti nel comune erano , ovvero il della popolazione. Di seguito sono riportati i gruppi pi\u00f9 consistenti:\nGeografia antropica.\nFrazioni.\nSan Giovanni.\nIl primo nucleo di questa frazione mottense \u00e8 fatto risalire al 148 a.C. vale a dire alla costruzione della via Postumia che attraversava la Livenza proprio in questa zona e qui fu predicato per la prima volta il Vangelo di Cristo, probabilmente nel corso del III secolo. Dopo l'editto di Costantino del 313 fu costruita la prima chiesa, dedicata a S.Giovanni Battista (da cui il nome della localit\u00e0) e quell'antica pieve fu origine di tutte le altre dei dintorni. La chiesa paleocristiana fu per\u00f2 distrutta da Attila, quindi riedificata e nuovamente distrutta nel X secolo al passaggio degli Ungheri. Nuovamente costruita e conservata fino a oggi, la pieve di San Giovanni mostra chiaramente la sua origine romanica e i segni delle precedenti costruzioni, compreso l'antichissimo altare che si trova sotto il presbiterio. Sulla facciata conserva un'edicola funeraria romana, testimone della sua storia bimillenaria ed accanto c'\u00e8 il cimitero dei mottensi. Attorno alla festa di S.Giovanni, 24 giugno, qui si tiene una frequentatissima sagra paesana, sede di uno dei pi\u00f9 famosi tornei di calcio saponato o splashball, mentre nel corso dell'anno rivive con partecipazione comunitaria le pi\u00f9 significative manifestazioni della tradizione.\nMalintrada (Fora da Ciaran).\nSeconda per numero d'abitanti con circa 850 unit\u00e0, Malintrada \u00e8 la pi\u00f9 giovane frazione del Comune di Motta di Livenza. Solo nel 1992 lo Statuto comunale provvedeva ad elevare la localit\u00e0 posta sulla strada provinciale per Chiarano al rango di Frazione a tutti gli effetti. Ci\u00f2 non significa che la zona non fosse conosciuta sin dal medioevo. Nella zona di Redigole Vecchia sono state rinvenute monete romane, ora custodite nel museo di Oderzo. Il nome con tutta probabilit\u00e0 la frazione lo deve al fatto d'essere stata \"all'entrata\" della grande palude della Motta: siccome alla palude non si associavano valenze positive, si pensava che questa entrata per Motta fosse una \"mala entrata\". Ai primi del Novecento sulla zona dell'attuale Capitello dedicato alla Madonna (e non erroneamente come riportano errati testi in quello di S.Pietro d'Alcantara, che si trova in territorio comunale di Gorgo al Monticano) \u00e8 iniziato un piccolo ma costante flusso abitativo con la singolarit\u00e0 che vede buona parte dei nuovi abitanti provenire dalla provincia di Vicenza (Altopiano dei Sette Comuni, Bassano del Grappa, Borso del Grappa, Nove). Durante la fine della Seconda Guerra mondiale la Frazione, posta al sicuro dai bombardamenti su Motta, \u00e8 diventata sede comunale nelle vecchie scuole elementari e sede della parrocchia del Duomo di Motta in un piccolo magazzino mobile di legno messo a disposizione da un commerciante di tessuti di Motta (signor Pin). Attualmente il vanto del territorio \u00e8 il Vino Rosso, che in diverse tipologie e prodotto da circa una quindicina di aziende medio piccole. Per gli amanti delle ultime sagre paesane ogni anno dal primo di maggio si celebra quella di questa ospitale frazione mottense.\nInfrastrutture e trasporti.\nFerrovie.\nLa citt\u00e0 \u00e8 servita dalla stazione omonima lungo la linea Treviso-Portogruaro."}
{"id": "2873634", "revid": "74801", "url": "https://it.wikipedia.org/wiki?curid=2873634", "title": "Atenas", "text": "Atenas \u00e8 un distretto della Costa Rica, capoluogo del cantone omonimo, nella provincia di Alajuela."}
{"id": "2873636", "revid": "838137", "url": "https://it.wikipedia.org/wiki?curid=2873636", "title": "Japan Open Tennis Championships 1989 - Doppio maschile", "text": "Il doppio maschile del Japan Open Tennis Championships 1989 \u00e8 stato un torneo di tennis facente parte della categoria Grand Prix.\nJohn Fitzgerald e Johan Kriek erano i detentori del titolo, ma solo Fitzgerald ha partecipato in coppia con Anders J\u00e4rryd.\nFitzgerald e J\u00e4rryd hanno perso nel 2\u00ba turno contro Tomas Nydahl e Olli Rahnasto.\nKen Flach e Robert Seguso hanno battuto in finale 7\u20136, 7\u20136 Kevin Curren e David Pate.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2873637", "revid": "1310927", "url": "https://it.wikipedia.org/wiki?curid=2873637", "title": "Omar Gonzalez", "text": "Carriera.\nClub.\nNel 2009 debutta con la maglia del Los Angeles Galaxy, squadra che lo aveva prelevato dalle giovanili del .\nNel 2016 viene acquistato dal CF Pachuca, con cui poi vincer\u00e0 la CONCACAF Champions League.\nIl 22 dicembre 2021 firma un contratto annuale per i New England Revolution."}
{"id": "2873639", "revid": "1649409", "url": "https://it.wikipedia.org/wiki?curid=2873639", "title": "Daniel Harding", "text": "Biografia.\nHa studiato tromba alla prestigiosa Chetham's School of Music di Manchester e a 13 anni \u00e8 entrato nella National Youth Orchestra.\nA soli 17 anni, dopo aver assemblato un gruppo di musicisti, ha diretto \"Pierrot Lunaire\" di Arnold Sch\u00f6nberg, mandandone la registrazione al direttore Simon Rattle, che lo ha preso come assistente alla City of Birmingham Symphony Orchestra per la stagione 1993-1994.\nDopo aver frequentato il primo anno all'Universit\u00e0 di Cambridge, nel 1996 \u00e8 stato chiamato da Claudio Abbado come suo assistente presso i Berliner Philharmoniker. Nello stesso anno \u00e8 apparso in cartellone ai The Proms, diventando il pi\u00f9 giovane direttore (21 anni) nella storia della festival fino a quel momento.\n\u00c8 stato Direttore musicale dell'Orchestra Sinfonica di Trondheim (1997-2000), della Norrk\u00f6ping Symfoniorkester (1997-2003), della Deutsche Kammerphilharmonie Bremen (1999-2003) e della Orchestre de Paris (2016-2019). Un rapporto speciale lo lega alla Mahler Chamber Orchestra, di cui \u00e8 stato Direttore ospite principale (1998-2003), Direttore musicale (2003-2008), Direttore Principale (2008-2011) ed \u00e8 Direttore Onorario dal 2011.\nDal 2006 \u00e8 Direttore ospite principale della London Symphony Orchestra e dal 2007 \u00e8 direttore musicale della Swedish Radio Symphony Orchestra. \u00c8 inoltre partner musicale della New Japan Philharmonic e Direttore artistico della Ohga Hall di Karuizawa.\nNel 1998 ha diretto nella prima rappresentazione nel Nuovo Piccolo Teatro (Milano) di \"Don Giovanni (opera) o sia Il dissoluto punito\" di Wolfgang Amadeus Mozart.\nAl Festival di Salisburgo debutta nel 2001 in concerto con Viktoria Mullova e la Die Deutsche Kammerphilharmonie Bremen, nel 2003 con la S\u00e4chsische Staatskapelle Dresden, nel 2006 \"Don Giovanni\" con i Wiener Philharmoniker, Thomas Hampson, Ildebrando D'Arcangelo, Robert Lloyd e Piotr Becza\u0142a, nel 2007 Le nozze di Figaro con Diana Damrau ed un concerto con Ren\u00e9e Fleming e nel 2012 Ariadne auf Naxos con Jonas Kaufmann e due concerti con il Quartetto Hagen e Sabine Meyer.\nAl Festival di Aix-en-Provence con la Mahler Chamber Orchestra nel 2001 dirige Il giro di vite (di cui esiste un video) e \"Le nozze di Figaro\" per la regia di Richard Eyre, nel 2002 \"Don Giovanni\" per la regia di Peter Brook (di cui esiste un video) ed Evgenij Onegin, nel 2004 La traviata e nel 2005 \"Cos\u00ec fan tutte\" con Barbara Bonney, El\u012bna Garan\u010da e Ruggero Raimondi per la regia di Patrice Ch\u00e9reau ripreso dalla televisione.\nNel 2002 ha debuttato dirigendo \"Il giro di vite\" di Benjamin Britten al Royal Opera House di Londra dove nel 2006 ha diretto \"Wozzeck\".\nNel 2002 \u00e8 stato nominato Cavaliere dell'Ordre des arts et des lettres dal governo francese.\nAll'Edinburgh International Festival ha diretto \"Il giro di vite\" nel 2002.\nPer il Teatro La Fenice di Venezia ha diretto nel 2003 un concerto al PalaFenice al Tronchetto, un concerto nel 2006 ed il Concerto di Capodanno di Venezia nel 2011 con Desir\u00e9e Rancatore, nel 2015 con Maria Agresta e nel 2021 con Rosa Feola. \nNel 2003 ha diretto Die Entf\u00fchrung aus dem Serail con Paata Burchuladze al Bayerische Staatsoper.\nHa diretto l'\"Idomeneo\" di Mozart nella serata d'inaugurazione della stagione lirica 2005/2006 del Teatro alla Scala di Milano, dopo le dimissioni di Riccardo Muti e sempre alla Scala nello stesso mese un concerto della Mahler Chamber Orchestra, nel 2006 un concerto della Filarmonica della Scala, nel 2007 \"Salom\u00e8\" ed un concerto in diretta su RadioTre, nel 2008 \"Il prigioniero\" di Luigi Dallapiccola ed \"Il castello del Duca Barbabl\u00f9\" di B\u00e9la Bart\u00f3k e la prima assoluta di \"Quattro adagi per flauto dolce e orchestra\" di Salvatore Sciarrino. Nel 2009 ha diretto un concerto con la London Symphony Orchestra. Nel 2010 ha diretto degli spettacoli di balletto ed un concerto, nel 2011 due concerti e \"Pagliacci\" con Jos\u00e9 Cura e \"Cavalleria rusticana\" con Salvatore Licitra e Claudio Sgura e nel 2013 Falstaff (Verdi).\nNel 2011 ha diretto \"Die Zauberfl\u00f6te\" al Festival di Lucerna.\nIl 16 febbraio 2013 partecipa come ospite all'ultima serata del Festival di Sanremo, condotto da Fabio Fazio e Luciana Littizzetto, dirigendo l'orchestra nei brani \"La Valchiria\" di Richard Wagner e la \"Marcia Trionfale\" dell'\"Aida\" di Giuseppe Verdi\". \"Nel mese di maggio debutta al Wiener Staatsoper dirigendo Der Fliegende Holl\u00e4nder ed in dicembre ha diretto i Berliner Philharmoniker in un concerto con musiche di Richard Strauss e \"Der fliegende Holl\u00e4nder\" allo Staatsoper Unter den Linden.\nNel 2014 dirige Il tabarro con Lucio Gallo e Barbara Frittoli e Don Carlo con Vittorio Grigolo e Daniela Barcellona a Verbier.\nVita privata.\nHarding ha due figli, Adele e George, avuti dal suo matrimonio con B\u00e9atrice Muthelet, violista e violinista della Mahler Chamber Orchestra, dalla quale si \u00e8 separato."}
{"id": "2873642", "revid": "30959236", "url": "https://it.wikipedia.org/wiki?curid=2873642", "title": "Legio V (Cesare)", "text": ""}
{"id": "2873644", "revid": "838137", "url": "https://it.wikipedia.org/wiki?curid=2873644", "title": "Japan Open Tennis Championships 1989 - Doppio femminile", "text": "Il doppio femminile del Japan Open Tennis Championships 1989 \u00e8 stato un torneo di tennis facente parte del WTA Tour 1989.\nGigi Fern\u00e1ndez e Robin White erano le detentrici del titolo, ma quest'anno non hanno partecipato.\nJill Hetherington e Elizabeth Smylie hanno battuto in finale 6\u20131, 6\u20133 Ann Henricksson e Beth Herr."}
{"id": "2873651", "revid": "767487", "url": "https://it.wikipedia.org/wiki?curid=2873651", "title": "Jes\u00fas (Atenas)", "text": "Jes\u00fas \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873653", "revid": "1543377", "url": "https://it.wikipedia.org/wiki?curid=2873653", "title": "Mercedes (Atenas)", "text": "Mercedes \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873658", "revid": "287204", "url": "https://it.wikipedia.org/wiki?curid=2873658", "title": "ATP Nizza 1989", "text": "L'ATP Nizza 1989 \u00e8 stato un torneo di tennis giocato sulla terra rossa. \u00c8 stata la 18\u00aa edizione del torneo, che fa parte del Nabisco Grand Prix 1989. Si \u00e8 giocato a Nizza in Francia dal 17 al 23 aprile 1989.\nCampioni.\nSingolare maschile.\n Andrej \u010cesnokov ha battuto in finale J\u00e9r\u00f4me Potier 6\u20134, 6\u20134\nDoppio maschile.\n Ricki Osterthun / Udo Riglewski hanno battuto in finale Heinz G\u00fcnthardt / Bal\u00e1zs Tar\u00f3czy 7\u20136, 6\u20137, 6\u20131"}
{"id": "2873660", "revid": "1543377", "url": "https://it.wikipedia.org/wiki?curid=2873660", "title": "San Isidro (Atenas)", "text": "San Isidro \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873662", "revid": "1318658", "url": "https://it.wikipedia.org/wiki?curid=2873662", "title": "Michele Piccirillo (archeologo)", "text": "Biografia.\nPadre Michele Piccirillo nasce a Casanova di Carinola, in Provincia di Caserta, il 18 novembre 1944 da una famiglia di modeste origini. Sin dalla fanciullezza sente la vocazione di diventare frate e partire per la Terra Santa.\nDopo aver studiato a Roma e a Perugia, a 16 anni si trasferisce in Terra Santa, dove intraprende il noviziato nell'Ordine dei Frati Minori della Custodia di Terra Santa, frequentando il liceo a Betlemme e poi la facolt\u00e0 di Teologia a Gerusalemme. Diviene frate e nel 1969 viene ordinato sacerdote.\nCompleta a Roma la formazione in Teologia e Sacra Scrittura presso gli Atenei pontifici, e si laurea in Archeologia presso la facolt\u00e0 di Lettere e filosofia.\nNel 1974 ritorna a Gerusalemme, dove inizia la sua attivit\u00e0 di docente, presso lo \nStudium Biblicum Franciscanum, e di archeologo, collaborando con il confratello padre Bellarmino Bagatti. Intraprende le prime campagne di scavi ed \u00e8 nominato direttore del Museo Archeologico della Flagellazione di Gerusalemme.\nL'attivit\u00e0 di archeologo si estende a molti paesi del Medio Oriente, e il primo ritrovamento di rilievo avviene in Giordania sul monte Nebo nel 1976, quando, durante i lavori di restauro delle rovine del \"Santuario di Mos\u00e9\", ulteriori scavi portano alla luce la Cappella del Battistero, con preziosi mosaici risalenti al VI secolo.\nDal 1978 partecipa agli scavi in Giordania a Jebel Mishnaqa, e nel 1984 a en-Nitl.\nNel 1986 da inizio alla prima campagna di scavi archeologici ad Umm al-Rasas, che identifica con la citt\u00e0 biblica di Mephaat, dove nella chiesa di San Paolo rinviene ancora pregiati mosaici e testimonianze della presenza di popolazioni di fede cristiana e musulmana. Le campagne di scavi dirette da padre Michele portano alla luce un complesso archeologico cos\u00ec vasto e rilevante che l'UNESCO lo inserisce, nel 2004, fra i Patrimoni dell'umanit\u00e0.\nDal 1987 al 2000 \u00e8 stato professore inviato di Palestinologia al Pontificio Istituto Biblico di Roma\nCome epigrafista, studia e interpreta le iscrizioni in lingua greca, latina, araba e siriaca, rinvenute sui mosaici o su monete e altri manufatti.\nBibliografia.\nAlberto Friso Il cielo sotto le pietre. \nPadre Piccirillo, l\u2019archeologo di Dio San Paolo, Cinisello Balsamo (Mi), 2016"}
{"id": "2873663", "revid": "1442080", "url": "https://it.wikipedia.org/wiki?curid=2873663", "title": "ATP Nizza 1989 - Singolare", "text": "Il singolare dell'ATP Nizza 1989 \u00e8 stato un torneo di tennis facente parte della categoria Grand Prix.\nHenri Leconte era il detentore del titolo, ma ha perso nel 2\u00ba turno contro Goran Ivani\u0161evi\u0107.\nAndrej \u010cesnokov ha battuto in finale 6\u20134, 6\u20134 J\u00e9r\u00f4me Potier."}
{"id": "2873672", "revid": "1442080", "url": "https://it.wikipedia.org/wiki?curid=2873672", "title": "ATP Nizza 1989 - Doppio", "text": "Il doppio dell'ATP Nizza 1989 \u00e8 stato un torneo di tennis facente parte della categoria Grand Prix.\nGuy Forget e Henri Leconte erano i detentori del titolo, ma solo Leconte ha partecipato con \u00c9ric Winogradsky.\nLeconte e Winogradsky hanno perso in semifinale contro Heinz G\u00fcnthardt e Bal\u00e1zs Tar\u00f3czy.\nRicki Osterthun e Udo Riglewski hanno battuto in finale 7\u20136, 6\u20137, 6\u20131 G\u00fcnthardt e Tar\u00f3czy."}
{"id": "2873673", "revid": "21583", "url": "https://it.wikipedia.org/wiki?curid=2873673", "title": "Concepci\u00f3n (Atenas)", "text": "Concepci\u00f3n \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873678", "revid": "1543377", "url": "https://it.wikipedia.org/wiki?curid=2873678", "title": "San Jos\u00e9 (Atenas)", "text": "San Jos\u00e9 \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873680", "revid": "767487", "url": "https://it.wikipedia.org/wiki?curid=2873680", "title": "The Deception (film 1909)", "text": "The Deception \u00e8 un cortometraggio muto del 1909 diretto da David W. Griffith. La sceneggiatura del film - interpretato da Herbert Yost, Florence Lawrence e Linda Arvidson - si basava sul racconto \"A Service of Love\" di O. Henry che era stato pubblicato nel 1903 in \"The Four Million\".\nTrama.\nUn artista vive poveramente con la moglie che decide di aiutarlo, insegnando pianoforte. Ma la donna non riesce a farsi assumere al conservatorio. Di nascosto dal marito, trova lavoro in una lavanderia. Quando lui viene a sapere la verit\u00e0, si infuria e minaccia di lasciarla. La donna rimane ferita: lui, allora, si rende conto del suo sacrificio e torna da lei.\nProduzione.\nIl film fu prodotto dall'American Mutoscope and Biograph Company\nDistribuzione.\nIl copyright del film, richiesto dall'American Mutoscope and Biograph Co., fu registrato il 13 marzo 1909 con il numero H123959.\nDistribuito dall'American Mutoscope and Biograph Company, usc\u00ec nelle sale USA il 22 marzo 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Griffith, \"And a Little Child Shall Lead Them\".\nNon si conoscono copie ancora esistenti della pellicola che viene considerata presumibilmente perduta."}
{"id": "2873681", "revid": "6923", "url": "https://it.wikipedia.org/wiki?curid=2873681", "title": "Singapore Open 1989", "text": "Il Singapore Open 1989 \u00e8 stato un torneo di tennis giocato sul cemento. \u00c8 stata la 1\u00aa edizione del torneo maschile che fa parte del Nabisco Grand Prix 1989, la 4a del torneo femminile che fa parte della categoria Tier V nell'ambito del WTA Tour 1989. Il torneo maschile si \u00e8 giocato dal 24 al 30 aprile 1989, quello femminile dal 10 al 16 aprile 1989 entrambi al National Stadium di Singapore.\nCampioni.\nSingolare maschile.\n Kelly Jones ha battuto in finale Amos Mansdorf 6\u20131, 7\u20135\nSingolare femminile.\n Belinda Cordwell ha battuto in finale Akiko Kijimuta 6\u20131, 6\u20130\nDoppio maschile.\n Rick Leach / Jim Pugh hanno battuto in finale Paul Chamberlin / Paul Wekesa 6\u20133, 6\u20134\nDoppio femminile.\n Belinda Cordwell / Elizabeth Smylie hanno battuto in finale Ann Henricksson / Beth Herr 6\u20137, 6\u20132, 6\u20131"}
{"id": "2873683", "revid": "1543377", "url": "https://it.wikipedia.org/wiki?curid=2873683", "title": "Santa Eulalia (Costa Rica)", "text": "Santa Eulalia \u00e8 un distretto della Costa Rica facente parte del cantone di Atenas, nella provincia di Alajuela."}
{"id": "2873687", "revid": "22416", "url": "https://it.wikipedia.org/wiki?curid=2873687", "title": "Stazione Ferroviaria di Nuoro", "text": ""}
{"id": "2873693", "revid": "1543377", "url": "https://it.wikipedia.org/wiki?curid=2873693", "title": "Naranjo (Costa Rica)", "text": "Naranjo \u00e8 un distretto della Costa Rica, capoluogo del cantone omonimo, nella provincia di Alajuela."}
{"id": "2873696", "revid": "33689", "url": "https://it.wikipedia.org/wiki?curid=2873696", "title": "Palermo centrale", "text": ""}
{"id": "2873697", "revid": "1543377", "url": "https://it.wikipedia.org/wiki?curid=2873697", "title": "San Miguel (Naranjo)", "text": "San Miguel \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873700", "revid": "1543377", "url": "https://it.wikipedia.org/wiki?curid=2873700", "title": "Marcello Tentorio", "text": "Caratteristiche tecniche.\nHa giocato sia come centrocampista che come libero, ruolo che interpretava in senso moderno proponendosi anche come costruttore di gioco. Era dotato di un potente tiro, che lo rendeva un abile tiratore di calci di rigore e di punizione.\nCarriera.\nGiocatore.\nCresciuto nelle giovanili del Bologna, a partire dalla stagione 1963-1964, quella del settimo scudetto felsineo, viene aggregato alla prima squadra, riuscendo ad esordire in Serie A nella stagione successiva il 10 gennaio 1965 in occasione del pareggio esterno con il Cagliari. Dopo le 5 presenze di quella stagione, nell'annata 1965-1966 non ottiene neppure una presenza in campionato.\nNell'estate 1966 viene ceduto in prestito alla , appena retrocessa in Serie B per la prima volta nella storia. L'annata \u00e8 positiva sia per la formazione genovese, che vince agevolmente il campionato cadetto, sia per Tentorio, che disputa tutti i 38 incontri di campionato, andando a segno in 4 occasioni. A fine stagione rientra a Bologna, e nella stagione 1967-1968 disputa 10 incontri di campionato segnando 3 reti.\nNel 1968 viene ceduto al , dove disputa un altro campionato di Serie B. Nel Bari \u00e8 utilizzato dall'allenatore Toneatto per migliorare l'efficienza del reparto offensivo con i calci piazzati. Il centrocampista comasco mette a segno 9 reti, tutte su calcio piazzato (7 su calcio di punizione e 2 su rigore), in 34 incontri di campionato, risultando il calciatore biancorosso pi\u00f9 prolifico della stessa stagione, e contribuisce alla promozione in Serie A dei pugliesi. Giunto sulla panchina barese Oronzo Pugliese (in sostituzione di Toneatto, che aveva voluto lasciare l'incarico a fine stagione), questi non include Tentorio nei suoi schemi; dopo aver giocato una partita di campionato viene ceduto nella sessione autunnale del calciomercato, per 100 milioni di lire al , neopromosso in Serie B. Nei biancorossi emiliani gioca in sostituzione del libero titolare Bordignon, che si era infortunato. Nonostante le 8 reti in 29 presenze (capocannoniere stagionale della squadra), spesso realizzate su calci piazzati, non riesce ad evitare la retrocessione degli emiliani.\nNel novembre 1971 torna in Serie A ingaggiato dal Catania, dove disputa 9 incontri con una rete all'attivo (in occasione del pareggio esterno col Verona), nell'annata che vede gli etnei chiudere all'ultimo posto. A fine stagione rientra al Piacenza e passa in prestito alla , in Serie B, con cui disputa un'annata da riserva (13 presenze e 2 reti), prima di trasferirsi al Pietrasanta, con cui ottiene la promozione in Serie C2 nel campionato di Serie D 1978-1979 e chiude la carriera all'et\u00e0 di 38 anni.\nIn carriera ha totalizzato complessivamente 25 presenze e 4 reti in Serie A e 101 presenze e 20 reti in Serie B.\nAllenatore.\nIntraprende la carriera di allenatore guidando diverse formazioni toscane delle serie minori: nella stagione 1991-1992 guida il Viareggio nel campionato di Serie C2; torna sulla panchina dei bianconeri nel campionato di Eccellenza Toscana 1994-1995 portandoli alla promozione, e successivamente ne ottiene una seconda, dal Campionato Nazionale Dilettanti alla Serie C2.\nNel dicembre 1999 viene chiamato sulla panchina del Collesalvetti, in Promozione, e nel campionato 2003-2004 siede sulla panchina del Pietrasanta."}
{"id": "2873701", "revid": "1723025", "url": "https://it.wikipedia.org/wiki?curid=2873701", "title": "Benedetta di Danimarca", "text": "In quanto figlia di re Federico IX, \u00e8 un membro della famiglia reale danese e attualmente undicesima nella linea di successione al trono danese. La principessa Benedetta spesso rappresenta la regina Margrethe agli eventi ufficiali o semi-ufficiali. Nel 1968 ha sposato Riccardo, VI principe di Sayn-Wittgenstein-Berleburg, con cui ha avuto tre figli.\nNascita e famiglia.\nLa principessa Benedetta nacque il 29 aprile 1944 nel Palazzo di Amalienborg a Copenaghen, secondogenita del Principe della Corona Federico e della Principessa della Corona Ingrid di Danimarca. Suo padre era il maggiore dei figli maschi di re Cristiano X e della regina Alessandrina di Danimarca e sua madre era l'unica figlia femmina del Principe della Corona Gustavo Adolfo e della Principessa della Corona Margherita di Svezia.\nLa sua nascita avvenne durante l'occupazione della Danimarca da parte della Germania nazista. Il giorno dopo la nascita della principessa, membri del gruppo di resistenza danese Holger Danske effettuarono un saluto militare di 21 bombe nel parco pubblico di \u00d8rstedsparken nel centro di Copenaghen come riferimento ai tradizionali 21 colpi di cannone eseguiti dall'esercito e dalla marina danese in occasione delle nascite reali.\nFu battezzata il 24 maggio 1944 nella chiesa di Holmen a Copenaghen. I suoi padrini e madrine furono il re e la regina di Danimarca, il principe Gustavo di Danimarca, il re di Svezia, il conte Sigvard Bernadotte di Wisborg, la principessa Alice del Regno Unito, la regina Elisabetta del Regno Unito, la principessa Carolina Matilde di Danimarca, la principessa Margherita di Danimarca, la principessa Thyra di Danimarca e la principessa Ingeborg di Svezia.\n Il 20 aprile 1947 re Cristiano X mor\u00ec ed il padre di Benedetta sal\u00ec al trono come re Federico IX.\nCome le sue sorelle, Benedetta crebbe nel Palazzo di Amalienborg e frequent\u00f2 le scuole locali. Trascorreva le vacanze estive con la famiglia reale nel Palazzo di Gr\u00e5sten nello Jutland meridionale.\nAll'epoca della sua nascita, soltanto i maschi potevano salire al trono di Danimarca. Poich\u00e9 il suoi genitori non ebbero figli maschi, si era ipotizzato che suo zio, il principe Knud sarebbe un giorno salito al trono. La popolarit\u00e0 di Federico IX e delle sue figlie e il ruolo di maggior rilievo delle donne nella vita danese spianarono la strada ad un nuovo Atto di Successione nel 1953, che permetteva la successione femminile al trono seguendo il principio della preferenza di primogenitura maschile, dove una femmina pu\u00f2 salire al trono solo se non ha fratelli. Margherita, la sorella di Benedetta, divenne perci\u00f2 erede presunta e la principessa Benedetta divent\u00f2 seconda nella linea di successione.\nInsieme con sua sorella minore, Anna Maria, Benedetta fu una damigella alle nozze del 1962 del principe Juan Carlos di Spagna con la principessa Sofia di Grecia e Danimarca.\nMatrimonio.\nBenedetta spos\u00f2 il 3 febbraio 1968 nella chiesa del Palazzo di Fredensborg Riccardo, VI principe di Sayn-Wittgenstein-Berleburg, nato a Gie\u00dfen il 29 ottobre 1934 e morto a Berleburg il 14 marzo 2017. Riccardo era il figlio di Gustavo Alberto, V principe di Sayn-Wittgenstein-Berleburg (1907\u20131944) e di sua moglie Margareta Fouch\u00e9 (1909\u20132005). Il re decret\u00f2 che i figli di Benedetta avrebbero dovuto essere allevati in Danimarca per avere diritto alla successione. Dal momento che la condizione non fu accolta, i tre figli della principessa Benedetta non sono nella linea di successione al trono.\nDiscendenza.\nI figli della principessa Benedetta sono designati come \"Altezze\" in Danimarca per \"Ordine in Consiglio\". Altrove sono \"Altezze Serenissime\" per appartenenza alla casa mediatizzata di Sayn-Wittgenstein."}
{"id": "2873705", "revid": "287204", "url": "https://it.wikipedia.org/wiki?curid=2873705", "title": "Calcio ai V Giochi del Mediterraneo", "text": "Il torneo di calcio ai V Giochi del Mediterraneo si tenne a Tunisi dal 7 settembre al 17 settembre 1967.\nVide la vittoria congiunta delle Nazionali di Italia e Francia dopo che la finale, terminata per 0-0, diede la vincita agli italiani per sorteggio.\nDi comune accordo fu altres\u00ec immediatamente deciso di condividere la conquista del trofeo.\nRiassunto del torneo.\nGruppo A.\nIl torneo si apr\u00ec il 7 settembre, il giorni precedente alla cerimonia di inaugurazione dei Giochi, con la vittoria allo Stade Chedly Zouiten della per 3-1 sull'Algeria.\nL' esord\u00ec lo stesso giorno, perdendo 1-0 contro il , a segno con Mahgius. La prestazione della nazionale marocchina, rimasta in 10 uomini dal 38' del primo tempo, a seguito dell'espulsione di Fahdi, fu di gran lunga superiore alle attese. Al termine della gara, la FIGC present\u00f2 un ricorso, lamentando l'irregolarit\u00e0 di una sostituzione: infatti il portiere Ahal Ben venne sostituito da Amal al 4' del primo tempo per infortunio e rientr\u00f2 in campo al 35' per sostituire Amal, a sua volta inforunatosi. Il reclamo per\u00f2 venne respinto dalla Commissione disciplinare dei Giochi, motivando in un comunicato, emanato nei giorni seguenti, che:\nNella seconda giornata del girone, la super\u00f2 il Marocco 2-0, mentre l' vinse contro l'Algeria con lo stesso risultato.\nNell'ultima giornata l'Algeria vinse 3-1 contro il Marocco. L' sconfisse 4-1 la Francia, terminando prima nel girone.\nL'Algeria, classificatasi terza, al termine del girone present\u00f2 un ricorso contro l'Italia, chiedendone l'estromissione dal torneo per aver schierato tre calciatori professionisti: Anastasi, Fara e Chiarugi.\nGruppo B.\nAvendo concluso con gli stessi punti, il 14 settembre la Spagna e la Tunisia disputarno uno spareggio allo Stadio olimpico di El Menzah avanti 40.000 spettatori, che si concluse con il risultato di 1-1. La Spagna si qualific\u00f2 alle semifinali grazie al sorteggio.\nSemifinali.\nIn semifinale l'Italia vinse contro la Spagna per 2-0, grazie all'autorete di Madarioga al 23' e al gol di Luciano Chiarugi all'81}'. L'incontro fu preceduto delle polemiche per il fitto calendario, che avevano costretto la Spagna a giocare tre partite in tre gioni. L'allenatore spagnolo Jos\u00e9 Santamar\u00eda se ne lament\u00f2 affermando:\nNell'altra semifinale la Francia vinse 3-0 contro la Turchia.\nFinale.\nNei giorni precedenti la finale, gli organizzatori avevano deciso che nel caso la finale fosse finita in pareggio entrambe le squadre avrebbero vinto la medaglia d'oro. Tuttavia, la sera prima della finale, al termine di una riunione, il regolamento cambi\u00f2 e fu deciso che l'eventuale situazione di parit\u00e0 sarebbe stata risolta con il sorteggio, secondo il rito del lancio della monetina.\nLa finale vide contrapposte Francia e Italia e termin\u00f2 0-0, dopo i tempi supplementari. Al termine della gara, quinidi, l'arbitro chiam\u00f2 a s\u00e9 i due capitani, Nevio Scala e Plant\u00e9, informandoli che si sarebbe proceduti la sorteggio. La decisione provoc\u00f2 decise proteste dei dirigenti italiani, che vennero sedate solo con l'esibizione del foglio ciclostilato riportante il comunicato della sera precedente, di cui loro erano rimasti all'oscuro.\nL'arbitro chiese a Nevio Scala di scegliere la faccia della monetina preferita ed egli opt\u00f2 lo stesso lato indicato in precedenza per la determinazione del campo all'inizio della gara ed ai supplementari. Al termine dell'incontro il capitano italiano spieg\u00f2:\nL'arbitro lanci\u00f2 la monetina e l'Italia vinse il sorteggio.\nMentre i giocatori italiani iniziarono a festeggiare, il pubblico rumoreggi\u00f2 per protestare contro la decisione di attribuire il premio secondo la sorte. Fu cos\u00ec che il comitato organizzatore decise di premiare i calciatori di entrambe le squadre con la medaglia d'oro."}
{"id": "2873706", "revid": "125068107", "url": "https://it.wikipedia.org/wiki?curid=2873706", "title": "Nagmachon", "text": "Il Nagmachon \u00e8 un veicolo per il trasporto truppe in dotazione alle forze armate israeliane ricavato sfruttando lo scafo dei carri Centurion. Si tratta di una versione migliorata del \"NagmaSho't\" che a sua volta fu ricavato dai carri Sho't a partire dal 1970. Il veicolo \u00e8 stato dotato di una spessa corazza in particolare nella parte inferiore in modo da resistere anche alla deflagrazione di una mina terrestre \u00e8 pu\u00f2 essere dotato di diverse dotazioni aggiuntive. Il mezzo pu\u00f2 essere dotato di un ulteriore strato di corazze reattive per incrementare il livello di protezione specialmente contro gli RPG. \nLe prime versioni furono inoltre anche dotate di tre piastre in acciaio per proteggere il mitragliere in torretta ed il capocarro. Successivamente i mezzi furono dotati di apposite sovrastrutture che hanno incrementato notevolmente il livello di protezione. Tali modifiche risultarono particolarmente utili nel corso dell'ultima intifada e durante l'ultimo conflitto in Libano nel corso del 2006 quando le truppe israeliane furono ripetutamente esposte ad attacchi di guerriglieri. Molti Nagmachon vengono impiegati oltre che dal corpo corazzato israeliano anche dal genio militare israeliano."}
{"id": "2873707", "revid": "1543377", "url": "https://it.wikipedia.org/wiki?curid=2873707", "title": "San Jos\u00e9 (Naranjo)", "text": "San Jos\u00e9 \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873708", "revid": "767487", "url": "https://it.wikipedia.org/wiki?curid=2873708", "title": "The Drive for a Life", "text": "The Drive for a Life \u00e8 un cortometraggio muto del 1909 diretto da David W. Griffith che lo ha anche sceneggiato. Il film, interpretato da Arthur V. Johnson, Florence Lawrence e Marion Leonard, venne girato nel New Jersey e fu prodotto dall'American Mutoscope and Biograph Company che lo distribu\u00ec nelle sale il 22 aprile 1909.\nTrama.\nHarry lascia l'amante per fidanzarsi con un'altra. L'amante, gelosa e vendicativa, prepara alcune caramelle ripiene di veleno destinate alla rivale. Harry, scoperto il piano della donna, corre per cercare di avvertire del pericolo la fidanzata prima che sia troppo tardi.\nProduzione.\nIl film fu girato nel New Jersey, negli studi della Biograph di Fort Lee, e venne prodotto dall'American Mutoscope and Biograph Company.\nDistribuzione.\nIl copyright, richiesto dall'American Mutoscope and Biograph Co., fu registrato il 14 aprile 1909 con il numero H125726. Il film - un cortometraggio in una bobina - usc\u00ec nelle sale cinematografiche USA il 22 aprile 1909.\nNon si conoscono copie ancora esistenti della pellicola che viene considerata presumibilmente perduta."}
{"id": "2873711", "revid": "1543377", "url": "https://it.wikipedia.org/wiki?curid=2873711", "title": "Cirr\u00ed Sur", "text": "Cirr\u00ed Sur \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873712", "revid": "287204", "url": "https://it.wikipedia.org/wiki?curid=2873712", "title": "Cirri Sur", "text": ""}
{"id": "2873714", "revid": "1305772", "url": "https://it.wikipedia.org/wiki?curid=2873714", "title": "Colla di Casotto", "text": "La Colla di Casotto (1.379 ) \u00e8 un valico delle Alpi liguri situato in Provincia di Cuneo. Collega il comune di Garessio, in Val Tanaro, con quello di Pamparato, in Val Casotto.\nPer esso transita la strada provinciale n. 178 della Provincia di Cuneo.\nDescrizione.\nIl colle si apre sullo spartiacque Tanaro/Casotto tra il Bric Mindino e la costiera che dal Monte Grosso scende al Monte Berlino e al Bric dei Giassetti.\nAmministrativamente \u00e8 del tutto compreso nel territorio comunale di Garessio il quale, oltre alla zona circostante il capoluogo situato in Val Tanaro, comprende anche una buona porzione della testata della Val Casotto.\nDal punto di valico, toccato dalla SP 178, si dipartono alcune strade sterrate in parte a servizio degli impianti sciistici della zona e in parte utilizzate come piste forestali per l'esbosco del legname degli ampi boschi che si trovano nei pressi del colle.\nEscursionismo.\nDal colle \u00e8 facilmente raggiungibile il panoramico Bric Mindino con un itinerario che si svolge in parte su strada sterrata e in parte per sentiero, percorribile sia a piedi che con le ciaspole.\nSul lato opposto del valico un'altra facile escursione permette di arrivare senza particolari difficolt\u00e0 ai monti Berlino, Mussiglione e Grosso; questo sia d'estate che d'inverno, con le ciaspole o con gli sci.,"}
{"id": "2873715", "revid": "1543377", "url": "https://it.wikipedia.org/wiki?curid=2873715", "title": "San Jer\u00f3nimo (Naranjo)", "text": "San Jer\u00f3nimo \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873716", "revid": "2149328", "url": "https://it.wikipedia.org/wiki?curid=2873716", "title": "Farneta (Castroregio)", "text": "Farneta \u00e8 l'unica frazione del comune di Castroregio in provincia di Cosenza, con una superficie di 5,2 km2 e una popolazione di 87 abitanti.\nLa popolazione \u00e8 costituita da una comunit\u00e0 di Arb\u00ebresh\u00eb, che ha conservato l'identit\u00e0 albanese per pi\u00f9 di cinque secoli, espressa attraverso la lingua, le tradizioni, i costumi, la cultura materiale e spirituale, nonch\u00e9 il rito greco-bizantino.\nGeografia fisica.\nL'abitato di Farneta si trova a circa 6,86\u00a0km (distanza aerea) dal comune di Castroregio, di cui \u00e8 frazione, e ben 32\u00a0km (seguendo la tortuosa strada che si diparte dalla Strada statale 481). \u00c8 arroccata su un'altura (tra 850 a 895 m s.l.m.) attigua al Timpone La Rotondella (1016 m s.l.m.), ai confini tra la Basilicata e la Calabria. Il territorio \u00e8 notevolmente ricco di esemplari di farne, da cui deriva il toponimo di Farneta.\nIl territorio di Farneta rientra nella competenza amministrativa di Castroregio, ma quest'ultimo \u00e8 costituito da due divisioni territoriali distaccate, in una delle quali \u00e8 ubicata la frazione di Farneta, che confina con i comuni di Oriolo (CS), Alessandria del Carretto (CS) e Cersosimo (PZ).\nStoria.\nNon conosciamo la data di fondazione di Farneta, ma tenendo conto che le prime famiglie farnetane erano Licursi, Camodeca, Trupo, Pappad\u00e0 e Smilari, cognomi di Coronei che nel 1534 erano giunti nel vicino San Paolo Albanese, possiamo dedurre che, nel tempo, alcuni componenti di queste famiglie si siano spostate verso Farneta.\nPrima di stabilirsi dove sono oggi, si trasferirono in diversi territori fino a quando non si fermarono nel territorio dei Marchesi di Oriolo. I primi pagliai furono costruiti nel fondo di una valle; il \"Katunish\", cos\u00ec chiamarono l'insediamento, fu abbandonato poco dopo perch\u00e9 era infestato da una grande quantit\u00e0 di serpenti. Gli albanesi si spostarono verso l\u2019attuale bivio di Oriolo, chiamando il nuovo insediamento \"Katundi i vjeter\". Abbandonarono anche quest\u2019ultimo per spostarsi pi\u00f9 in alto, verso una localit\u00e0 alla quale diedero il nome di \"San Procopio\".\nSan Procopio non risulta nei censimenti del 1503, 1508, 1548, 1566, 1567, ma solo in quello del 1543, con 27 fuochi (nuclei familiari) albanesi; in tale censimento risultano i seguenti cognomi: Cacossi, Chidicamo, Comino, Discia, Flocca, Minaropolo, Minissi, Mirotto, Radu (poi De Rada), Similara (Smilara) e Valacca.\nPrima del 1551 gli Arb\u00ebresh\u00eb abbandonarono San Procopio a causa della peste portata da un certo Costantino Licursi da Caserta, uomo di fiducia del marchese di Oriolo, e si spostarono pi\u00f9 in alto, dove fondarono un villaggio al quale diedero il nome di \"Farneta\", riferendosi ai fitti boschi di farnie che lo circondavano. Dal censimento del 1551 risultano a Farneta circa 400 persone. \nIl villaggio di Farneta venne diviso in due rioni, che gli Arb\u00ebresh\u00eb chiamarono entrambi \"ka Mbatani\" (l'altro rione), collegati con una breve strada in selciato, \"nxilikata\". Nel rione in basso si stabilirono le famiglie Trupo, Licursi e Pappad\u00e0; in quell\u2019altro le famiglie Petta e Camodeca.\nCaduto il feudalesimo nel 1806, Farneta, rimase frazione di Oriolo, distante circa 8 km. I Farnetani si erano sempre rifiutati di passare al rito latino, anche se la loro chiesa dipendeva dalla Diocesi di Anglona-Tursi. La resistenza degli Arb\u00ebresh\u00eb e la loro appartenenza religiosa influenz\u00f2 anche la divisione organizzativa territoriale del 1819, quando divenne frazione di una comunit\u00e0 interamente arb\u00ebreshe, cio\u00e8 di Castroregio, da cui dista 32 km; inoltre, nel 1919, con l'erezione dell\u2019Eparchia di Lungro, entr\u00f2 a far parte della nuova diocesi.\nSociet\u00e0.\nEvoluzione demografica.\nLa popolazione di Farneta, che verso la fine del 1800 ammontava a 450 abitanti e nel 1920 a 900 circa, attualmente, a causa dell'emigrazione di una parte considerevole di essa verso i centri industriali del nord, si \u00e8 notevolmente ridotta, non contando pi\u00f9 di 300 abitanti totali. Oggi conta 100 residenti circa (qualche decina di famiglie), in prevalenza dediti all'agricoltura e all'allevamento del bestiame bovino. Essa \u00e8 diminuita in modo esponenziale (nel 2001 si contavano 138 abitanti), anche se nella stagione estiva (soprattutto nella festa di San Donato, patrono del paese) l'abitato si popola di alcuni emigranti, che tornano per qualche giorno a visitare il piccolo centro. Farneta \u00e8 il centro meno popolato di tutto l'Alto Ionio Cosentino.\nTradizioni e folclore.\nLe tradizioni culturali rimaste ancora oggi a Farneta si concentrano soprattutto nella musica di antichi strumenti popolari, alcuni di essi costruiti dai pochi artigiani locali (zampogna a chiave, surduline, ciaramelle) e nelle feste popolari, come quella del patrono San Donato, a cui \u00e8 dedicata la suggestiva chiesa di Farneta. In questo periodo i suoni balcanici originari della popolazione si mischiano soprattutto con quelli popolari del luogo.\nCultura.\nA Farneta si costruiscono strumenti della musica popolare (zampogne a chiave, surduline, ciaramelle, ecc.), storicamente dalla famiglia Pisillo. Si stampa il giornale in lingua albanese \"Rilindia Jug\" (Rinascita Sud)."}
{"id": "2873717", "revid": "1442080", "url": "https://it.wikipedia.org/wiki?curid=2873717", "title": "Singapore Open 1989 - Singolare maschile", "text": "Il singolare maschile del torneo di tennis Singapore Open 1989, facente parte della categoria Grand Prix, ha avuto come vincitore Kelly Jones che ha battuto in finale 6\u20131, 7\u20135 Amos Mansdorf."}
{"id": "2873719", "revid": "88819819", "url": "https://it.wikipedia.org/wiki?curid=2873719", "title": "Saggio del plusvalore", "text": "Il saggio del plusvalore \u00e8 il rapporto tra il plusvalore ottenuto dallo sfruttamento di ore lavorative non retribuite e il capitale variabile, ovvero il costo effettivo dei salari degli operai, basato sul lavoro necessario.\nIl plusvalore dato dalle ore di lavoro non retribuite \u00e8 da attribuire al fatto che il salario \u00e8 fisso (quindi \u00e8 fisso anche il costo giornaliero dell'operaio) mentre il valore che viene prodotto \u00e8 variabile (in base al lavoro effettuato) ed \u00e8 generalmente superiore al costo giornaliero dell'operaio. Nell'interpretazione di Marx, \u00e8 un illecito.\nIn simboli, indicando con \"s\" il saggio del plusvalore, \"Pv\" il plusvalore e \"v\" il capitale variabile si ha:\nMarx lo indica anche come \"saggio di sfruttamento\", in quanto offre la misura in percentuale dello sfruttamento della forza-lavoro."}
{"id": "2873720", "revid": "1543377", "url": "https://it.wikipedia.org/wiki?curid=2873720", "title": "San Juan (Naranjo)", "text": "San Juan \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873721", "revid": "247222", "url": "https://it.wikipedia.org/wiki?curid=2873721", "title": "Saggio di plusvalore", "text": ""}
{"id": "2873722", "revid": "1442080", "url": "https://it.wikipedia.org/wiki?curid=2873722", "title": "Singapore Open 1989 - Doppio maschile", "text": "Il doppio maschile del torneo di tennis Singapore Open 1989, facente parte della categoria Grand Prix, ha avuto come vincitori Rick Leach e Jim Pugh che hanno battuto in finale 6\u20133, 6\u20134 Paul Chamberlin e Paul Wekesa.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2873724", "revid": "1543377", "url": "https://it.wikipedia.org/wiki?curid=2873724", "title": "Rosario (Naranjo)", "text": "Rosario \u00e8 un distretto della Costa Rica facente parte del cantone di Naranjo, nella provincia di Alajuela."}
{"id": "2873728", "revid": "1305772", "url": "https://it.wikipedia.org/wiki?curid=2873728", "title": "Enrique Palacios", "text": "Carriera.\nEnrique Palacios inizia la sua carriera nel mondo della moda nel 1995 e in seguito a un contratto con l'agenzia di moda Karin Models France, si trasferisce a Parigi. Diventa piuttosto noto nell'ambiente grazie alle campagne pubblicitarie di Tommy Hilfiger, Dolce &amp; Gabbana, Grigio Perla, Neiman Marcus e soprattutto del profumo \"Armani Code\". Nel 2005 insieme a Gabriel Aubry, Jason Shaw, Mark Vanderloo e Alex Lundqvist \u00e8 apparso in un servizio di \"L'Uomo Vogue\", fotografati da Walter Chin, riguardante i modelli maschili di maggior successo.\nDopo essere stato legato con la modella Naomi Campbell, Enrique Palacios ha sposato la modella ed attrice Ver\u00f3nica Schneider."}
{"id": "2873733", "revid": "1442080", "url": "https://it.wikipedia.org/wiki?curid=2873733", "title": "Singapore Open 1989 - Singolare femminile", "text": "Il singolare del Singapore Open 1989 \u00e8 stato un torneo di tennis facente parte del WTA Tour 1989.\nMonique Javer era il detentore del titolo, ma ha perso in semifinale contro Akiko Kijimuta.\nBelinda Cordwell ha battuto in finale 6\u20131, 6\u20130 Kijimuta."}
{"id": "2873735", "revid": "838137", "url": "https://it.wikipedia.org/wiki?curid=2873735", "title": "Singapore Open 1989 - Doppio femminile", "text": "Il doppio femminile del Singapore Open 1989 \u00e8 stato un torneo di tennis facente parte del WTA Tour 1989.\nNatal'ja Bykova e Natal'ja Medvedeva erano le detentrici del titolo, ma quest'anno non hanno partecipato.\nBelinda Cordwell e Elizabeth Smylie hanno battuto in finale 6\u20137, 6\u20132, 6\u20131 Ann Henricksson e Beth Herr."}
{"id": "2873738", "revid": "1878557", "url": "https://it.wikipedia.org/wiki?curid=2873738", "title": "Palmares (Costa Rica)", "text": "Palmares \u00e8 un distretto della Costa Rica, capoluogo del cantone omonimo, nella provincia di Alajuela."}
{"id": "2873739", "revid": "1442080", "url": "https://it.wikipedia.org/wiki?curid=2873739", "title": "Monte Carlo Open 1989 - Singolare", "text": "Il singolare del Monte Carlo Open 1989 \u00e8 stato un torneo di tennis facente parte della categoria Grand Prix.\nIvan Lendl era il detentore del titolo, ma quest'anno non ha partecipato.\nAlberto Mancini ha battuto in finale 7\u20135, 2\u20136, 7\u20136, 7\u20135 Boris Becker.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2873741", "revid": "838137", "url": "https://it.wikipedia.org/wiki?curid=2873741", "title": "Monte Carlo Open 1989 - Doppio", "text": "Il doppio del Monte Carlo Open 1989 \u00e8 stato un torneo di tennis facente parte della categoria Grand Prix.\nSergio Casal e Emilio S\u00e1nchez erano i detentori del titolo, ma hanno perso nel 2\u00ba turno contro Marcelo Filippini e Horst Skoff.\nTom\u00e1\u0161 \u0160m\u00edd e Mark Woodforde hanno battuto in finale 1\u20136, 6\u20134, 6\u20132 Paolo Can\u00e8 e Diego Nargiso.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2873744", "revid": "126257", "url": "https://it.wikipedia.org/wiki?curid=2873744", "title": "Carrozzeria Ghia", "text": ""}
{"id": "2873745", "revid": "1543377", "url": "https://it.wikipedia.org/wiki?curid=2873745", "title": "Zaragoza (Costa Rica)", "text": "Zaragoza \u00e8 un distretto della Costa Rica facente parte del cantone di Palmares, nella provincia di Alajuela. Con i suoi 8,05 km\u00b2 \u00e8 il pi\u00f9 esteso dei sette distretti che formano il cantone di Palmares.\nZaragoza comprende 9 rioni (\"barrios\"):"}
{"id": "2873746", "revid": "767487", "url": "https://it.wikipedia.org/wiki?curid=2873746", "title": "The Note in the Shoe", "text": "The Note in the Shoe \u00e8 un cortometraggio muto del 1909 sceneggiato e diretto da David W. Griffith. Il film, interpretato da Florence Lawrence e Anita Hendrie, venne prodotto dalla American Mutoscope and Biograph Company che lo distribu\u00ec nelle sale il 6 maggio 1909.\nProduzione.\nIl film fu prodotto dall'American Mutoscope and Biograph Company.\nDistribuzione.\nDistribuito dall'American Mutoscope and Biograph Company, che lo fece uscire il 6 maggio 1909, era programmato in sala in split reel, insieme a un altro cortometraggio di Griffith, \"One Busy Hour\"."}
{"id": "2873748", "revid": "767487", "url": "https://it.wikipedia.org/wiki?curid=2873748", "title": "WCT Tournament of Champions", "text": "Il WCT Tournament of Champions \u00e8 stato un torneo di tennis facente parte del WCT Tour dal 1977 al 1989. Si \u00e8 giocato a Lakeway nel 1977, a Las Vegas nel 1978, a Dorado nel 1979 e a Forest Hills dal 1980 al 1989."}
{"id": "2873750", "revid": "48344", "url": "https://it.wikipedia.org/wiki?curid=2873750", "title": "Moses Israel Finkelstein", "text": ""}
{"id": "2873752", "revid": "287204", "url": "https://it.wikipedia.org/wiki?curid=2873752", "title": "Lockheed X-17", "text": "Il Lockheed X-17 fu un missile statunitense sperimentale a tre stadi a propellente solido. Venne ideato per provare gli effetti dell'alto numero di Mach (velocit\u00e0 molte volte superiori a quelle del suono) al rientro nell'atmosfera terrestre.\nStoria del progetto.\nL'X-17 fu anche usato come razzo impulsore durante l'operazione Argus per la serie di tre prove ad alta quota di esplosioni nucleari condotte nel sud Atlantico nel 1958.\nIl 24 aprile 1957 l'X-17 raggiunse la velocit\u00e0 di 9\u00a0000 miglia orarie (14\u00a0000 km/h) sulla base aerea di Patrick.\nTecnica.\nIl primo stadio dell'X-17 portava il missile ad una quota di 27 km (17 miglia) prima di spegnersi. Il razzo procedeva quindi per inerzia fino ad una quota di 160\u00a0km (100 miglia) prima di abbassare il muso per l'operazione di rientro. A questo punto il motore del secondo stadio entrava in funzione seguito successivamente dal terzo."}
{"id": "2873757", "revid": "767487", "url": "https://it.wikipedia.org/wiki?curid=2873757", "title": "Buenos Aires (Palmares)", "text": "Buenos Aires \u00e8 un distretto della Costa Rica facente parte del cantone di Palmares, nella provincia di Alajuela."}
{"id": "2873761", "revid": "1543377", "url": "https://it.wikipedia.org/wiki?curid=2873761", "title": "Santiago (Palmares)", "text": "Santiago \u00e8 un distretto della Costa Rica facente parte del cantone di Palmares, nella provincia di Alajuela."}
{"id": "2873763", "revid": "767487", "url": "https://it.wikipedia.org/wiki?curid=2873763", "title": "WCT Tournament of Champions 1989", "text": "Il WCT Tournament of Champions 1989 \u00e8 stato un torneo di tennis giocato sulla terra battuta. Si \u00e8 giocato al West Side Tennis Club di Forest Hills negli Stati Uniti. \u00c8 stata la 13\u00aa edizione del singolare, la 10a del doppio. L'evento fa parte del Nabisco Grand Prix 1989.Si \u00e8 giocato dal 1 al 7 maggio 1989.\nCampioni.\nSingolare maschile.\n Ivan Lendl ha battuto in finale Jaime Yzaga 6\u20132, 6\u20131\nDoppio maschile.\n Rick Leach / Jim Pugh hanno battuto in finale Jim Courier / Pete Sampras 6\u20134, 6\u20132"}
{"id": "2873764", "revid": "1305772", "url": "https://it.wikipedia.org/wiki?curid=2873764", "title": "Monte Grosso (Alpi Liguri)", "text": "Il Monte Grosso (2.007 ) \u00e8 la prima montagna delle Alpi Liguri di altezza superiore ai 2000 metri che si incontra arrivando da est.\n\u00c8 situata in comune di Garessio (CN).\nDescrizione.\nLa montagna \u00e8 situata sullo spartiacque Tanaro/Casotto; verso sud la marcata insellatura della Colla Bassa (1851\u00a0m) la separa dal Monte Antoroto. \nLo spartiacque a nord del Monte Grosso si biforca invece per dare origine al breve contrafforte del Monte Mussiglione (1.945\u00a0m), che divide il Vallone di Valcalda dal solco principale della Val Casotto.\nLa catena principale prosegue invece piegando verso nord-est e scende prima al Monte Berlino (1.774\u00a0m) e poi alla Colla di Casotto (1.379\u00a0m); in questa zona sono presenti gli impianti di risalita della stazione sciistica \"Garessio 2000\".\nLa parte sommitale del Monte Grosso \u00e8 bifida ed \u00e8 caratterizzata da due rilievi arrotondati di quota pressoch\u00e9 eguale e che distano tra loro circa 150 metri.\nAccesso alla cima.\nLa via di salita pi\u00f9 comoda al Monte Grosso \u00e8 quella che, partendo dalla Colla di Casotto, transita per il Monte Berlino e raggiunge la montagna per la cresta settentrionale. D'inverno lo stesso itinerario \u00e8 percorribile senza particolari difficolt\u00e0 con gli sci o con le ciaspole.\nCome dalle altre cime della zona il panorama \u00e8 vastissimo; in questo caso la vista \u00e8 per\u00f2 limitata verso sud-ovest dalla mole del vicino monte Antoroto."}
{"id": "2873767", "revid": "1543377", "url": "https://it.wikipedia.org/wiki?curid=2873767", "title": "Candelaria (Costa Rica)", "text": "Candelaria \u00e8 un distretto della Costa Rica facente parte del cantone di Palmares, nella provincia di Alajuela."}
{"id": "2873769", "revid": "1442080", "url": "https://it.wikipedia.org/wiki?curid=2873769", "title": "WCT Tournament of Champions 1989 - Singolare", "text": "Il singolare del WCT Tournament of Champions 1989 \u00e8 stato un torneo di tennis facente parte della categoria Grand Prix.\nAndre Agassi era il detentore del titolo, ma ha perso in semifinale contro Ivan Lendl.\nLendl ha battuto in finale 6\u20132, 6\u20131 Jaime Yzaga.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2873770", "revid": "48344", "url": "https://it.wikipedia.org/wiki?curid=2873770", "title": "Giovanni Monti (aviatore)", "text": ""}
{"id": "2873771", "revid": "599013", "url": "https://it.wikipedia.org/wiki?curid=2873771", "title": "Giovanni Monti", "text": "Fu uno dei piloti della Regia Aeronautica assegnati al Reparto Sperimentale Alta Velocit\u00e0 con base a Desenzano del Garda.\nBiografia.\nNacque a Fratta Polesine il 16 gennaio 1900 in una delle famiglie economicamente pi\u00f9 agiate del periodo, famiglia che aveva radici nei moti Carbonari della Fratta, primo esempio di repressione da parte austriaca delle aspirazioni alla libert\u00e0 e all'emancipazione nazionale. Fin dai primi anni d'et\u00e0 il giovane Giovanni mostr\u00f2 un interesse per lo sport che si concretizz\u00f2 nella pratica di diverse discipline, tra le quali il ciclismo, partecipando alle attivit\u00e0 della locale societ\u00e0 sportiva \"Veloce Club\" fondata intorno al 1905, ed il calcio tanto da essere ricordato nel secondo campo sportivo comunale di Padova, al quale fu intitolato.\nNel 1918, parte volontario per la prima guerra mondiale durante la quale consegue il brevetto di pilota e dando prova delle sue qualit\u00e0 riuscendo in breve tempo a raggiungere il grado di capitano.\nCalciatore.\nDal 1919 al 1930 gioc\u00f2 per il Padova 176 partite segnando 51 gol. A lui \u00e8 stato intitolato il velodromo e campo da calcio in via Carducci di Padova, citt\u00e0 che lo vide calciatore con la maglia biancoscudati prima del passaggio allo Stadio Appiani.\nIl Reparto Sperimentale Alta Velocit\u00e0.\nGiovanni Monti apparteneva al primo gruppo di piloti scelti per la Scuola Alta Velocit\u00e0 di Desenzano alla sua costituzione all'inizio del 1928.\nPer la gara della Coppa Schneider di Calshot, gli venne assegnato il Macchi M.67, matricola MM105 e numero di gara 10. Monti fu costretto al ritiro per la rottura di una tubazione del circuito di raffreddamento motore. Lo stesso Monti riport\u00f2 alcune scottature dovute alle perdite d'acqua. L'aereo del Monti, numero di gara 10, \u00e8 oggi esposto al Museo storico dell'Aeronautica Militare di Vigna di Valle, unico Macchi M.67 esistente.\nIl 16 luglio 1931 effettu\u00f2 il primo volo del Macchi-Castoldi M.C.72, giunto a Desenzano il 12 giugno precedente. Effettu\u00f2 successivamente altri voli di prova, senza mai raggiungere la velocit\u00e0 massima, a causa dei ritorni di fiamma, prima del fatale 2 agosto 1931, quando l'aereo si inabiss\u00f2 nel lago di Garda e il pilota perse la vita. L'incidente, con l'ala che tocc\u00f2 l'acqua con una virata di quasi 90\u00ba, fu probabilmente dovuto ad una rottura del sistema di trasmissione coassiale delle due eliche controrotanti.\nLe esequie.\nLa notizia scosse l'opinione pubblica tanto che al suo funerale accorsero, oltre che le autorit\u00e0 militari della Regia Aeronautica e del Regio Esercito, anche moltissime persone e rappresentanti del mondo culturale.\nVita privata.\nAveva due fratelli, Alessandro Monti o Monti I e Feliciano Monti o Monti III entrambi calciatori. Per questo era conosciuto anche come Monti II.\nRiconoscimenti.\nSulla facciata del Palazzo Lippomanno Monti (ora Viaro) venne eretto un busto in bronzo, opera dello scultore \"Servilio Rizzato\", e posta una lapide che recita la seguente elegia:"}
{"id": "2873772", "revid": "767487", "url": "https://it.wikipedia.org/wiki?curid=2873772", "title": "Esquipulas (Costa Rica)", "text": "Esquipulas \u00e8 un distretto della Costa Rica facente parte del cantone di Palmares, nella provincia di Alajuela."}
{"id": "2873774", "revid": "838137", "url": "https://it.wikipedia.org/wiki?curid=2873774", "title": "WCT Tournament of Champions 1989 - Doppio", "text": "Il doppio del WCT Tournament of Champions 1989 \u00e8 stato un torneo di tennis facente parte della categoria Grand Prix.\nJorge Lozano e Todd Witsken erano i detentori del titolo, ma quest'anno non ha partecipato.\nRick Leach e Jim Pugh hanno battuto in finale 6\u20134, 6\u20132 Jim Courier e Pete Sampras.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2873777", "revid": "767487", "url": "https://it.wikipedia.org/wiki?curid=2873777", "title": "Gabriel Aubry", "text": "Carriera.\nGabriel Aubry inizia la propria carriera nel mondo della moda nel 1997 quando viene notato da uno stilista in un night club. Il suo primo lavoro avviene per\u00f2 soltanto nel 2000 quando viene scelto come protagonista della campagna pubblicitaria della DKNY.\nIn seguito Aubry ha lavorato per Tommy Hilfiger, Gianni Versace, Calvin Klein, Valentino, Trussardi, Nautica, Exte, Joop, Massimo Dutti e Next. In seguito alla popolarit\u00e0 ottenuta grazie alla sua apparizione nella campagna pubblicitaria di Hugo Boss, viene definito Supermodel, in quanto uno dei modelli maggiormente pagati al mondo.\nNei primi periodi del 2008 prende parte a una campagna pubblicitaria di Calvin Klein, insieme a Mariah Carey, Martha Stewart, Donald Trump e Carlos Santana. Inoltre \u00e8 stato l'unico uomo ad apparire sulla copertina di L'Uomo Vogue, comparendo contemporaneamente anche in quattro diverse campagne pubblicitarie nello stesso numero. Il sito internet \"Models.com\" ha nominato Aubrey alla seconda posizione della classifica \"Icon Men\" (\"Uomo icona\").\nVita privata.\nIl 16 marzo 2008 diventa padre di Nahla Ariela Aubry, avuta dall'attrice statunitense Halle Berry."}
{"id": "2873779", "revid": "599013", "url": "https://it.wikipedia.org/wiki?curid=2873779", "title": "Franco Campidonico", "text": " Anche suo fratello maggiore Ezio fu calciatore, con un passato nella Lazio.\nCarriera.\nIn carriera ha disputato un campionato di Serie A, nella stagione 1976-1977, con la maglia del , collezionando 7 presenze, oltre alla stagione 1968-1969 trascorsa nelle file della Juventus, senza scendere in campo in incontri di campionato.\nHa invece disputato 5 campionati di Serie B, con le maglie di e Genoa, totalizzando complessivamente 123 presenze e 6 reti, e vincendo il campionato cadetto nell'annata stagione 1975-1976. Ha conquistato inoltre una promozione in Serie B nella stagione 1978-1979 con il ."}
{"id": "2873780", "revid": "287204", "url": "https://it.wikipedia.org/wiki?curid=2873780", "title": "U.S. Men's Clay Court Championships 1989", "text": "L'U.S. Men's Clay Court Championships 1989 \u00e8 stato un torneo di tennis giocato sulla terra. \u00c8 stata la 22\u00aa edizione del U.S. Men's Clay Court Championships,che fa parte del Nabisco Grand Prix 1989. Si \u00e8 giocato a Charleston in Carolina del Sud negli Stati Uniti dall'8 maggio al 15 maggio 1989.\nCampioni.\nSingolare.\n Jay Berger ha battuto in finale Lawson Duncan 6-4, 6-3\nDoppio.\n Mikael Pernfors / Tobias Svantesson hanno battuto in finale Agust\u00edn Moreno / Jaime Yzaga 6-4, 4-6, 7-5"}
{"id": "2873782", "revid": "767487", "url": "https://it.wikipedia.org/wiki?curid=2873782", "title": "The Eavesdropper (film 1909)", "text": "The Eavesdropper (o \"An Eavesdropper\") \u00e8 un cortometraggio muto del 1909 diretto e sceneggiato da David W. Griffith. Il film fu interpretato da Charles Inslee, David Miles e Marion Leonard.\nProduzione.\nIl film venne prodotto dalla American Mutoscope and Biograph Company.\nDistribuzione.\nDistribuito dall'American Mutoscope and Biograph Company che lo fece uscire nelle sale il 3 maggio 1909."}
{"id": "2873784", "revid": "287204", "url": "https://it.wikipedia.org/wiki?curid=2873784", "title": "Mielan", "text": ""}
{"id": "2873786", "revid": "1442080", "url": "https://it.wikipedia.org/wiki?curid=2873786", "title": "U.S. Men's Clay Court Championships 1989 - Singolare", "text": "Il singolare dell'U.S. Men's Clay Court Championships 1989 \u00e8 stato un torneo di tennis facente parte della categoria Grand Prix.\nJay Berger ha battuto in finale Lawson Duncan 6-4, 6-3."}
{"id": "2873789", "revid": "460592", "url": "https://it.wikipedia.org/wiki?curid=2873789", "title": "Bradley &quot;Dez&quot; Fafara", "text": ""}
{"id": "2873790", "revid": "173617", "url": "https://it.wikipedia.org/wiki?curid=2873790", "title": "Internazionali d'Italia 1989 - Singolare maschile", "text": "Il singolare degli Internazionali d'Italia 1989 \u00e8 stato un torneo di tennis facente parte della categoria Grand Prix.\nIvan Lendl era il detentore del titolo, ma quest'anno non ha partecipato.\nAlberto Mancini ha battuto in finale 6\u20133, 4\u20136, 2\u20136, 7\u20136, 6\u20131 Andre Agassi."}
{"id": "2873791", "revid": "30961040", "url": "https://it.wikipedia.org/wiki?curid=2873791", "title": "Legio III (Pansa)", "text": ""}
{"id": "2873792", "revid": "76963", "url": "https://it.wikipedia.org/wiki?curid=2873792", "title": "Luigi Canzanelli", "text": "Partigiano, Medaglia d'argento al valor militare alla memoria.\nBiografia.\nUltimo di tre figli, Luigi Canzanelli nasce al Cairo. La famiglia si trova in Egitto perch\u00e9 il padre, proveniente dal napoletano, ha avuto un incarico di giudice dei tribunali misti mentre la madre, Giustina Bironzo, di origine piemontese, \u00e8 maestra elementare. Luigi eredita il nome dal padre, morto poco prima della sua nascita, e pi\u00f9 tardi decider\u00e0 di usarne il nome affettivo Gino come soprannome di battaglia.\nStudia al Cairo nella scuola Don Bosco fino al 1933, quando la mutata situazione internazionale convince la signora Giustina a rientrare in Italia. La famiglia si trasferisce a Milano dove Luigi prosegue gli studi, prima al liceo scientifico Vittorio Veneto, poi alla facolt\u00e0 di ingegneria industriale del Politecnico di Milano. Negli studi risulta particolarmente brillante ed \u00e8 al Politecnico che probabilmente viene a contatto con le idee antifasciste di professori quali Gianfranco Mattei e Mario Alberto Rollier. Con l'avanzare degli eventi bellici, anche gli studenti vengono arruolati e Luigi, dichiarato militare di leva, viene inviato al corso Ufficiali di complemento di Pesaro e, nel 1942, assegnato al 46\u00ba Reggimento Artiglieria Motocorrazzata \"Trento\".\nAttivit\u00e0 partigiana.\nL'8 settembre 1943 il Canzanelli e il collega sottotenente Antonio Lucchini si trovano con l'81\u00aa batteria cannoni anticarro a Roselle, vicino a Grosseto. I due si rendono subito conto dello sbandamento dell'esercito italiano ed entrano in azione: distruggono il posto di blocco tedesco all'aeroporto di Grosseto, si impossessano di alcune armi e cercano di raggiungere il fronte in Abruzzo. Giunti al paese di Montemerano vengono a sapere che nella zona si stanno formando gruppi di resistenza e decidono di fermarsi per preparare la popolazione alla lotta. Il 2 novembre 1943 per\u00f2 vengono arrestati dalla neonata Guardia Nazionale Repubblicana e condotti nel carcere di Arcidosso da cui riescono a fuggire il 17 dicembre. Canzanelli e Lucchini si danno alla macchia organizzando quello che prender\u00e0 il nome di VII Gruppo bande del Raggruppamento del Monte Amiata. Il numero dei partigiani cresce rapidamente fino a raggiungere le quasi 400 unit\u00e0. Per ragioni strategiche e di sicurezza si formano allora bande di 30/50 uomini dislocate su una vasta area che copre tutta la zona sud-est della provincia grossetana, da Capalbio a Cinigiano: il coordinamento passa a Canzanelli, che ormai tutti chiamano \"tenente Gino\".Si ricordi una tra tante la formazione partigiana \"Tigrotti di Maremma\" comandata inizialmente da Ottaviani Domenico di Baccinello, nome di battaglia \"Tripoli\" , poi dal capitano Neo-Zelandese Roderick Lawrence e passata quindi al comando del \"Tenente Gino\".\nFino al maggio del 1944 il VII Gruppo effettua continui sabotaggi e assalti contro le forze tedesche e repubblichine. Il tenente Gino guida costantemente le azioni ed effettua in prima persona i sabotaggi, come la distruzione del ponte sul Fiora a Montalto di Castro il 23 gennaio 1944. Nel mese di marzo il tenente Gino sposta il suo campo base nella macchia vicino a Murci: il 13 marzo il paese viene occupato, la sede fascista distrutta e il grano dei magazzini del Consorzio agrario distribuito alla popolazione. Le occupazioni si ripeteranno varie volte nei giorni successivi, in un paese in cui il gruppo del tenente Gino costituisce ormai l'unica autorit\u00e0.\nNel frattempo la sorella Elena, venuta da Milano, lo cerca inutilmente nella zona.\nLa morte.\nIl 7 maggio la cattura del partigiano Mario Morini a Baccinello permette ai repubblichini di organizzare un rastrellamento del campo partigiano di Murci. Nella notte una squadra di circa sessanta uomini comandata dal capitano Renzo Vitali si muove lungo la strada detta \"della Dogana\" tra Murci e Pomonte e riesce a sorprendere un piccolo gruppo di partigiani che, con il tenente Gino alla testa, si stanno spostando verso Murci. Subito colpito, il tenente Gino scarica il suo mitra verso i nemici, ma viene abbattuto prima che riesca ad inserire il secondo caricatore. Accanto a lui giace il suo attendente Giovanni Conti di Montemerano, morto sul colpo, mentre gli altri partigiani riescono a fuggire nella macchia.\nIl giorno dell'8 maggio i corpi del Canzanelli e del Conti sono portati a Murci ed esposti, appoggiati a una siepe lungo la strada, come monito alla popolazione. Solamente a sera, su insistenza del parroco don Giovan Battista Amantini, i corpi verranno composti nella cappella del cimitero. Nei giorni successivi il gruppo del tenente Gino riesce a sfuggire ai rastrellamenti mentre il VII Gruppo bande si riorganizza sotto il comando di Lucchini. La madre, sfollata a Inzago, viene tradotta a Milano dai fascisti e interrogata per tre giorni nel carcere di San Vittore."}
{"id": "2873793", "revid": "173617", "url": "https://it.wikipedia.org/wiki?curid=2873793", "title": "Internazionali d'Italia 1989 - Singolare femminile", "text": "Il singolare femminile degli Internazionali d'Italia 1989 \u00e8 stato un torneo di tennis facente parte del WTA Tour 1989.\nGabriela Sabatini era la detentrice del titolo e ha battuto in finale 6\u20132, 5\u20137, 6\u20134 Arantxa S\u00e1nchez.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2873800", "revid": "729019", "url": "https://it.wikipedia.org/wiki?curid=2873800", "title": "Iroh", "text": "Iroh () \u00e8 un personaggio immaginario della serie animata statunitense \"Avatar - La leggenda di Aang\", creato da Michael Dante DiMartino e Bryan Konietzko. Pur essendo un membro della Nazione del Fuoco, oltre che zio e mentore del principe Zuko (uno dei principali antagonisti inizialmente), Iroh ha un ruolo positivo nella serie e aiuta Aang e i suoi compagni in pi\u00f9 occasioni.\nConcezione e sviluppo.\nDoppiatori.\nNell'episodio 15 della seconda stagione, \"\"I racconti di Ba Sing Se\", Iroh si d\u00e0 un gran da fare a Ba Sing Se, facendo compere ed aiutando tutti quelli che incontra: bambini che giocano, il venditore da cui fa acquisti, la madre che non riesce a calmare il piccolo, il rapinatore improvvisato che non sa come tirare avanti. Al termine del suo viaggio si rivela che quel giorno era il compleanno del figlio morto; mentre Iroh prega, appare in sovraimpressione la scritta \"In onore di Mako\"\": l'episodio \u00e8 infatti dedicato al doppiatore originale di Iroh, Makoto Iwamatsu in arte Mako. Sempre in suo onore, verr\u00e0 utilizzato il suo nome per uno dei personaggi principali nel sequel \"La leggenda di Korra\".\nApparizioni.\n\"Avatar - La leggenda di Aang\".\nPrimogenito del signore del fuoco Azulon e di Ilah e fratello di Ozai, Iroh \u00e8 destinato a diventare il nuovo signore del fuoco. Fin da giovane si dimostra uno straordinario dominatore del fuoco, oltre che un abile stratega. Una notte ebbe la visione di s\u00e9 entrare a Ba Sing Se con un esercito ed espugnarla, ma durante l'assedio della capitale del Regno della Terra, che lui stesso conduceva come generale, Iroh perde il suo unico figlio Lu Ten: abbandon\u00f2 quindi l'assedio, coprendosi di vergogna agli occhi della Nazione del Fuoco. Il fratello Ozai ne approfitt\u00f2 per organizzare una congiura segreta (culminata con la morte del signore del fuoco Azulon) e diventa lui stesso il nuovo signore del fuoco. Iroh rimane a corte e prende sotto la sua ala il principe Zuko, maltrattato dal padre Ozai, il quale preferisce la sorella di Zuko, la principessa Azula. Quando Zuko viene sfregiato dal padre e bandito dalla Nazione del Fuoco fino a che non abbia catturato l'Avatar Aang, Iroh lo accompagna nel suo viaggio cercando di riportare la serenit\u00e0 nell'animo del nipote e di ricondurlo sulla retta via. Pur essendo un veterano della Nazione del Fuoco, Iroh preferisce la tranquillit\u00e0 e i piccoli piaceri della vita (in particolar modo il t\u00e8 e il pai sho), piuttosto che la guerra e la violenza; nonostante ci\u00f2 \u00e8 un guerriero straordinariamente capace. Iroh \u00e8 inoltre un membro di alto rango della societ\u00e0 segreta nota come Ordine del loto bianco, un ordine di filosofi e illuminati votati al bene del mondo; durante lo scontro finale tra Aang e Ozai, Iroh era a comando di una piccola forza armata del Loto bianco per riconquistare Ba Sing Se e renderla al Regno della Terra: in quel frangente, Iroh cap\u00ec che la sua visione avuta in giovinezza di lui che espugnava la capitale del Regno della Terra non era lui che la conquistava, ma che la liberava.\nFumetti.\nNel sequel a fumetto \"The Promise\", Iroh offre consigli ad Aang e Zuko sul Movimento della restaurazione dell'armonia. Rivela anche una nuova invenzione culinaria - il t\u00e8 con le bolle - che Aang e Zuko non apprezzano. Iroh pensa che sia un uomo prima del suo tempo. In \"The Search\", Iroh ritorna al suo diritto di nascita come Signore del Fuoco mentre Zuko e il team Avatar vanno alla ricerca della Principessa Ursa. Annoiato con il suo nuovo titolo, usa la sua autorit\u00e0 per dichiarare un Giorno nazionale di apprezzamento del t\u00e8.\n\"La leggenda di Korra\".\nIn seguito, dopo gli eventi di \"La leggenda di Aang\", Iroh decise che avesse compiuto ogni suo scopo nel mondo terreno ed ascese, diventando uno spirito. Nel sequel \"La leggenda di Korra\" infatti compare pi\u00f9 volte nel mondo degli spiriti, essendone diventato abitante. In onore di suo zio, Zuko ha chiamato suo nipote Iroh, generale delle Forze Unite, i servizi armati della Repubblica delle Nazioni Unite.\nPersonalit\u00e0.\nFacile, amichevole e di buon umore, Iroh tratta il suo esilio autoimposto come una lunga vacanza. Qualcosa di edonista nella sua vecchiaia, mostra pi\u00f9 interesse per il relax e il divertimento rispetto alla ricerca dell'Avatar. Nonostante la sua et\u00e0, Iroh \u00e8 visto flirtare con varie donne durante la serie, ed \u00e8 stato definito \"bello\" in pi\u00f9 occasioni. Ciononostante, \u00e8 uno stratega esperto e astuto, un potente dominatore del fuoco e un amorevole mentore per il nipote. Quando lui o coloro a cui importa sono minacciati, pu\u00f2 rapidamente passare a una personalit\u00e0 feroce e inflessibile. A differenza della maggior parte dei dominatori del fuoco, ha un grande rispetto per i popoli vicini e si oppone volentieri a qualsiasi minaccia comune. In \"I racconti di Ba Sing Se\", si suggerisce che il suo perpetuo ottimismo e generosit\u00e0 siano una forma di crescita post-traumatica derivante dalla morte del figlio Lu Ten. Questo pu\u00f2 essere visto nella sua canzone \"Leaves from the Vine\", che canta nell'anniversario del compleanno di Lu Ten.\nIroh ama particolarmente il cibo, il buon t\u00e8, il gioco di strategia \"Pai Sho\", e la musica piacevole. In seguito mostra abilit\u00e0 nel suonare il pipa e altri strumenti musicali. Molto probabilmente a causa del suo amore per il t\u00e8, \u00e8 un botanico dilettante, anche se la sua errata interpretazione di alcune caratteristiche della pianta lo porta ad avvelenarsi accidentalmente. Il suo personaggio \u00e8 mostrato al meglio nel rapporto con suo nipote, Zuko, sul quale impone l'introspezione.\nPoteri e abilit\u00e0.\nIroh padroneggia il dominio del fuoco, che gli consente di produrre e manipolare il fuoco a suo piacimento e di scaldare l'ambiente e gli oggetti: proprio la particolare capacit\u00e0 di sputare fuoco come un drago gli ha conferito il soprannome di \"Dragone dell'ovest\". Iroh \u00e8 inoltre uno dei pochi dominatori del fuoco in grado di generare l'elettricit\u00e0 (oltre a lui ci riescono solo Azulon, Ozai e Azula): pu\u00f2 lanciare scariche elettriche dalle dita ed \u00e8 l'unico (prima che lo insegni a Zuko, che a sua volta lo insegner\u00e0 ad Aang) a saper anche far fluire un fulmine attraverso il proprio corpo senza rimanere ucciso facendo entrare l'elettricit\u00e0 da un braccio, deviandola nello stomaco (il \"mare del ki\") e rilasciandola attraverso l'altro braccio: come spiega a Zuko prima di insegnargli la tecnica, \u00e8 stato studiando il dominio dell'acqua che ha inventato la tecnica per reindirizzare le scariche elettriche.\nIroh \u00e8 inoltre un ottimo conoscitore delle arti marziali Changquan, Shaolinquan, L\u00f3ng X\u00edng M\u00f3 Qi\u00e1o e Xing Yi Quan,&lt;ref name=\"avatar2/index.jhtml\"&gt;&lt;/ref&gt; e ha riflessi e forza ben superiori rispetto ad un uomo normale.\nAltri media.\nIroh appare nell'adattamento cinematografico della serie \"L'ultimo dominatore dell'aria\", interpretato dall'attore iraniano Shaun Toub."}
{"id": "2873801", "revid": "838137", "url": "https://it.wikipedia.org/wiki?curid=2873801", "title": "Internazionali d'Italia 1989 - Doppio maschile", "text": "Il doppio maschile degli Internazionali d'Italia 1989 \u00e8 stato un torneo di tennis facente parte della categoria Grand Prix.\nJorge Lozano e Todd Witsken erano i detentori del titolo, ma hanno perso nel 1\u00ba turno contro Rikard Bergh e Nicol\u00e1s Pereira.\nJim Courier e Pete Sampras hanno battuto in finale 6\u20134, 6\u20133 Danilo Marcelino e Mauro Menezes."}
{"id": "2873804", "revid": "838137", "url": "https://it.wikipedia.org/wiki?curid=2873804", "title": "Internazionali d'Italia 1989 - Doppio femminile", "text": "Il doppio femminile degli Internazionali d'Italia 1989 \u00e8 stato un torneo di tennis facente parte del WTA Tour 1989.\nJana Novotn\u00e1 e Catherine Suire erano el detentrici del titolo, ma solo Suire ha partecipato in coppia con Helen Kelesi.\nKelesi e Suire hanno perso nel 1\u00ba turno contro Sophie Amiach e Lise Gregory.\nElizabeth Smylie e Janine Tremelling hanno battuto in finale 6\u20134, 6\u20133 Manon Bollegraf e Mercedes Paz.\nTeste di serie.\nLe prime 5 teste di serie hanno ricevuto un bye per il 2\u00ba turno"}
{"id": "2873805", "revid": "45927", "url": "https://it.wikipedia.org/wiki?curid=2873805", "title": "Villy De Luca", "text": ""}
{"id": "2873806", "revid": "1652134", "url": "https://it.wikipedia.org/wiki?curid=2873806", "title": "Sigvard Bernadotte", "text": "Biografia.\nEra figlio di re Gustavo VI Adolfo di Svezia e della prima moglie Margherita di Sassonia-Coburgo-Gotha.\nCreato alla nascita Duca di Uppland, rinunci\u00f2 al suo titolo nel 1934 quando spos\u00f2 una borghese, Erika Patzek. Il matrimonio venne celebrato a Londra l'8 marzo 1934 e fin\u00ec col divorzio nel 1943. Rinunciando al titolo di principe, venne anche tolto dalla linea di successione.\nTent\u00f2 tuttavia negli anni di riavere almeno il titolo di principe: lo richiese prima al nipote, re Carlo XVI Gustavo di Svezia, e fece istanza anche alla Corte europea dei diritti dell'uomo. Nel 2004, dopo la sua morte, la corte dichiar\u00f2 la richiesta inammissibile.\nSi spos\u00f2 nuovamente il 26 ottobre 1943, a Copenaghen, con Sonia de Robbert, da cui divorzi\u00f2 nel 1961.\nQuello stesso anno, a Stoccolma il 30 luglio, contrasse nuovo matrimonio con Marianne Lindberg.\nIl 2 luglio 1951 venne creato conte Bernadotte di Wisborg dalla granduchessa Carlotta di Lussemburgo.\nEbbe un solo figlio, nato dal secondo matrimonio:\nEra un noto designer industriale. Tra le sue realizzazioni vanno ricordate alcune opere in argento per Georg Jensen e la carrozzeria di molte macchine da ufficio prodotte dalla Facit.\nDal 1994 al 2002 fu il pi\u00f9 anziano discendente della regina Vittoria del Regno Unito, record che gli venne poi strappato dal fratello Carlo Giovanni.\nMor\u00ec a 94 anni nel 2002."}
{"id": "2873807", "revid": "30961205", "url": "https://it.wikipedia.org/wiki?curid=2873807", "title": "Equazione di Ciolkovskij", "text": ""}
{"id": "2873809", "revid": "287204", "url": "https://it.wikipedia.org/wiki?curid=2873809", "title": "Associazione Calcio Femminile Aurora Bergamo", "text": "L'Associazione Calcio Femminile Aurora Bergamo \u00e8 stata una societ\u00e0 calcistica femminile milanese con sede nella citt\u00e0 di Settala (MI). Ha disputato quattro campionati di Serie A femminile nelle stagioni 1981, 1988-1989, 1989-1990 e 1991-1992.\nStoria.\nIl club venne fondato nel 1972 da Pietro Ponzo come Unione Sportiva Aurora Mombretto 1972 con sede a Mombretto di Mediglia. Dopo aver partecipato ai campionati regionali di Serie C, nel 1977 venne promosso in Serie B, per poi esser promosso nel 1980 in Serie A, massima serie del campionato italiano di calcio femminile. Partecip\u00f2 al campionato di Serie A per due stagioni, venendo retrocesso al termine della Serie A 1982. L'anno dopo vinse il proprio raggruppamento di Serie B, conquistando la promozione in Serie A, a cui poi rinunci\u00f2, iscrivendosi in Serie D. Al termine della stagione 1986-1987 conquist\u00f2 la promozione in Serie B e cambi\u00f2 denominazione in Unione Sportiva Aurora Mombretto. Due anni dopo concluse il girone A di Serie B a pari punti con il Pordenone Friulvini, vinse per 2-1 lo spareggio e guadagn\u00f2 il ritorno in Serie A. La permanenza in massima serie dur\u00f2 una sola stagione, al termine della quale torn\u00f2 in Serie B, venendo subito promossa in Serie A. Concluse la stagione di Serie A 1991-1992 al dodicesimo posto.\nCeduto il titolo sportivo alla Fiammamonza nel 1992, la societ\u00e0 ripart\u00ec con le ragazze pi\u00f9 giovani dal livello regionale pi\u00f9 basso (la Serie Provinciale Lombarda che dal 1998 ritorn\u00f2 a chiamarsi Serie D). Nel 1994 si fuse con il Milan Salvarani, diventando Associazione Calcio Femminile Paros Milano, partecipando a due campionati Serie B e uno di Serie C. Negli anni successivi la societ\u00e0 cambi\u00f2 denominazione altre volte: nel 1997 in Unione Sportiva Aurora Serenissima, nel 1998 in Unione Sportiva Aurora Glass Point e infine nel 1999 in Associazione Calcio Femminile Aurora 72. Inoltre, cambi\u00f2 pi\u00f9 volte la propria sede non avendo pi\u00f9 disponibilit\u00e0 del campo di gioco di Mombretto di Mediglia, tanto da dover cambiare denominazione per avvicinarsi alla provincia di Bergamo. Tornata in Serie B per la stagione 2000-2001, partecip\u00f2 al termine della stagione regolare ai play-off promozione: nel primo turno elimin\u00f2 il Gordige dopo due pareggi, avendo concluso la stagione regolare in una posizione migliore; nel secondo turno venne poi eliminato dal Como 2000 con una doppia sconfitta. Nel 2003 cambi\u00f2 nuovamente denominazione in Associazione Calcio Femminile Aurora Bergamo. Al termine della stagione 2005-2006 vinse il girone B di Serie B e venne promossa in Serie A2. La prima stagione di Serie A2 si concluse con un decimo posto.\nCon l'avvenuta dipartita di Pietro Ponzo, fondatore della societ\u00e0 nel 1972, al termine della stagione 2006-2007 la squadra fu sciolta e il titolo sportivo di Serie A2 venne ceduto alla F.C.F. Mozzanica.\nFonti ufficiali.\nRegionale Lombardia L.N.D. S.G.S. - Via Riccardo Pitteri 95/2, 20134 Milano.\nRegionale Lombardia L.N.D. S.G.S. - Via Riccardo Pitteri 95/2, 20134 Milano."}
{"id": "2873810", "revid": "1318658", "url": "https://it.wikipedia.org/wiki?curid=2873810", "title": "Luigi Poletti (architetto)", "text": "Il suo pi\u00f9 importante lavoro fu l'intervento di ricostruzione che egli comp\u00ec sulla Basilica di San Paolo fuori le mura, dal 1833 al 1869, dopo le distruzioni causate dall'incendio del 1823.\nSi devono a lui anche alcuni interventi in ambito monumentale, come la Colonna dell'Immacolata nelle adiacenze di piazza di Spagna. Progett\u00f2 e edific\u00f2, inoltre, alcune architetture teatrali, con realizzazioni commissionategli nelle citt\u00e0 di Fano, Terni e Rimini. Dai suoi disegni sono noti numerosi allestimenti effimeri realizzati in occasione di feste e solennit\u00e0 nella citt\u00e0 di Roma, in particolar modo allestimenti di natura architettonica sul colle Pincio e luminarie e fuochi d'artificio a Castel Sant'Angelo.\nBiografia.\nPrimi studi.\nInizi\u00f2 i suoi studi a Modena, iscrivendosi al ginnasio (1806) e quindi al liceo (1808). Fino al 1810, contemporaneamente al liceo, Poletti frequent\u00f2 anche l'Accademia Atestina di Belle Arti di Modena per proseguire gli studi nel campo dell'architettura e dell'ingegneria alla Regia Universit\u00e0 di Bologna. Iscrittosi nel 1811, ebbe anche modo di frequentare, pur brevemente e con scarso successo, l'Accademia Clementina.\nFormazione tecnico-scientifica.\nAll'universit\u00e0 bolognese ebbe come docente il prestigioso ingegnere Giuseppe Venturoli con il quale si incontrer\u00e0 nuovamente a Roma.\nPoletti si distinse per un eccellente profitto in campo matematico: si laure\u00f2, infatti, nel 1814 discutendo brillantemente una tesi di matematica e calcolo sublime. Gi\u00e0 da questi esordi, la formazione di Poletti rivela quindi una singolare impronta, caratterizzata da una componente tecnico-scientifica molto spiccata, all'interno di un clima culturale che registra la crescente divaricazione del percorso di studi in architettura con il pi\u00f9 consueto iter della cultura architettonica tradizionale. Egli stesso riveler\u00e0 a Cesare Campori, suo biografo, la coscienza che egli aveva dell'inadeguatezza della sua iniziale formazione in materia di disegno architettonico e ornato. Poletti sar\u00e0 destinato ad approfondire ulteriormente, entrambe queste componenti, in un diverso ambiente accademico, quello romano in cui si trasferir\u00e0 a breve, e la cui frequentazione gli permetter\u00e0 di recuperare e colmare le lacune formative di cui aveva consapevolezza.\nSulla base di questa formazione tecnico-scientifica, Poletti, dopo la laurea, va a ricoprire la cattedra di meccanica e idraulica che all'ateneo modenese era gi\u00e0 stata di Paolo Ruffini. Quello stesso retroterra culturale \u00e8 testimoniato da un \u00abimportante\u00bb trattato, dal titolo \"Il trattamento di geometria applicata alle arti belle\", pubblicato nel 1846 per i corsi da lui tenuti all'Ospizio Apostolico di San Michele a Ripa Grande, nella cui impostazione \u00e8 avvertibile l'influenza dell'\u00c9cole Polytechnique parigina.\nTrasferimento a Roma.\nDall'originaria Emilia Poletti si allontan\u00f2 presto: in un primo momento fu in Toscana, presso Lucca, dove si rec\u00f2 nel 1817 con un incarico governativo per attivit\u00e0 ingegneristica a Castelnuovo di Garfagnana; quindi raggiunse Roma, nel 1818, grazie al sostegno economico (una \"pensione\") conferitagli per studi d'arte da Francesco IV, Duca di Modena e Reggio.\nStudi nell'ambiente romano.\nPoletti poteva allora vantare un diploma di \"architetto-ingegnere\", ma l'impatto con l'architettura della \"citt\u00e0 eterna\", fin dal primo e quasi traumatico approccio, era destinato a scuotere la fiducia nell'adeguatezza delle proprie conoscenze.\nInfatti, giunto a Roma nella tarda ora del Gioved\u00ec santo 1818, come egli stesso racconta in una lettera del 1865 al biografo Cesare Campori, Poletti vag\u00f2 in solitudine per l'intera notte, aggirandosi tra le architetture della \"citt\u00e0 eterna\" in preda a una sensazione di vago sgomento che raggiunse la sua acme alle prime luci dell'alba, con l'ingresso nel Pantheon, da cui ricevette immediata e precisa consapevolezza dell'insufficienza del suo bagaglio di studi.\nFu quindi spinto all'approfondimento delle sue conoscenze di disegno e ornato attraverso lezioni prese all'Accademia di San Luca e a rinforzare il suo bagaglio tecnico con la frequenza, fino al 1822, di corsi avanzati di ingegneria con Giuseppe Venturoli, gi\u00e0 suo maestro a Bologna, personalit\u00e0 prestigiosa, direttore generale dei lavori pubblici e figura di vertice della scuola di architettura e ingegneria.\nCome abbiamo visto, Poletti ebbe modo a Roma di venire a diretto contatto con l'architettura antica della capitale imperiale: i suoi interessi e le sue curiosit\u00e0 sono evidenti dall'insieme dei suoi disegni. Significativo \u00e8 anche un suo album giovanile di disegni risalente agli anni 1819-1822, rinvenuto di recente presso la biblioteca della American Academy in Rome e conservato ora presso la \"Barbara Goldsmith Rare Book Room\" dell'Accademia statunitense.\nInfluenze culturali.\nAl suo arrivo a Roma ebbe subito un ruolo importante Giuseppe Venturoli, vero e proprio \"mentore\" di Poletti, grazie al quale egli pot\u00e9 presto entrare in contatto con Raffaele Stern e Giuseppe Camporese, che furono suoi maestri e da cui ricevette incoraggiamento a proseguire negli studi e nella sua applicazione al disegno allo studio dell'architettura antica e, in particolare, al rilievo archeologico. Egli stesso, anni dopo, scriver\u00e0 di aver ripreso da zero gli studi di disegno, dedicandosi intensamente alla composizione architettonica, secondo un metodo che egli definisce consueto in letteratura, vale a dire dedicandosi allo studio e alle misure di lavori classici dell'architettura romana e dell'architettura rinascimentale.\nI nomi citati, assieme a quello di Giuseppe Valadier, componevano il suo orizzonte di modelli e mentori: con essi, Poletti si muoveva quindi nell'ambito di un clima culturale e generazionale che si rifaceva all'architettura di et\u00e0 napoleonica.\nInteressi culturali e viaggi.\nPoletti manifest\u00f2 in quegli anni interessi molto ampi, che abbracciavano campi come l'ingegneria ferroviaria e la progettazione degli innovativi ponti sospesi, cos\u00ec come l'archeologia etrusca e classica: a questo proposito va ricordata, negli anni dal 1823 al 1828, la sua collaborazione con Giuseppe Tambroni nella conduzione degli scavi archeologici promossi dal principe Vincenzo Colonna sul sito di \"Bovillae\", per i quali egli produrr\u00e0 una serie di rilievi e disegni con annotazioni descrittive dei manufatti e del loro stato.\nNel 1828 intraprese un viaggio in Europa, che tocc\u00f2 anche Londra e Parigi.\nAttivit\u00e0 accademica.\nNel 1823 Poletti aveva provato il rientro a Modena: nominato alla cattedra di architettura, fallisce tuttavia nell'aspirazione da lui coltivata, la nomina ad architetto ducale.\nRientra cos\u00ec a Roma dove trascorrer\u00e0 il resto della sua carriera. Ben inserito, fin dall'inizio, nell'ambiente artistico romano, Poletti fu ben presto accolto nel prestigioso sodalizio artistico che si raccoglieva nell'Accademia nazionale di San Luca: accademico nel 1829, divenne consigliere nel 1831, segretario nel 1833 e quindi docente di architettura pratica dal 1839 e di architettura teorica dal 1850. Del sodalizio accademico di San Luca fu anche presidente dal 1849 al 1853.\nOpere.\nLa sua notoriet\u00e0 \u00e8 legata a vari interventi e progetti architettonici, e realizzazioni monumentali, a carattere religioso e profano, come la ricostruzione della Basilica di San Paolo fuori le mura (dopo il 1833), il progetto del pronao del Santuario di Nostra Signora dell'Orto, a Chiavari nel 1836, il progetto della Colonna dell'Immacolata nei pressi di piazza di Spagna (1854-58), l'intervento sulla chiesa di Sant'Andrea degli Scozzesi a Roma e la costruzione dell'omonimo \"Pontificio Collegio\" annesso (1864-70), gli interventi alla Basilica di Santa Maria degli Angeli, nell'omonima frazione di Assisi, e il rifacimento parziale della Basilica di San Venanzio a Camerino, danneggiata dal terremoto del 1799, la chiesa di San Filippo a Nocera Umbra.\nTra le realizzazioni profane, vi sono tre edifici teatrali: il teatro di Terni, costruito dal 1840 al 1848, con inaugurazione nell'anno successivo, il \"Teatro della Fortuna\" di Fano (1845-1863) e quello di Rimini (1843-1857).\nDa stampe e disegni, sappiamo anche che fu autore di girandole o di altre installazioni effimere, la cui fruizione era legata a festeggiamenti e solennit\u00e0.\nBasilica di San Paolo fuori le mura.\nPoletti \u00e8 molto noto per il suo incisivo intervento nei lavori di ricostruzione, in forme paleocristiane, della Basilica di San Paolo fuori le mura, andata distrutta in un incendio nella notte del 15 luglio 1823.\nIl profondo intervento architettonico, deciso da Leone XII con l'enciclica \"Ad plurimas\" del 25 gennaio 1825, fu dapprima affidato a Pasquale Belli. Poletti, estraneo alla fase iniziale dell'operazione, ebbe un ruolo importante dal 1833, quando fu coinvolto in affiancamento al Belli (6 marzo 1833) e succedendogli poco dopo, per la morte intervenuta in quello stesso anno. Poletti si impegn\u00f2 a lungo nel progetto, interrotto solo dal sopraggiungere della morte nel 1869, in un'opera di ricostruzione che non pu\u00f2 dirsi neppur oggi conclusa.\nAlla mano del Poletti si devono interventi sostanziali e decisivi, come l'ideazione del cortile con quadriportico e nartece, il Portico Gregoriano, la torre campanaria, la navata, il transetto ovest. Per i pilastri del transetto riutilizz\u00f2, dopo averle tagliate, le colonne in pregiato marmo pavonazzetto, provenienti dalla navata originale. La preziosa materia prima avanzata dal taglio fu riutilizzata in dodici colonne pi\u00f9 piccole, quattro delle quali a sostegno della trabeazione che sovrasta il trono papale e le altre otto a ornamento dei nuovi altari.\nTeatro di Rimini.\nIl teatro commissionatogli a Rimini (ex Vittorio Emanuele II, oggi dedicato ad Amintore Galli) fu pi\u00f9 grande degli altri due da lui realizzati a Fano (Teatro della Fortuna) e Terni .\nNella sua opera, Poletti speriment\u00f2 alcune innovazioni nel disegno degli interni: super\u00f2 l'usuale divisione dei palchi in quadrati di uguale grandezza e realizz\u00f2 il secondo ordine di palchi su dimensioni pi\u00f9 grandi e di aspetto architettonicamente pi\u00f9 imponente rispetto agli altri.\nL'esterno del teatro \u00e8 quasi totalmente privo di decorazioni.\nLa cittadinanza mostr\u00f2 di gradire la realizzazione di Poletti: manifest\u00f2 il suo apprezzamento dedicandogli un busto nel foyer del teatro e incidendo il suo nome latinizzato a caratteri cubitali nell'iscrizione latina visibile sul frontone: (Aere civium ingenio Aloisii Poletti Anno ).\nIl teatro fu gravemente danneggiato durante la seconda guerra mondiale. Negli anni 2000 \u00e8 stato predisposto un piano di restauro filologico.\nVille e Palazzi.\nCome le stesse biografie riferiscono, Luigi Poletti fu ampiamente attivo anche nella progettazione di palazzi urbani, ma anche ville e casini di delizia. Questi ultimi, in modo particolare, fanno capo a committenze marchigiane che in et\u00e0 giovanile coinvolsero l'architetto. Presso Appignano (MC) esiste ancora il casino progettato per il conte Eutimio Carnevali di Macerata, cos\u00ec come si pu\u00f2 ricordare il coffeehouse progettato in forma di tempietto circolare nel giardino della villa del conte Armaroli.\nSempre alla prima attivit\u00e0 risale, in particolare, il progetto per il palazzo Ceccopieri realizzato (1826) a Roma e ormai distrutto. Assieme a quest'ultimo va ricordato il palazzo Tenerani prospettante su via delle Quattro Fontane.\nRestauro delle Mura Aureliane.\nIl nome di Poletti \u00e8 anche legato al restauro al Pincio delle cosiddette Mura aureliane, la cinta muraria costruita da Aureliano a difesa della citt\u00e0. Il suo nome \u00e8 ricordato nell'epigrafe in latino collocata nel 1850 sul tratto delle mura gianicolensi, insieme a quello degli altri personaggi legati al restauro:\nEredit\u00e0 culturale e attivit\u00e0 filantropica.\nMembro dell'Accademia nazionale di San Luca, ebbe tra i suoi allievi il cagliaritano Gaetano Cima, all'Accademia di belle arti di Roma, e il romano Virginio Vespignani.\nLuigi Poletti mor\u00ec nel 1869, a Milano, dove si trovava durante un viaggio alla ricerca di marmi, presso Baveno, con cui superare le difficolt\u00e0 di approvvigionamento per i lavori di ricostruzione della basilica di San Paolo fuori le Mura.\nI funerali si tennero in forma solenne a Roma, nella chiesa di Santa Maria in Aquiro.\nPoletti fu anche un collezionista di opere di artisti a lui contemporanee: alla sua morte, la sua collezione d'arte e il suo cospicuo patrimonio librario, insieme a tutti gli altri beni, confluirono in un lascito testamentario che Poletti, scapolo e senza discendenza, destin\u00f2 alla citt\u00e0 natale: le elargizioni sono oggi divise tra il Museo Civico di Modena e il sistema bibliotecario del comune.\nCon quello stesso lascito dispose che la sua citt\u00e0 natale sovvenzionasse la permanenza a Roma di tre giovani studiosi d'arte che dessero buona prova di s\u00e9.\nFu prodigo anche nei confronti del sodalizio accademico romano che l'aveva accolto, finanziando l'istituzione di un premio annuo da assegnare agli artisti dell'Accademia di San Luca.\nIconografia.\nSi \u00e8 gi\u00e0 detto del busto collocato nel foyer del teatro di Rimini. Un busto di Poletti \u00e8 anche a Roma, fra gli \"Uomini Illustri\" dei \"busti del Pincio\", nei pressi dell'incrocio tra via del Belvedere e via di Villa Medici Altri due busti sono presso l'Accademia nazionale di San Luca e la Basilica di San Paolo fuori le mura. Un busto di Poletti, scolpito da Pietro Tenerani, scoperto nel 2005, \u00e8 ora presso la Galleria Estense di Modena\nUn ritratto di Luigi Poletti (olio su tela, cm. 99 x 74) \u00e8 conservato presso l'Accademia di San Luca, opera anonima e priva di data, ma attribuibile, secondo alcuni, alla mano del pittore Adeodato Malatesta nell'anno 1839.\nPubblicazioni.\nLuigi Poletti pubblic\u00f2 un \u00abimportante\u00bb trattato, a supporto dei corsi di \"architettura, prospettiva e matematica applicata alle arti\" tenuti dal 1827 all'Ospizio Apostolico di San Michele:\nAltre pubblicazioni testimoniano dei suoi campi di interesse:"}
{"id": "2873811", "revid": "767487", "url": "https://it.wikipedia.org/wiki?curid=2873811", "title": "Tis an Ill Wind That Blows No Good", "text": "Tis an Ill Wind That Blows No Good \u00e8 un cortometraggio muto del 1909 diretto e sceneggiato da David W. Griffith. Il film, interpretato da Herbert Prior, Florence Lawrence e Linda Arvidson, venne prodotto dalla American Mutoscope and Biograph Company che lo distribu\u00ec nelle sale il 29 aprile 1909.\nProduzione.\nIl film fu prodotto dall'American Mutoscope and Biograph Company nel 1909.\nDistribuzione.\nIl film usc\u00ec nelle sale cinematografiche statunitensi il 29 aprile 1909, distribuito dall'American Mutoscope and Biograph Company. Copia del film viene conservata negli archivi della Library of Congress (un positivo 35\u00a0mm).\nData di uscita.\nIMDb\nAlias"}
{"id": "2873813", "revid": "2043462", "url": "https://it.wikipedia.org/wiki?curid=2873813", "title": "Bertil di Svezia", "text": "Biografia.\nEra figlio del re Gustavo VI Adolfo di Svezia e della prima moglie Margherita di Sassonia-Coburgo-Gotha.\nQuando suo fratello maggiore, il principe Gustavo Adolfo, mor\u00ec nel 1947 lasciando un figlio piccolo, si prospett\u00f2 che potesse un giorno diventarne reggente.\nPer non perdere il suo legittimo posto nella linea di successione, scelse di non sposare la compagna Lilian Davies, con cui conviveva.\nDopo la morte di re Gustavo VI Adolfo nel 1973, il nuovo re Carlo XVI Gustavo di Svezia approv\u00f2 il matrimonio, che venne celebrato nella cappella del castello di Drottningholm il 7 dicembre 1976.\nFino alla nascita di Carlo Filippo di Svezia nel 1979, Bertil continu\u00f2 ad essere secondo in linea di successione al trono.\nNel 1980 l'atto di successione venne cambiato: i diritti al trono vennero ristretti ai discendenti di re Carlo XVI Gustavo; tuttavia venne creata una clausola per salvaguardare anche quelli del principe Bertil. Venne cos\u00ec stabilito che fosse il terzo nella linea di successione (poi divenuto quarto dopo la nascita della principessa Maddalena di Svezia nel 1982).\nDal 1973 alla sua morte fu il Gran Maestro della Massoneria svedese.\nIl Principe Bertil fu un fervido appassionato del motorismo. Pilota gentleman-driver dalla fine degli anni 30' agli anni 50' e protagonista di numerose gare automobilistiche in giro per l'Europa. Pur di coltivare la sua passione si fece assumere come collaudatore presso la fabbrica di automobili Thulin quando non aveva ancora 18 anni, verso la fine degli anni 20'.\nAppassionato di auto italiane riusc\u00ec a farsi confezionare su misura un'Alfa Romeo 6C 2500 Super Sport Farina Cabriolet. Innamorato delle auto Italiane collezion\u00f2 Ferrari, Maserati e Alfa Romeo. Era presente alla presentazione ufficiale dell'Alfa Romeo 1900 il 2 Ottobre 1950 a Milano presso l'Hotel Principe di Savoia."}
{"id": "2873814", "revid": "287204", "url": "https://it.wikipedia.org/wiki?curid=2873814", "title": "Formato carta", "text": "Il formato carta \u00e8 una codifica che indica la dimensione (ovvero la lunghezza e l'altezza) di un foglio di carta. Sono esistiti molti standard differenti sui formati carta in diversi periodi e aree geografiche, ma sono due i pi\u00f9 comuni: lo standard internazionale (l'A0 e i suoi derivati) e i formati nordamericani.\nLo standard internazionale ISO 216.\nLo standard internazionale del formato carta, l'ISO 216, si basa sullo standard tedesco DIN 476. I formati ISO sono basati tutti su un unico rapporto d'aspetto della radice quadrata di 2, o approssimativamente 1:1.4142. Il formato base (A0) \u00e8 un foglio di carta con un'area pari a 1 m\u00b2 (841mm x 1189mm). I formati successivi (A1, A2, A3 e cos\u00ec via) si ottengono semplicemente tagliando a met\u00e0 la carta sul lato pi\u00f9 lungo. Il formato pi\u00f9 usato e conosciuto \u00e8 l'A4 (210 \u00d7 297\u00a0mm).\nIl maggiore vantaggio di questo sistema \u00e8 la correlazione fra le grandezze dei formati: se un foglio con un rapporto d'aspetto di \u221a2 viene diviso in due met\u00e0 uguali parallelamente al suo lato pi\u00f9 corto, allora anche le due met\u00e0 avranno un rapporto di \u221a2. Gli opuscoli piegati di qualsiasi formato possono essere ricavati dai fogli di una misura pi\u00f9 grande, ad esempio dai fogli A4 si possono ottenere opuscoli di formato A5. Questo sistema permette di scalare da un formato all'altro senza compromettere il rapporto d'aspetto\u00a0\u2013come accade con le fotocopiatrici da ufficio che permettono di passare ad esempio un A4 ad A3 o viceversa senza alcun problema di deformazione dell'aspetto del documento. Anche la grammatura \u00e8 facile da calcolare: un foglio standard A4 di 80 g/m\u00b2 pesa 5 grammi, permettendo un facile calcolo del peso contando il numero di fogli usati.\n I vantaggi di basare un formato carta standard su un rapporto d'aspetto di \u221a2 erano gi\u00e0 stati notati nel 1786 dallo scienziato tedesco Georg Christoph Lichtenberg (in una lettera a Johann Beckmann). Agli inizi del ventesimo secolo, il dottor Walter Porstmann riutilizz\u00f2 l'idea di Lichtenberg creando un sistema di diversi formati carta. Il sistema di Porstmann fu introdotto come standard DIN (DIN 476) in Germania nel 1922, rimpiazzando cos\u00ec un'ampia variet\u00e0 di formati preesistenti. Il termine \"DIN A4\" \u00e8 tuttora di uso comune nel vocabolario tedesco.\nIl DIN 476 si diffuse rapidamente nel resto del mondo e prima dell'inizio della Seconda guerra mondiale era gi\u00e0 stato adottato dai seguenti paesi:\nDurante la guerra fu adottato da Uruguay (1942), Argentina (1943) e Brasile (1943); al suo termine si diffuse ulteriormente:\nNel 1975 i Paesi che avevano adottato il sistema tedesco erano cos\u00ec tanti che fu stabilito uno standard ISO, cos\u00ec come il formato dei documenti ufficiali delle Nazioni Unite. Nel 1977 l'A4 era il formato lettera standard in 88 Paesi su 148. Finora \u00e8 stato adottato da tutti i Paesi del mondo eccetto gli Stati Uniti e il Canada. In Messico, Colombia, Venezuela, Argentina, Cile e nelle Filippine il formato lettera americano \u00e8 ancora comune, nonostante l'adozione ufficiale dello standard ISO.\nIn aggiunta alla serie A, esiste una meno comune serie B. L'area dei fogli della serie B \u00e8 una media geometrica dei fogli della A. Cos\u00ec, il B1 si trova fra l'A0 e l'A1, con un'area di 0,71 m\u00b2 (\u221a0.5). Ne risulta che il B0 \u00e8 lungo 1 m e le altre taglie della serie B ne sono la met\u00e0, un quarto e le altre frazioni di un metro. Anche se meno comune nell'uso giornaliero e da ufficio, trova impiego in una grande quantit\u00e0 di usi speciali. Molti poster sono basati su fogli dei formati della serie B o su una loro vicina approssimazione, come i 50\u00d770\u00a0cm; il B5 \u00e8 una scelta relativamente comune per i libri. La serie B \u00e8 usata anche per buste e passaporti.\n\u00c8 presente anche una serie C usata quasi esclusivamente per le buste ed \u00e8 definita nella norma ISO 269. L'area dei fogli della serie C \u00e8 una media geometrica dei fogli delle serie A e B dello stesso numero; ad esempio, l'area di un foglio C4 \u00e8 la media geometrica di un A4 e di un B4. Ci\u00f2 significa che il C4 \u00e8 leggermente pi\u00f9 largo dell'A4, e il B4 leggermente pi\u00f9 largo del C4. L'uso pratico della serie C \u00e8 che una lettera scritta su un A4 trova posto perfettamente all'interno di una busta C4, che a sua volta pu\u00f2 essere inserita in una busta B4.\nLa tolleranza specifica negli standard \u00e8:\nFormati allungati.\nAnche se sconsigliati, la ISO 5457 prevede formati allungati combinati dalla dimensione corta di un formato A (per esempio A3) con la dimensione lunga di un formato A successivo (ad esempio A1). Il risultato \u00e8 un nuovo formato denominato, nell'esempio, A3.1.\nEstensioni tedesche.\nLo standard tedesco DIN 476 fu pubblicato nel 1922 e costituisce la base dei formati A e B. Si differenzia in due dettagli dai suoi \"successori\" internazionali:\nIl DIN 476 comprende due altri formati pi\u00f9 larghi dell'A0 contrassegnati da un prefisso. Pi\u00f9 precisamente si tratta dei formati 2A0, con un'area doppia rispetto all'A0, e 4A0, che ha un'area quattro volte quella dell'A0:\nIl DIN 476 specifica anche tolleranze leggermente pi\u00f9 restrittive:\nEstensioni svedesi.\nLo standard svedese SIS 014711 generalizza il sistema ISO dei formati A, B e C aggiungendo anche D, E, F e G. Il formato D si trova fra un formato B e il formato A immediatamente maggiore (allo stesso modo in cui C si trova fra un A e il pi\u00f9 largo B seguente). I formati restanti si inseriscono fra tutti questi formati, cos\u00ec che la sequenza di formati A4, E4, C4, G4, B4, F4, D4, \"H4\", A3 \u00e8 una progressione geometrica in cui le dimensioni crescono con un fattore di 21/16 da un formato all'altro. Tuttavia lo standard SIS 014711 non definisce tutte le taglie fra un formato D e il formato A della taglia successiva (chiamato H nell'esempio precedente).\nEstensioni indiane.\nL\"Ufficio per gli Standard Indiani\" raccomanda la serie ISO-A. L'Ufficio ha pubblicato le sue raccomandazioni per il disegno tecnico nel bollettino IS 10711: 2001.\nL'Ufficio ha esteso la serie ISO-A con \"dimensioni allungate speciali\" (seconda scelta). Queste sono ottenute aumentando la minor dimensione della serie a lunghezze multiple della minor dimensione del foglio scelto.\nHa poi anche implementato le \"dimensioni allungate eccezionali\" (terza scelta):\nVariante giapponese alla serie B.\nIl JIS definisce due serie principali di formati carta. La serie JIS A \u00e8 identica alla serie ISO A, ma con tolleranze leggermente differenti. L'area della carta di serie JIS B \u00e8 1,5 volte quella della JIS-A di taglia corrispondente. Il rapporto d'aspetto della carta \u00e8 lo stesso per la serie A. Entrambe le serie di fogli sono molto diffuse in Giappone e Taiwan e molte fotocopiatrici utilizzano questi due formati.\nC'\u00e8 anche un certo numero di formati carta tradizionali, al giorno d'oggi usati quasi solo dai tipografi. Le pi\u00f9 comuni fra queste vecchie serie sono la Shiroku-ban e la Kiku.\nNomi comuni dei formati carta colombiani.\nI formati carta pi\u00f9 utilizzati per la stampa commerciale e industriale in Colombia sono il B1, il B2 e il B3 a cui ci si riferisce con i nomi di pliego, 1/2 pliego e 1/4 pliego rispettivamente.\nFormati carta nordamericani.\nFormati comuni.\nGli attuali formati carta standard statunitensi e canadesi sono un sottoinsieme dei formati tradizionali riferiti qui di seguito. \"Lettera\", \"legale\", \"ledger\" e \"tabloid\" sono di gran lunga i pi\u00f9 usati per le attivit\u00e0 comuni. Le origini dell'attuale carta di formato \"lettera\" () si sono perse nella tradizione e non sono ben documentate. L\"'American Forest and Paper Association\" ipotizza che queste dimensioni derivino dai giorni della fabbricazione manuale della carta, e che la lunghezza di 11 pollici sia circa un quarto della \"lunghezza massima del braccio di un addetto esperto alla fabbricazione\". Ci\u00f2 non spiega comunque la larghezza o il rapporto d'aspetto.\nEsiste un ulteriore formato standard, col nome di \"government letter\" che gli fu dato dal gruppo di lavoro per la stampa dell'IEEE: la carta da () che si usa in Stati Uniti e Canada per i testi dei bambini. Fu prescritta da Herbert Hoover quando era Segretario al Commercio perch\u00e9 fosse usato per la modulistica governativa, apparentemente per attivare degli sconti di cui le scuole potessero usufruire. Negli anni seguenti, con la diffusione delle fotocopiatrici, i cittadini spesso si trovavano a dover fotocopiare i moduli, ma le macchine generalmente non supportavano quel formato carta. Ronald Reagan cos\u00ec ripristin\u00f2 lo standard precedente per i documenti governativi.\nI formati carta statunitensi sono l'attuale standard degli Stati Uniti, delle Filippine e del Cile. Gli ultimi due usano il formato \"lettera\" americano, mentre quello \"legale\" \u00e8 () . I formati ISO sono disponibili ma usati di rado, sia negli Stati Uniti che nelle Filippine.\nIn Canada, i formati carta statunitensi sono lo standard \"de facto\". Il governo, tuttavia, usa una combinazione dei formati ISO e delle specifiche dei \"Formati Carta per la Corrispondenza\" CAN 2-9.60M (dalla taglia P1 alla P6), che sono i formati carta statunitensi arrotondati ai pi\u00f9 vicini 5\u00a0mm.\nIl Messico ha adottato gli standard ISO, ma il formato \"lettera\" statunitense \u00e8 ancora il pi\u00f9 usato nel paese. \u00c8 virtualmente impossibile incontrare formati standard ISO nell'uso comune, mentre \"Carta 216 mm \u00d7 279 mm\" (lettera), \"Oficio 216 mm \u00d7 340 mm\" (legale) e \"Doble carta\" (ledger/tabloid) sono pressoch\u00e9 universali. I formati statunitensi sono molto diffusi anche in Colombia Wayback Machine.\nFormati carta ANSI.\nNel 1995, l'American National Standards Institute adott\u00f2 lo standard ANSI/ASME Y14.1 che definiva una serie regolare di formati carta basati sullo standard \"de facto\" (il \"lettera\", di ) che venne rinominato \"ANSI A\", e sul formato \"ledger/tabloid\" rinominato \"ANSI B\". Questa serie \u00e8 abbastanza simile allo standard ISO dato che tagliando un foglio a met\u00e0 si ottengono due fogli della taglia inferiore. A differenza dell'ISO, comunque, i rapporti d'aspetto sono due.\nCon un po' di attenzione, i documenti possono essere preparati in modo che testo e immagini stiano perfettamente sia su un foglio ANSI che sul suo equivalente ISO in scala 1:1.\nEsistono formati carta pi\u00f9 grandi che continuano la serie alfabetica illustrata qui sopra, ma di per s\u00e9 non ne fanno parte, dato che non hanno gli stessi rapporti d'aspetto. Esiste, ad esempio, la taglia ANSI F usata in ingegneria () ma si incontra di rado, cos\u00ec come le taglie dalla G alla N.\nFormati per l'architettura.\nIn aggiunta al sistema ANSI elencato sopra, esiste una serie corrispondente di formati carta utilizzata in architettura. Anche questa serie ha la caratteristica che dividendo a met\u00e0 un formato se ne producono due inferiori. Pu\u00f2 essere preferito dagli architetti nordamericani perch\u00e9 i rapporti d'aspetto (4:3 e 3:2) sono rapporti di numeri interi, a differenza delle loro controparti ANSI (o ISO). Inoltre, il rapporto d'aspetto 4:3 combacia con il rapporto d'aspetto tradizionale degli schermi dei computer. Qui sotto sono elencati i formati di questa serie, generalmente abbreviati in \"Arch\":\nFormati dei giornali.\nI giornali hanno una gamma diversa di formati.\nFormati dei libri.\nNei libri antichi il formato \u00e8 dato dalle piegature del foglio di stampa per ottenere fascicoli o segnature di pi\u00f9 carte e pagine.\nNei libri moderni il formato \u00e8 dato dall'altezza del libro in centimetri, misurata al frontespizio, entro un minimo e un massimo convenzionalmente stabilito.\nI formati tradizionali dei libri vengono cos\u00ec denominati:\nEsistono anche formati intermedi (in dodicesimo, in diciottesimo) o pi\u00f9 piccoli (in trentaduesimo, in quarantottesimo, in sessantaquattresimo), alcuni molto diffusi in passato (l'in dodicesimo, soprattutto in Francia), ma ormai poco utilizzati."}
{"id": "2873816", "revid": "767487", "url": "https://it.wikipedia.org/wiki?curid=2873816", "title": "Lucky Jim (film 1909)", "text": "Lucky Jim \u00e8 un cortometraggio muto del 1909 diretto da David W. Griffith e sceneggiato da Stanner E.V. Taylor. Il film, interpretato da Marion Leonard, Mack Sennett e Herbert Yost, fu girato a Fort Lee.\nTrama.\nJim e Jack sono entrambi innamorati di Gertrude. Lei, tra i due, sceglie Jim e lo sposa, provocando la gelosia di Jack. Quando per\u00f2 Gertrude resta vedova, Jack pu\u00f2 finalmente sposare la donna che ama. Ma il tarlo della gelosia continua a roderlo quando pensa al suo rivale morto.\nProduzione.\nIl film, che fu prodotto dall'American Mutoscope &amp; Biograph, venne girato nel New Jersey, negli studi della Biograph di Fort Lee.\nDistribuzione.\nIl copyright del film, richiesto dall'American Mutoscope and Biograph Co., fu registrato il 14 aprile 1909 con il numero H125728.\nIl film - un cortometraggio della durata di cinque minuti - fu distribuito nelle sale statunitensi il 26 aprile 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph da Griffith, \"Twin Brothers\".\nInserito in un'antologia comprendente dodici pellicole di Griffith dal titolo \"D.W. Griffith, Director, Volume 2\", il film \u00e8 stato distribuito nel 2005 in DVD dalla Grapevine."}
{"id": "2873819", "revid": "762947", "url": "https://it.wikipedia.org/wiki?curid=2873819", "title": "Registro vocale", "text": "Un registro vocale \u00e8 una gamma di toni nella voce umana prodotta da un particolare modello vibratorio delle corde vocali. Questi registri includono la voce modale (o voce normale), la laringalizzazione, il falsetto e il registro di fischio. I registri hanno origine dalla funzione laringea. Si verificano perch\u00e9 le corde vocali sono in grado di produrre diversi modelli vibratori. Ciascuno di questi modelli vibratori appare all'interno di un particolare intervallo di frequenze (pitch) e produce certi suoni caratteristici.\nIn logopedia, il registro vocale ha tre componenti: un certo schema vibratorio delle corde vocali, una certa serie di frequenze (toni) e un certo tipo di suono. Sebbene questa visione sia adottata anche da molti pedagogisti vocali, altri usano una formalizzazione vocale pi\u00f9 sciolta che nelle scienze, usando il termine per indicare varie teorie su come la voce umana cambia, sia soggettivamente che oggettivamente, mentre si muove attraverso la sua gamma di tonalit\u00e0. Ci sono molte teorie divergenti sui registri vocali all'interno della pedagogia vocale, rendendo l'uso del termine un po' confuso e talvolta controverso nel campo del canto. I pedagogisti vocali possono usare il termine registro vocale per riferirsi a uno dei seguenti: \nManuel Garcia II (1805-1906) fu tra i primi a sviluppare una definizione scientifica di registro, una definizione che \u00e8 ancora usata dai pedagoghi e dagli insegnanti di canto oggi \"Un registro \u00e8 una serie di suoni omogenei prodotti da un meccanismo, che differiscono essenzialmente da un'altra serie di suoni ugualmente omogenei prodotti da un altro meccanismo.\"\nUn'altra definizione da prendere in considerazione \u00e8 quella di Clifton Ware. \"Una serie di toni vocali distinti, consecutivi, omogenei che possono essere mantenuti in tonalit\u00e0 e volume in un determinato intervallo\". Un registro consiste delle qualit\u00e0 omogenee di tono prodotte dallo stesso sistema meccanico mentre la \"registrazione (registration)\" \u00e8 il processo di utilizzo e combinazione dei registri per ottenere il canto artistico. Ad esempio: un cantante esperto si muove agevolmente nella loro gamma e dinamica, in modo da non essere a conoscenza delle modifiche al registro. Questo processo potrebbe essere descritto come \"registrazione\" buona o pulita. Il termine \"registro\" ebbe origine nel XVI secolo. Prima di allora si \u00e8 riconosciuto che c'erano diverse \"voci\". Mentre gli insegnanti iniziarono a notare quanto fossero diversi gli intervalli su entrambi i limiti dei passaggi o delle interruzioni nella voce, furono confrontati con diversi gruppi di tubi in un organo. Questi gruppi di tubi erano chiamati registri, quindi lo stesso termine era adottato per le voci.\nNumero.\nI registri vocali derivano da diversi pattern vibratori prodotti dalle corde vocali. Ricerche condotte da logopedisti e alcuni pedagogisti hanno rivelato che le corde vocali sono in grado di produrre almeno quattro distinte forme vibratorie, sebbene non tutte le persone possano produrle tutte. La prima di queste forme vibratorie \u00e8 conosciuta come voce naturale o normale; un altro nome \u00e8 la voce modale, un termine attualmente ampiamente usato sia nelle patologie del linguaggio che nelle pubblicazioni di pedagogia vocale. In questo uso, \"modale\" si riferisce alla disposizione naturale o al modo di agire delle corde vocali. Le altre tre forme vibratorie sono conosciute come registro laringeo (fry), falsetto e fischio. Ognuno di questi quattro registri ha il proprio schema vibratorio, la propria area di intonazione (anche se c'\u00e8 qualche sovrapposizione) e il proprio suono caratteristico. In ordine di aree di intonazione coperte, il fry \u00e8 il registro pi\u00f9 basso, la voce modale \u00e8 successiva, poi il falsetto e infine il registro di fischio .\nMentre i logopedisti e gli studiosi di fonetica dividono coerentemente la voce in questi quattro registri, i pedagogisti vocali sono divisi su questo tema. L'uso indiscriminato della parola \"registro\" ha causato molta confusione e controversie sul numero di registri nella voce umana all'interno dei circoli di logopedia. Questa controversia non esiste all'interno della patologia del linguaggio e delle altre scienze, perch\u00e9 i registri vocali sono visti da un punto di vista puramente fisiologico che riguarda la funzione laringea. Vari scrittori interessati all'arte del canto affermano che ci sono ovunque da uno a sette registri presenti. La diversit\u00e0 di opinioni \u00e8 piuttosto ampia e non c'\u00e8 consenso o punto di vista unico.\nLa pratica prevalente nell'ambito della pedagogia vocale \u00e8 quella di dividere voci maschili e femminili in tre registri. Le voci maschili sono denominate \"petto\", \"testa\" e \"falsetto\" e le voci femminili sono \"petto\", \"medio\" e \"testa\". Questo modo di classificare i registri, tuttavia, non \u00e8 universalmente accettato. Molti pedagogisti vocali incolpano parzialmente questa confusione sull'uso scorretto dei termini \"registro pettorale\" e \"registro di testa\". Questi professionisti sostengono che, dal momento che tutti i registri hanno origine nella funzione laringea, non ha senso parlare di registri prodotti nel torace o nella testa. Le sensazioni vibratorie che si avvertono in queste aree sono fenomeni di risonanza e dovrebbero essere descritte in termini relativi alla risonanza, non ai registri. Questi pedagogisti vocali preferiscono i termini \"voce di petto\" e \"voce di testa\" al termine \"registro\". Molti dei problemi descritti come problemi di registro sono in realt\u00e0 problemi di regolazione della risonanza. Questo aiuta a spiegare la molteplicit\u00e0 dei registri che alcuni pedagogisti vocali sostengono. Per maggiori informazioni sulla risonanza, vedi risonanza vocale.\nLa confusione che esiste riguardo alla definizione e al numero di registri \u00e8 dovuta in parte a ci\u00f2 che avviene nel registro modale quando una persona canta dalle altezze pi\u00f9 basse di quel registro ai toni pi\u00f9 alti. La frequenza di vibrazione delle corde vocali \u00e8 determinata dalla loro lunghezza, tensione e massa. Quando il tono sale, le corde vocali si allungano, la tensione aumenta e il loro spessore diminuisce. In altre parole, tutti e tre questi fattori sono in uno stato di flusso nella transizione dai toni pi\u00f9 bassi a quelli pi\u00f9 alti.\nSe un cantante mantiene costante uno qualsiasi di questi fattori e interferisce con il loro stato progressivo di cambiamento, la sua funzione laringea tende a diventare statica e alla fine si verificano delle interruzioni, con evidenti cambiamenti nella qualit\u00e0 del tono. Queste interruzioni sono spesso identificate come limiti di registro o come aree di transizione tra registri. Il distinto cambiamento o interruzione tra registri \u00e8 chiamato passaggio o ponticello. I pedagogisti vocali insegnano che, con lo studio, un cantante pu\u00f2 muoversi senza sforzo da un registro all'altro con un tono semplice e coerente. I registri possono anche sovrapporsi mentre si canta. Gli insegnanti che preferiscono la teoria della \"fusione dei registri\" di solito aiutano gli studenti attraverso il \"passaggio\" da un registro all'altro (dove la voce cambia).\nTuttavia, molti pedagogisti non sono d'accordo con questa distinzione di limiti, e incolpano tali interruzioni su problemi vocali che sono stati creati da una regolazione laringea statica che non consente di effettuare i cambiamenti necessari. Questa differenza di opinioni ha influenzato le diverse visioni sulla \"registrazione\" vocale.\nRegistro laringeo (fry).\nIl registro laringeo \u00e8 il registro vocale pi\u00f9 basso e viene prodotto attraverso una chiusura glottale sciolta che consente all'aria di attraversarla con un suono scoppiettante o vibrante di frequenza molto bassa. L'uso principale del fry nel canto consiste nell'ottenere tonalit\u00e0 di frequenza molto bassa che non sono disponibili nella voce modale. Questo registro pu\u00f2 essere usato terapeuticamente per migliorare la parte inferiore del registro modale. Questo registro non \u00e8 usato spesso nel canto, ma pezzi di quartetto maschile, e certi stili di musica popolare per uomini e donne sono noti per farlo. Il cantante americano Tim Storms detiene il record mondiale per la nota di frequenza pi\u00f9 bassa mai prodotta da un umano, un G -7, che \u00e8 solo 0,189 Hz, non udibile dall'orecchio umano.\nRegistro modale.\nLa voce modale \u00e8 il registro usato nella conversazione normale, per parlare e cantare. Un cantante o un oratore ben addestrato pu\u00f2 fonare due ottave o pi\u00f9 nel registro modale con produzione coerente, variet\u00e0 dinamica e libert\u00e0 vocale. Ci\u00f2 \u00e8 possibile solo se il cantante o il relatore evita le regolazioni laringee statiche e consente alla progressione dal basso verso l'alto del registro di essere un continuum attentamente calibrato di riaggiustamenti.\nFalsetto.\nIl falsetto si trova sopra il registro vocale modale e si sovrappone al registro modale di circa un'ottava. Il suono caratteristico del falsetto \u00e8 simile al flauto con pochi armonici presenti. Sia i cantanti uomini sia le donne possono fonare nel registro falsetto. La differenza essenziale tra il registro modale e falsetto \u00e8 nella quantit\u00e0 e nel tipo di coinvolgimento delle corde vocali. La voce in falsetto \u00e8 prodotta dalla vibrazione dei bordi legamentosi delle corde vocali, in tutto o in parte, mentre il corpo principale delle corde \u00e8 pi\u00f9 o meno rilassato. Al contrario, la voce modale coinvolge l'intera corda vocale con la glottide che si apre dal basso verso l'alto. La voce in falsetto \u00e8 anche pi\u00f9 limitata nella variazione dinamica e nella qualit\u00e0 del tono rispetto alla voce modale.\nRegistro di fischio.\nIl registro di fischio \u00e8 il registro pi\u00f9 alto della voce umana. Il registro di fischio \u00e8 cos\u00ec chiamato perch\u00e9 il timbro delle note prodotte da questo registro \u00e8 simile a quello di un fischietto o delle note superiori di un flauto, mentre il registro modale tende ad avere un timbro pi\u00f9 caldo, meno acuto. Con un adeguato allenamento vocale, \u00e8 possibile per la maggior parte delle donne e alcuni uomini sviluppare questa parte della voce."}
{"id": "2873823", "revid": "339392", "url": "https://it.wikipedia.org/wiki?curid=2873823", "title": "Contro-tenore", "text": ""}
{"id": "2873824", "revid": "1543377", "url": "https://it.wikipedia.org/wiki?curid=2873824", "title": "Classe Barbarigo", "text": "La classe Barbarigo era una classe di sommergibili della Regia Marina costruiti in 4 esemplari ed entrati tutti in servizio a partire dal 1915 al 1918.\nUnit\u00e0.\nLa classe era composta da quattro unit\u00e0:\nDue (\"Barbarigo\" e \"Provana\") entrarono in servizio nelle ultime settimane della prima guerra mondiale, mentre le altre due furono completate nel 1919.\nNon svolsero mai attivit\u00e0 bellica. \"Barbarigo\" e \"Provana\" parteciparono alla crisi di Corf\u00f9, in funzione di appoggio allo sbarco sull'isola.\nIl \"Veniero\" affond\u00f2 con tutto l'equipaggio nel 1925, durante un'esercitazione, speronato accidentalmente dal mercantile \"Capena\".\nLe altre tre unit\u00e0, divenute in breve obsolete, furono radiate e demolite durante gli anni Venti e Trenta; torretta e parte dello scafo del \"Provana\" sono conservati a Torino.\nCollegamenti esterni.\nMarina MIlitare - Sommergibili - Almanacco storico navale"}
{"id": "2873825", "revid": "767487", "url": "https://it.wikipedia.org/wiki?curid=2873825", "title": "The Winning Coat", "text": "The Winning Coat \u00e8 un cortometraggio del 1909 diretto e sceneggiato da David W. Griffith.\nProduzione.\nIl film, interpretato da Owen Moore, Marion Leonard e Florence Lawrence venne prodotto dalla American Mutoscope and Biograph Company.\nDistribuzione.\nIl copyright del film, richiesto dall'American Mutoscope and Biograph Co., fu registrato l'8 aprile 1909 con il numero H125503.\nIl film - un cortometraggio di otto minuti - venne distribuito dall'American Mutoscope and Biograph Company che lo fece uscire nelle sale USA il 12 aprile 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, \"A Sound Sleeper\".\nNon si conoscono copie ancora esistenti della pellicola che viene considerata presumibilmente perduta."}
{"id": "2873826", "revid": "1305772", "url": "https://it.wikipedia.org/wiki?curid=2873826", "title": "Obuchovo (Oblast' di Mosca)", "text": "Obuchovo (anche traslitterata come \"Obuhovo\") \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Noginskij.\nGeografia fisica.\nSorge nella parte centro-orientale della \"oblast'\", sul fiume Kljaz'ma a 11 chilometri dal capoluogo distrettuale Noginsk.\nStoria.\nLa prima menzione di Obu\u0441hovo risale al 1573.\nIl centro era noto per la sua produzione tessile, per via della presenza di una fabbrica tessile fondata nel 1852 da \"Anisim Tjuljaev\" e di una fabbrica di tappeti fondata cinque anni pi\u00f9 tardi da \"Michail Brunov\", che pi\u00f9 tardi si uniranno.\nNel 1938, un decreto del Comitato centrale esecutivo trasforma Obuchovo in \"insediamento operaio\".\nSport.\nObuchovo \u00e8 un importante centro di bandy nella regione di Mosca."}
{"id": "2873827", "revid": "103672410", "url": "https://it.wikipedia.org/wiki?curid=2873827", "title": "Catherine Earnshaw", "text": "Catherine Earnshaw, che dopo il matrimonio prender\u00e0 il nome di Catherine Linton \u00e8 la protagonista femminile del romanzo \"Cime tempestose\" di Emily Bront\u00eb.\nDurante la giovinezza trascorsa nella villa chiamata \"Wuthering Heights\", svilupper\u00e0 un amore per il fratello adottivo Heathcliff che li porter\u00e0 entrambi alla rovina.\nAspetto fisico e carattere.\nNel romanzo viene descritta prima come una bambina e poi come una donna di bell'aspetto; pi\u00f9 volte vengono sottolineati i suoi occhi, gli occhi della famiglia Earnshaw, che caratterizzano anche suo padre, suo fratello Hindley e suo nipote Hareton e che verranno ereditati anche da sua figlia Cathy. Dimostra fin da piccola una personalit\u00e0 forte e determinata, tuttavia maliziosa ed orgogliosa, carattere che, dopo la permanenza a \"Thrushcross Grange\" cambia visibilmente, per acquisire maggiori contegno e compostezza.\nLa bambinaia Nelly, che del romanzo \u00e8 uno dei due personaggi narranti insieme a Mr. Lockwood, afferma di \"\"non amare\" Catherine, probabilmente proprio per il suo carattere capriccioso; quando Catherine cade vittima della malattia mentale, Nelly nota la sua fragilit\u00e0 e \"le labbra esangui\", ma quando muore le attribuisce bellezza quasi divina: \"nessun angelo del Paradiso appariva bello quanto lei\" dice, ed il suo contegno, secondo le sue parole esprimeva \"una pace perfetta\".\nStoria personale.\nCatherine cresce nella tenuta di \"Wuthering Heights\" finch\u00e9, quando lei ha sei anni, suo padre porta in casa un orfanello, che viene ribattezzato Heathcliff in onore dell'ultimo figlio nato morto della famiglia Earnshaw.\nI due bambini diventano compagni di avventure e crescono insieme, uniti, finch\u00e9 alla morte del Signor Earnshaw Hindley, fratello maggiore di Catherine, geloso delle attenzioni che il padre aveva riservato a Heathcliff, riduce quest'ultimo allo stato di servo.\nAttaccata da un cane durante una delle scorribande a \"Thrushcross Grange\", la dimora della ricca famiglia Linton, Catherine passa cinque settimane di convalescenza in quella tenuta, ed al suo ritorno la ragazzina selvatica ed infantile \u00e8 diventata una posata signorina che ha mutato il suo atteggiamento verso i giovani Linton (Edgar ed Isabella) da disprezzo ad affetto. Heathcliff avverte il cambiamento ma le rimane devoto, diventando parte di un triangolo amoroso che coinvolge anche Edgar, del quale \u00e8 rivale.\nUna delle scene pi\u00f9 note del romanzo \u00e8 quella in cui Catherine ammette di amare Heathcliff davanti alla bambinaia Nelly:\nAscoltando di nascosto la discussione, Heathcliff sente solo la prima parte, in cui Catherine dice che sposarlo la degraderebbe, e sparisce per tre anni. Al suo ritorno \u00e8 un ricco e distinto gentiluomo, ma trova Catherine sposata con Linton: la coppia vive a \"Thrushcross Grange\". A questo punto inizia la sua vendetta contro i Linton; seduce Isabella Linton, per avere il controllo di \"Thrushcross Grange\" dopo la morte di Edgar, per poi intrappolarla in un matrimonio violento ed infelice.\nCatherine nel frattempo diventa preda della follia, anche se in parte finge solo per provocare il marito e \"spezzargli il cuore\"\" per il dolore che prova; presto smetter\u00e0 di mangiare, di uscire dalla sua stanza e mostra segni di follia.\nCon Heathcliff ha un ultimo incontro prima del parto, alla fine del quale si confessano il reciproco amore; ma quando Edgar entra nella stanza, Catherine non regge alla tensione e sviene. Poche ore dopo morir\u00e0 dando alla luce Catherine, in seguito soprannominata Cathy, figlia di Edgar.\nDopo la morte diventa un fantasma capriccioso che infesta la tenuta di \"Wuthering Heights\". Heathcliff cerca di avere contatti con lei in questa forma, pregandola di tormentarlo fino alla morte ma di non lasciarlo solo, e sar\u00e0 proprio questa disperata ricerca a finire per ucciderlo.\nAl termine del libro i loro due spiriti si riuniscono per le brughiere attorno a \"Wuthering Heights\"."}
{"id": "2873830", "revid": "767487", "url": "https://it.wikipedia.org/wiki?curid=2873830", "title": "A Rude Hostess", "text": "A Rude Hostess \u00e8 un cortometraggio muto del 1909 diretto e sceneggiato da David W. Griffith. Il film, interpretato da Marion Leonard, Anita Hendrie e Jeanie Macpherson, venne prodotto dalla American Mutoscope and Biograph Company che lo distribu\u00ec nelle sale l'8 aprile 1909.\nProduzione.\nIl film fu prodotto dall'American Mutoscope and Biograph Company.\nDistribuzione.\nIl copyright del film, richiesto dall'American Mutoscope and Biograph Co., fu registrato il 31 marzo 1909 con il numero H125117.\nDistribuito dall'American Mutoscope and Biograph Company, il film - un cortometraggio di cinque minuti - usc\u00ec nelle sale USA l'8 aprile 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Griffith, la commedia \"Schneider's Anti-Noise Crusade\".\nNon si conoscono copie ancora esistenti della pellicola che viene considerata presumibilmente perduta."}
{"id": "2873836", "revid": "767487", "url": "https://it.wikipedia.org/wiki?curid=2873836", "title": "Trying to Get Arrested", "text": "Trying to Get Arrested \u00e8 un cortometraggio del 1909 diretto da David W. Griffith che lo ha anche sceneggiato insieme a Mack Sennett adattandolo da \"The Cop and the Anthem\", una storia di O. Henry pubblicata nel suo \"The Four Million\" del 1903. Il film venne interpretato da John R. Cumpson, Florence Lawrence e Anita Hendrie. Fu prodotto dall'American Mutoscope and Biograph Company che lo distribu\u00ec nelle sale il 5 aprile 1909.\nTrama.\nUn vagabondo cerca di farsi arrestare cos\u00ec potr\u00e0 dormire in un bel carcere caldo.\nProduzione.\nVenne prodotto dalla American Mutoscope and Biograph Company e girato nel New Jersey a Palisades.\nDistribuzione.\nIl copyright del film, richiesto dall'American Mutoscope and Biograph Co., fu registrato il 31 marzo 1909 con il numero H125118.\nDistribuito dalla American Mutoscope and Biograph Company, il film - un cortometraggio di circa quattro minuti - usc\u00ec in sala negli Stati Uniti il 5 aprile 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, \"The Road to the Heart\".\nNon si conoscono copie ancora esistenti della pellicola che viene considerata presumibilmente perduta."}
{"id": "2873850", "revid": "229244", "url": "https://it.wikipedia.org/wiki?curid=2873850", "title": "Catherine Linton", "text": ""}
{"id": "2873851", "revid": "767487", "url": "https://it.wikipedia.org/wiki?curid=2873851", "title": "The Tavern Keeper's Daughter", "text": "The Tavern Keeper's Daughter \u00e8 un cortometraggio muto del 1908 diretto da David W. Griffith che firma anche la sceneggiatura. Il film - interpretato da George Gebhardt - fu l'esordio cinematografico per Marion Sunshine, noto nome del teatro di rivista che, insieme alla sorella, aveva lavorato anche per Florenz Ziegfeld e che viene accreditata per aver introdotto negli Stati Uniti la musica cubana.\nProduzione.\nIl film venne prodotto dall'American Mutoscope and Biograph Company.\nDistribuzione.\nIl copyright del film, richiesto dalla American Mutoscope and Biograph Co., fu registrato il 22 luglio 1908 con il numero H113770. Il film - un cortometraggio di sette minuti - usc\u00ec nelle sale statunitensi il 24 luglio 1908."}
{"id": "2873857", "revid": "767487", "url": "https://it.wikipedia.org/wiki?curid=2873857", "title": "The Bandit's Waterloo", "text": "The Bandit's Waterloo \u00e8 un cortometraggio del 1908 diretto e sceneggiato da David W. Griffith. Il film fu interpretato da Charles Inslee, Linda Arvidson e Marion Leonard con il sottotitolo \"The Outwitting of an Andalusian Brigand by a Pretty Senora\".\nProduzione.\nIl film venne prodotto dall'American Mutoscope and Biograph Company.\nDistribuzione.\nDistribuito dall'American Mutoscope and Biograph Company che lo distribu\u00ec nelle sale il 4 agosto 1908."}
{"id": "2873866", "revid": "2056951", "url": "https://it.wikipedia.org/wiki?curid=2873866", "title": "Porina", "text": "Le porine sono proteine transmembranose, organizzate in triplette, ciascuna subunit\u00e0 \u00e8 formata da 16 domini in conformazione beta a disposizione antiparallela che danno origine ad una struttura cilindrica cava (un canale). Il canale consente la diffusione di molecole idrofile di peso molecolare &lt; 600-700 Da (fosfati, disaccaridi, ecc.), mentre le molecole idrofobe (compresi alcuni antibiotici beta-lattamici, come ampicillina e cefalosporine) possono attraversare la componente lipidica della membrana esterna."}
{"id": "2873869", "revid": "123796876", "url": "https://it.wikipedia.org/wiki?curid=2873869", "title": "Naviglio militare italiano della prima guerra mondiale", "text": "Il naviglio militare italiano della prima guerra mondiale era ampio e diversificato. La Regia Marina all'entrata in guerra dell'Italia, il 24 maggio 1915, era per numero di unit\u00e0 e dislocamento in tonnellate di navi da guerra una marina importante, ben dotata di unit\u00e0 pesanti, ma molta cura era stata dedicata anche alle unit\u00e0 leggere, costiere e subacquee.\nUnit\u00e0 in servizio all'inizio del conflitto.\nAll'inizio della guerra erano in servizio: \nEsploratori.\nGli esploratori erano una tipologia di naviglio (introdotta dalla marina britannica come \"scout\", in quella austro-ungarica erano invece classificati incrociatori rapidi) nata per svolgere il compito di ricognizione veloce per la flotta da battaglia in un'epoca precedente alla diffusione dell'aviazione. Furono invece molto importanti nel corso della prima guerra mondiale, anche perch\u00e9 la marina austro-ungarica li impieg\u00f2 spesso nel basso Adriatico per molestare lo sbarramento di Otranto. La Regia Marina aveva sottostimato questo tipo di naviglio (classificando come esploratori anche vecchi incrociatori coloniali molto lenti come quelli della classe Agordat) e dovette correre ai ripari alla vigilia del conflitto (anche sequestrando naviglio in costruzione per la Romania, come la classe Aquila). Le navi di nuova costruzione si rivelarono ottime, anche se molto piccole (spesso poco pi\u00f9 grandi di un cacciatorpediniere) e sovente meglio armate delle similari unit\u00e0 austro-ungariche.\nCacciatorpediniere.\nUn numero abbastanza elevato di classi prest\u00f2 servizio nel primo conflitto mondiale:\nTorpediniere.\nVarie classi di torpediniere erano presenti nella Regia Marina:\nOrdine di battaglia al 24 maggio 1915.\nBase di Taranto.\nNave da battaglia \"Conte di Cavour\", nave di bandiera del viceammiraglio Luigi di Savoia \nBase di Brindisi.\nCom.te 2\u00aa squadra c.amm. Presbitero\nBase di Ancona.\nSommergibile\" Argonauta\"\nNavi da battaglia in riserva, successivamente utilizzate come batterie galleggianti:\n\"Italia, Dandolo, Re Umberto, Andrea Doria\" (denominata \"GR 104\" all'entrata in servizio della nuova corazzata battezzata con lo stesso nome).\nUnit\u00e0 entrate in servizio durante il conflitto.\nDurante la prima guerra mondiale entrarono in servizio:\nUnit\u00e0 in servizio al termine del conflitto.\nLa flotta completa alla fine della Grande Guerra:"}
{"id": "2873870", "revid": "767487", "url": "https://it.wikipedia.org/wiki?curid=2873870", "title": "The Greaser's Gauntlet", "text": "The Greaser's Gauntlet \u00e8 un cortometraggio del 1908 diretto da David W. Griffith che lo sceneggi\u00f2 insieme a Stanner E.V. Taylor. Il film, interpretato da Wilfred Lucas, Arthur V. Johnson e Marion Leonard - girato nel New Jersey, a Shadyside - venne prodotto dall'American Mutoscope and Biograph Company che lo distribu\u00ec nelle sale l'11 agosto 1908. Il film \u00e8 la nona regia di Griffith.\nProduzione.\nGirato nel New Jersey, a Shadyside, il film venne prodotto dall'American Mutoscope and Biograph Company.\nDistribuzione.\nIl copyright del film, richiesto dall'American Mutoscope and Biograph Co., la compagnia che distribu\u00ec la pellicola l'11 agosto, fu registrato il 6 agosto 1908 con il numero H114338."}
{"id": "2873872", "revid": "2014155", "url": "https://it.wikipedia.org/wiki?curid=2873872", "title": "Federico Adolfo di Svezia", "text": "Biografia.\nEra figlio del re Adolfo Federico di Svezia e di Luisa Ulrica di Prussia.\nFederico Adolfo, insieme a sua sorella Sofia Albertina, era il figlio prediletto della madre.\nAll'et\u00e0 di 12 anni venne fatto colonnello e a 18 divenne generale.\nPartecip\u00f2 alla rivoluzione del 1772 ed ottenne il titolo di duca dal fratello Gustavo III di Svezia come riconoscimento; tuttavia presto prese le parti dell'opposizione contro il re.\nPrese anche parte alla guerra russo-svedese del 1788\u20131790.\nEra un appassionato di caccia e fece costruire la sua residenza di campagna a Tullgarn.\nFederico Adolfo divenne noto per la sua vita sentimentale. Non si spos\u00f2 mai ed ebbe molte relazioni con donne dello spettacolo. Ebbe una lunga relazione con una ballerina, Sophie Hagman, dalla quale ebbe anche una figlia, Sofia Federica.\nNel 1780 interruppe temporaneamente la sua relazione con Sophie Hagman per sposare la signora Lovisa Wrangel, ma dovette aspettare un anno prima di ricevere il consenso da Gustavo III. Dopo un anno, cambi\u00f2 idea e riprese la sua relazione con Hagman, che terminer\u00e0 definitivamente nel 1793.\nCome suo padre Adolfo Federico e i suoi fratelli Gustavo e Carlo, Federico Adolfo fu membro della Massoneria.\nFederico Adolfo lasci\u00f2 la Svezia nel 1800 per motivi di salute e si rec\u00f2 in Germania e poi in Francia. Mor\u00ec in Francia, a Montpellier, nel 1803."}
{"id": "2873873", "revid": "767487", "url": "https://it.wikipedia.org/wiki?curid=2873873", "title": "I mistici dell'Occidente", "text": "I mistici dell'Occidente \u00e8 il quinto album dei Baustelle, pubblicato il 26 marzo 2010.\nIl disco.\n\"I mistici dell'Occidente\" viene pubblicato venerd\u00ec 26 marzo 2010 per Atlantic/Warner Music, a circa due anni di distanza dal precedente \"Amen\" (vincitore del premio Tenco). Il disco \u00e8 stato coprodotto da Francesco Bianconi e da Pat McCarthy (soprannominato \"The Magician\" nei ringraziamenti), rinomato per aver prodotto artisti internazionali come Madonna, U2 e R.E.M.\nIl titolo dell'album \u00e8 preso dal saggio \"I mistici dell'occidente\" di El\u00e9mire Zolla (Garzanti, Milano 1963). Tra l'altro Zolla \u00e8 morto a Montepulciano, citt\u00e0 d'origine dei Baustelle. Il libro di Zolla rimanda ad un'atmosfera magica e surreale, con venature oscure e misteriose; si tratta di un'interpretazione dell'esperienza mistica dell'Occidente, che va dal paganesimo e, passando per i primi ordini monastici, giunge alla passione francescana e ai mistici dell'et\u00e0 moderna. Questo \u00e8 anche, in parte, il lavoro affrontato dai Baustelle in questo disco.\nCopertina.\nLa copertina del disco \u00e8 un rompicapo simbolico in cui sono presenti i componenti del gruppo come in una famiglia ottocentesca, con elementi fuorvianti, tra cui il cane, il teschio, l'uccello impagliato e il fondale, che rivelano la finzione e l'umorismo della foto stessa. Tra i personaggi della foto vi sono Pat McCarthy, alcuni amici del gruppo ed un'effigie del predicatore Davide Lazzaretti.\nSingoli estratti.\nL'11 marzo 2010 \u00e8 uscito il primo singolo estratto dal nuovo album, \"Gli spietati\".\nIl secondo singolo estratto da quest'album \u00e8 \"Le rane\", pubblicato il 21 maggio 2010.\nPromozione.\nIl disco \u00e8 stato presentato il 26 marzo 2010 presso la Fnac di Milano. Nei giorni immediatamente successivi sono stati tenuti altri appuntamenti presso le altre sedi Fnac italiane. Tra il 17 e il 27 aprile vengono presentati i brani in tre concerti esclusivi tenuti a Milano, Firenze e Roma e prodotti da AC Europe Group e Big Fish.\nCertificazioni.\nDopo due mesi di permanenza in classifica l'album raggiunge il traguardo del disco d'oro con oltre 30.000 copie vendute.\nInoltre \u00e8 secondo classificato dietro \"Elettra\" di Carmen Consoli nella categoria \"Album dell'anno\" della Targa Tenco 2010.\nFormazione.\nAltri musicisti"}
{"id": "2873875", "revid": "107644198", "url": "https://it.wikipedia.org/wiki?curid=2873875", "title": "Carlos Baute", "text": "Biografia.\nCarlo Baute nasce a Caracas, figlio di Alfonso Baute e Clara Jim\u00e9nez, con discendenze spagnole, cubane, e venezuelane.\nAll'et\u00e0 di 13 comincia la carriera nel gruppo venezuelano Los Chamos, registrando il disco \"Con un poco de Amor\". Lavorando come modello, pubblica il primo disco solista nel 1994, \"Or\u00edgenes I\".\nCome attore prende parte alla telenovela venezuelana \"Destino de Mujer\" (1997) interpretando il ruolo di Pedro Jose. Appare anche nella seconda stagione della telenovela \"Los \u00fanicos\" (2012).\nIn occasione della pubblicazione del disco \"Yo nac\u00ed para querer...\" (1999) si trasferisce in Spagna. Qui ottiene il maggior successo, partecipando anche come attore a serie televisive, \"Aladinna\" (TVE), \"Mis Adorables Vecinos\" (Antenna 3) e presentando eventi quali \"Sig.na Espa\u00f1a gallico\", \"Show IB3\", \"Gala Miss Spagna\", \"Fine anno TVE1 Gala\".\nEntra nelle classifiche in Venezuela, Messico, Per\u00f9, Cile, Argentina, Colombia, Spagna; e riceve numerosi premi e riconoscimenti.\nIl 1\u00ba aprile 2008 esce il disco \"De mi Pu\u00f1o y Letra\", seguito da un tour in Spagna e in America latina. Raggiunge la vetta della classifica col singolo \"Colgando en tus manos\", co-scritto con Alejandro Sanz. Il 1\u00ba settembre 2009, pubblica in Spagna \"Directo en Tus Manos\", concerto a Madrid del 25 giugno, cantando con Marta S\u00e1nchez, Nek, \u00c1lex Ubago, Pastora Soler.\nLa fortunata \"Quien te quiere como yo\", continua ad essere il tormentone dell'estate latina 2011.\nNel 2012 duetta con Laura Pausini in \"Las cosas que no me espero\"."}
{"id": "2873880", "revid": "292162", "url": "https://it.wikipedia.org/wiki?curid=2873880", "title": "Ossio di Cordova", "text": ""}
{"id": "2873881", "revid": "713168", "url": "https://it.wikipedia.org/wiki?curid=2873881", "title": "Ordine dell'Unione", "text": "L'Ordine dell'Unione (in olandese: \"Orde van de Unie\"), fu un ordine cavalleresco del Regno d'Olanda.\nStoria.\nL'Ordine venne istituito per il neoeletto Luigi Bonaparte, asceso al trono olandese il 6 giugno 1806 dopo che il fratello Napoleone ebbe conquistato l'intera area della Repubblica delle Provincie Unite. Il 24 agosto 1806, con l'intento di premiare quanti si fossero prodigati a favore dello stato e quanti si fossero distinti per il mantenimento del Regno d'Olanda da poco costituito, Luigi chiese pertanto al fratello il permesso di poter fondare un ordine cavalleresco da associare alla propria corona e l'occasione fortuita fu un incontro dei due ad Aquisgrana.\nDopo l'approvazione da parte del ministero degli interni olandese, il re affid\u00f2 l'incarico di disegnare il progetto della realizzazione delle decorazioni all'artista Charles Howard Hodges, il quale si avvalse anche della collaborazione del francese Jean-Baptiste Isabey, pittore di corte in Olanda.\nLa creazione di questo ordine, sebbene accolta come un positivo privilegio d'indipendenza da parte degli olandesi, indign\u00f2 non poco Napoleone come del resto per la creazione degli altri ordini cavallereschi negli stati napoleonici che inevitabilmente dovettero nascere. Napoleone, infatti, intendeva la creazione di un ordine come una qual sorta di dichiarazione di indipendenza, mentre quegli stati dovevano sottostare alla presenza dell'impero francese e come tale impose anche al fratello Luigi di anteporre gerarchicamente a questo suo ordine l'Ordine della Legion d'Onore, la massima decorazione statale francese da lui creata.\nL'Ordine cess\u00f2 di esistere a partire dal 1811 quando Napoleone cre\u00f2 l'Ordre de la Reunion col quale si proponeva di realizzare un'unica decorazione per tutti i domini esterni ai confini della Francia propriamente detta ma comunque sottoposti all'autorit\u00e0 centrale.\nLuigi Bonaparte, ad ogni modo, continu\u00f2 a reclamare i propri diritti sull'Ordine e indoss\u00f2 la decorazione sulla propria uniforme sino alla propria morte nel 1842. Dopo di lui suo figlio Luigi Napoleone, poi asceso al trono imperiale francese col nome di Napoleone III, avanz\u00f2 l'intenzione di rifondare l'Ordine anche a carattere privato ma la mancanza di annessione del territorio olandese alla Francia elimin\u00f2 fin dall'inizio questo tentativo.\nI nomi dell'Ordine.\nL'Ordine olandese durante la sua breve vita, cambi\u00f2 molte volte il proprio nome a seconda del significato sempre pi\u00f9 incisivo che il governo olandese gli voleva conferire. Ecco schematizzata l'evoluzione periodica dei nomi:\nGradi.\nOriginariamente, dovendo questo essere il principale degli ordini cavallereschi olandesi, esso venne concepito con l'unica classe di Cavaliere, modificata in seguito in quattro classi di benemerenza:\nInsegne.\nLa \"medaglia\" dell'Ordine sub\u00ec molte variazioni dovute essenzialmente ai diversi cambiamenti di nome e fattezze a cui venne sottoposto l'ordine.\nDal 12 dicembre 1806 al 14 febbraio 1807 la medaglia era composta da una rosa dei venti ad otto punte smaltata di bianco, bordata e pomata d'oro, circondata da un anello di api d'oro (simbolo di Napoleone) avente in centro un tondo in oro con il volto del re Luigi I d'Olanda, circondato da un anello a smalti blu con il motto \"DOE WEL EN ZIE NIET OM\". Il retro del tondo riportava il leone araldico olandese, circondato da un anello a smalti blu con il motto dell'Ordine \"EENDRACHT MAAKT MACHT\" (\"L'unione fa la forza\"). Il tutto era sovrastato dalla corona reale olandese in oro.\nDal 14 febbraio 1807 al 23 novembre 1807 la medaglia era composta da una rosa dei venti ad otto punte smaltata di bianco, bordata e pomata d'oro, circondata da un anello di api d'oro (simbolo di Napoleone) avente in centro un tondo in oro con il leone araldico olandese sul davanti, circondato da un anello a smalti blu con il motto \"DOE WEL EN ZIE NIET OM\". Il retro del tondo riportava un leone rampante, circondato da un anello a smalti blu con il motto dell'Ordine \"EENDRACHT MAAKT MACHT\" (\"L'unione fa la forza\"). Il tutto era sovrastato dalla corona reale olandese in oro.\nDal 23 novembre 1807 al 1\u00ba aprile 1811 la medaglia era composta da una rosa dei venti ad otto punte smaltata di bianco, bordata e pomata d'oro, circondata da un anello di api d'oro (simbolo di Napoleone) avente in centro un tondo in oro con un leone rampante sul davanti, circondato da un anello a smalti blu con il motto \"DOE WEL EN ZIE NIET OM\". Il retro del tondo riportava un leone rampante tenente un fascio di frecce in mano, circondato da un anello a smalti blu con il motto dell'Ordine \"EENDRACHT MAAKT MACHT\" (\"L'unione fa la forza\"). Il tutto era sovrastato dalla corona reale olandese in oro.\nIl \"collare era in oro massiccio ed era costituito dalla medesima decorazione della medaglia pendente per\u00f2 da una catena in oro e smalti rappresentante gli stemmi di tutte le sette provincie olandesi alternate a dei fasci di frecce\".\nIl \"nastro\" dell'Ordine era azzurro."}
{"id": "2873883", "revid": "986213", "url": "https://it.wikipedia.org/wiki?curid=2873883", "title": "Amalia Carlotta di Svezia", "text": "Biografia.\nEra figlia del re Gustavo IV Adolfo di Svezia e di Federica di Baden.\nQuando suo padre venne deposto nel 1809, lei aveva solo quattro anni e lasci\u00f2 la Svezia insieme alla sua famiglia.\nSi stabilirono in Baden, nelle terre natali di sua madre.\nSi interessava di musica e fu amica del soprano Jenny Lind.\nSoffriva di rachitismo e mor\u00ec nubile e senza figli."}
{"id": "2873884", "revid": "767487", "url": "https://it.wikipedia.org/wiki?curid=2873884", "title": "An Awful Moment", "text": "An Awful Moment \u00e8 un cortometraggio muto del 1908 diretto e sceneggiato da David W. Griffith. Il film, interpretato da George Gebhardt, Marion Leonard e Harry Solter, venne prodotto dalla American Mutoscope and Biograph Company che lo distribu\u00ec nelle sale il 18 dicembre 1908.\nTrama.\nUna zingara medita vendetta contro il giudice che l'ha mandata in carcere.\nProduzione.\nIl film, prodotto dall'American Mutoscope and Biograph Company, venne girato negli studi della Biograph della 14th Street a New York il 19 novembre 1908.\nDistribuzione.\nIl copyright del film, richiesto dall'American Mutoscope and Biograph Co., fu registrato il 10 dicembre 1908 con il numero H119490.\nL'American Mutoscope and Biograph Company lo distribu\u00ec nelle sale statunitensi il 18 dicembre 1908. Una copia del film viene conservata negli archivi della Library of Congress (positivo a 35\u00a0mm)."}
{"id": "2873886", "revid": "61051", "url": "https://it.wikipedia.org/wiki?curid=2873886", "title": "Epigonus telescopus", "text": "L'Epigonus telescopus, noto in italiano come re di triglie nero \u00e8 un pesce abissale della famiglia Epigonidae.\nDistribuzione e habitat.\n\u00c8 diffuso nel mar Mediterraneo e nell'Oceano Atlantico orientale dalle acque del Nord Europa a quelle del Sudafrica, segnalato anche in altri bacini ma non \u00e8 certo se siano o meno appartenenti a questa specie. Nei mari italiani \u00e8 apparentemente raro ma in realt\u00e0 potrebbe essere comune in ambienti molto profondi. \n\u00c8 una specie di acque profonde che si trova fino ad oltre 1000 metri di fondale. Ha abitudini demersali e nuota a piccola distanza dal fondale. \nDescrizione.\nHa corpo fusiforme abbastanza slanciato con un occhio molto grande e rotondo. La bocca \u00e8 grande ed arriva all'incirca al centro dell'occhio. Le pinne dorsali sono due, distanti; la prima ha 7 raggi spinosi, la seconda, pi\u00f9 lunga, ne ha da 9 a 12 di cui il primo spiniforme e molto breve. La pinna anale \u00e8 lunga all'incirca come la seconda dorsale ed \u00e8 inserita pi\u00f9 indietro. La pinna caudale \u00e8 biloba. Le scaglie sono grandi e si staccano facilmente; sono presenti anche sulla testa e sulle pinne impari. Sull'opercolo branchiale sono presenti due piccole spine. \u00c8 molto simile al re di triglie bruno.\nIl colore dell'animale morto \u00e8 marrone o nero violaceo con punti marroni sull'opercolo branchiale. Quando \u00e8 vivo sembra che il colore sia rossiccio o violaceo ma \u00e8 stato osservato pochissime volte. La bocca internamente ha un colore nero intenso. L'occhio \u00e8 argentato con l'iride verde.\nLa lunghezza media \u00e8 di circa 15 cm, talvolta pu\u00f2 raggiungere i 60 cm.\nAlimentazione.\n\u00c8 predatore e si ciba di crostacei e pesci.\nRiproduzione.\nSembra che questa specie sia ermafroditismo.\nPesca.\nSi cattura con le reti a strascico e con i palamiti.\nLe carni sono ottime.\nSpecie affini.\nEpigonus constanciae o re di triglie spinoso \u00e8 simile, se ne distingue per la spina pungente presente sull'opercolo, per il colore pi\u00f9 chiaro, bruno giallastro e l'occhio ovale. \u00c8 presente nel Mediterraneo, comprese le acque italiane e nell'Oceano Atlantico orientale. Vive in acque profonde fino ad 800 m ed \u00e8 pi\u00f9 bentonico rispetto ad \"E. telescopus\".."}
{"id": "2873893", "revid": "648716", "url": "https://it.wikipedia.org/wiki?curid=2873893", "title": "Classe Pullino", "text": "La classe Pullino era una classe di sommergibili della Regia Marina, costruiti in due esemplari ed entrati in servizio a partire dal 1912.\nUnit\u00e0.\nLa classe era composta da due unit\u00e0:\nIl \"Pullino\" s'incagli\u00f2 sulle coste dalmate il 29 giugno 1916 (in quell'occasione fu catturato Nazario Sauro, pilota del sommergibile); disincagliato dagli austriaci, affond\u00f2 durante il rimorchio. Recuperato, fu demolito nel 1931.\nIl \"Ferraris\", dopo varie missioni infruttuose, s'incagli\u00f2 alle foci del Po il 27 novembre 1917 e, recuperato nel gennaio 1918, non torn\u00f2 pi\u00f9 in servizio. Impiegato in Mar Rosso per la pesca delle perle da parte di un ex ufficiale di Marina, fu poi demolito."}
{"id": "2873894", "revid": "552841", "url": "https://it.wikipedia.org/wiki?curid=2873894", "title": "Divisi\u00f3n de Honor (pallanuoto maschile)", "text": ""}
{"id": "2873896", "revid": "228587", "url": "https://it.wikipedia.org/wiki?curid=2873896", "title": "Cornelis Helmbreker", "text": "Biografia.\nHoorn.\nA partire dal 14 novembre 1612 e fino al 1619, Helmbreecker fu campanaro e organista della citt\u00e0 di Hoorn, dove succedette a Pieter Dirckszoon van Purmereynde. Sono sufficientemente ben note le condizioni della sua nomina che fu negoziata dall'organista Philips Janszoon van Velsen di Haarlem, che rappresentava anche gli interessi del giovane Helmbreecker che, secondo le fonti, era suo nipote (\"sijne huysvrouwe susters soon\"). I documenti riguardanti la nomina definiscono chiaramente che, in caso di morte dello zio prima della fine di un periodo di due anni, Helmbreecker sarebbe stato libero di scegliere di continuare o metter fine al suo impiego a Hoorn. Prima che i due anni di servizio fossero terminati, Philips van Velsen avanz\u00f2 alle autorit\u00e0 municipali di Leida una richiesta per ottenere per il nipote il posto di organista della chiesa di Hoogland, resosi vacante in seguito alla morte del figlio di Philips, Jan. La richiesta indicava chiaramente che Cornelis Helmbreecker era stato un allievo del celebre organista e compositore Jan Pieterszoon Sweelinck (\"Mr. Cornelis Jansz. Helmbreecker die een discipel geweest es van Mr. Jan Pietersz., organist tot Amsterdam\"). A titolo d'esempio, elencheremo i compiti di Helmbreecker desunti dalle istruzioni che dovette firmare durante la sua nomina ad organista della citt\u00e0 di Hoorn. Helmbreecker accett\u00f2 nel 1612 di suonare durante i seguenti avvenimenti: 1) i pranzi nel municipio organizzati dal borgomastro, dal collegio e dalla corte, come pure l'arrivo solenne di un principe o di un signore (in occasione dei quali avrebbe suonato il clavicembalo), 2) prima e dopo i sermoni. 3) da met\u00e0 ottobre fino all'inizio di marzo, ogni sera per un'ora. \u00c8 noto che assistette il campanaro Lucas Lemmink, che si lamentava presso il borgomastro, il collegio e le autorit\u00e0 ecclesiastiche (\"bij de burgemeesteren, vroedschap en kerkmeesteren\") del suono orribile (\"afgrijselik gheluidt\") prodotto dalle campane della Grande Chiesa di Hoorn e della loro intonazione.\nHaarlem.\nNel 1619, Helmbreecker arriv\u00f2 ad Haarlem per assistere lo zio, Philips van Velsen, in quanto organista ausiliario e campanaro della chiesa di Saint Bavo (o Grande Chiesa).\nSuccedette allo zio dopo la morte di quest'ultimo nel 1625. Helmbreecker conserv\u00f2 il posto di organista esclusivo fino alla sua morte nel 1654. La sua perizia concernente la costruzione d'organi e la loro restaurazione fu richiesta, tra gli altri, da 's-Gravenhage (L'Aia), Delft, 's-Hertogenbosch, Alkmaar presso Leida.\nLa stima nei suoi riguardi dei contemporanei si riflette anche nell'atto del borgomastro di pagare la decorazione pittorica del suo clavicembalo custodito in casa sua. Quando era richiesta la sua esperienza nella costruzione d'organi o nella loro restaurazione, Helmbreecker ricorreva e faceva affidamento sull'opinione dell'architetto della citt\u00e0, poeta e pittore Salomon de Bray.\nOpere.\nSi sono conservate poche composizioni di sua mano.\nUn'opera di circostanza su parole di David van Horenbeeck, scrittore, maestro di canto e cantante presso la chiesa di Saint Bavo, fu pubblicata nel 1628 da Adrianus Roman ad Haarlem. Si tratta dell\"'Oratio de scholastici numeris difficultate habita\" (canzone composta in occasione della designazione di Wilhelm van Nieuwenhuysen a rettore del ginnasio della citt\u00e0). La canzone, le cui parole scritte da David van Horenbeeck in onore del valoroso, pio, erudito e assai colto (\"eerwaerdige, vroome, letter-rycke ende hoog-geleerde\") Wilhelmus van Nieuwenhuysen, rettore anziano di Enkhuizen, giunto ad Haarlem con la medesima qualifica (\"gewesen Rector van Enchhuysen, komende tot Haarlem in de selve qualiteyt\"), per accompagnare la melodia di \"O nuit, jalouse nuit\", fu arrangiata da Helmbreecker in stile polifonico a quattro voci.\nL'importanza di questa canzone risiede nel fatto che, in rapporto al periodo in cui fu composta, fu stampata. In questo brano, il compositore si serv\u00ec ancora di uno stile \"osservato\", cio\u00e8 proprio del XVI secolo. Prese la canzone \"O nuit, jalouse nuit!\" e l'arricch\u00ec con imitazioni pi\u00f9 o meno regolari ed ingegnose. Il tenore attacca, il primo soprano lo segue d'appresso, poi pu\u00f2 comparire il secondo soprano e infine il contralto. Tutte le cadenze si susseguono senza l'intervento del quarto ne del settimo grado. Il contrappunto della canzone non \u00e8 privo n\u00e9 di espressione n\u00e9 di grazia. \nIn questo periodo si ebbe una trasformazione importante nell'arte musicale che cambi\u00f2 le basi dell'edificio armonico, ma che appunto non si ritrova in questa canzone. Cio\u00e8 manca la dissonanza naturale di settima, introdotta nello stile \"madrigalesco\" da maestri italiani.\nUn'altra composizione dello stesso maestro, \"Geluckwenchinge\", che si aggiunge alla fonte precedente, \u00e8 un augurio di felicit\u00e0 per il nuovo anno, datata 1629, in due parti e in onore del medesimo rettore della Scuola Latina: \"Lang Nieuwenhuysen, lang moet hij vreedsaem leven\" (Che Nieuwenhuysen possa vivere a lungo, a lungo in pace), e la preghiera conclusiva \"Geeft, Heer\" (Dona, Signore). Questa composizione di circostanza fu pubblicata nel 1629 dalla stessa casa editrice.\nEssa risulta superiore alla prima per la disposizione pi\u00f9 felice delle parti vocali.\nLa raccolta \"'t Uitnemend Kabinet II\", pubblicata nel 1649, contiene ugualmente un pezzo strumentale di Helmbreecker, un preludio (\"Voorspel\") composto per ensemble strumentale.\nUna composizione su testo olandese, che si intitola \"Adieu schoonheden preutz\", fu attribuita alternativamente a Cornelis Helmbrecker sr. o jr. \nAlcune canzoni a quattro voci (\"4 Stemmige gezangen\") sono state composte su poesie di Samuel Ampzing.\nGiudizio.\nNelle sue \"Geluckwenchinge\" (complimenti), Helmbreecker si mostra, secondo il musicologo Jan Valkenstijn, in quanto compositore, un fedele discepolo del suo maestro Sweelinck ed un musicista competente. \"Ma la fine delle antiche tecniche di composizione, lo\" stile antico, \"si approssima e fa spazio alle figure di stile della\" seconda pratica \"nel crescente riavvicinamento tra testo e musica. Madrigali ricchi di sentimento esprimono giudiziosamente il testo, per esempio \"lang\" (lungo) con note lunghe, \"gebroken\" (rotto) con un accordo di tre note spezzate, mentre la vivacit\u00e0 della giovinezza \u00e8 espressa da un ritmo pi\u00f9 giocoso, che poi crolla e dalla susseguente crescita versa la casa celeste con melodie discendenti e crescenti\", sempre secondo Jan Valkenstijn."}
{"id": "2873897", "revid": "292162", "url": "https://it.wikipedia.org/wiki?curid=2873897", "title": "Zenone di Verona", "text": ""}
{"id": "2873899", "revid": "287204", "url": "https://it.wikipedia.org/wiki?curid=2873899", "title": "5758 Brunini", "text": "5758 Brunini \u00e8 un asteroide della fascia principale. Scoperto nel 1976, presenta un'orbita caratterizzata da un semiasse maggiore pari a 2,2474175\u00a0UA e da un'eccentricit\u00e0 di 0,0623391, inclinata di 6,76565\u00b0 rispetto all'eclittica.\nL'asteroide \u00e8 dedicato all'astronomo Adri\u00e1n Brunini, responsabile del gruppo di meccanica celeste all'Osservatorio La Plata."}
{"id": "2873900", "revid": "339392", "url": "https://it.wikipedia.org/wiki?curid=2873900", "title": "Filastrio di Brescia", "text": ""}
{"id": "2873903", "revid": "767487", "url": "https://it.wikipedia.org/wiki?curid=2873903", "title": "Where the Breakers Roar", "text": "Where the Breakers Roar \u00e8 un cortometraggio muto del 1908 diretto da David W. Griffith (qui alla sua ventunesima regia) che lo sceneggi\u00f2 insieme a Stanner E.V. Taylor.\nIl film, interpretato da Arthur V. Johnson, Linda Arvidson e Charles Inslee - girato nello stato di New York, al Central Park - venne prodotto dalla American Mutoscope and Biograph Company che lo distribu\u00ec nelle sale il 22 settembre 1908.\nTrama.\nUn maniaco scappato dal manicomio cattura sulla spiaggia una giovane donna e la tiene in ostaggio.\nProduzione.\nIl film - conosciuto anche con il titolo \"Where Breakers Roar\" - fu prodotto dall'American Mutoscope and Biograph Company. Le riprese furono effettuate a New York, al Central Park per le scene in esterni della spiaggia.\nDistribuzione.\nIl copyright del film, richiesto dall'American Mutoscope and Biograph Co., fu registrato il 15 settembre 1908 con il numero H115623.\nL'American Mutoscope and Biograph Company distribu\u00ec nelle sale il film - un cortometraggio di circa nove minuti - il 22 settembre 1908.\nCopia della pellicola (un positivo in 35\u00a0mm) \u00e8 conservata negli archivi della Library of Congress."}
{"id": "2873904", "revid": "281901", "url": "https://it.wikipedia.org/wiki?curid=2873904", "title": "Re di triglie nero", "text": ""}
{"id": "2873905", "revid": "963244", "url": "https://it.wikipedia.org/wiki?curid=2873905", "title": "Agostino de Lestrange", "text": "Biografia.\nMonaco nell'abbazia di Soligny, ricopriva la carica di maestro generale dei novizi quando l'Assemblea nazionale soppresse gli ordini religiosi (1790): ottenuta l'autorizzazione del senato di Friburgo, si rifugi\u00f2 con dei compagni in Svizzera, nella certosa abbandonata della Valsainte, consentendo al suo ordine di sopravvivere e diffondersi in Inghilterra, Piemonte, Spagna, Canada e Germania.\nIntrodusse alcune innovazioni nella regola e nel 1798 divenne abate generale. Di fronte alla minaccia dell'invasione francese della Svizzera (1798), si rec\u00f2 nel territorio dell'impero russo dove, grazie alla benevolenza dello zar Paolo I, apr\u00ec cinque monasteri (in Bielorussia e Lituania). In seguito si trasfer\u00ec in America e torn\u00f2 in Francia solo nel 1814, dopo la Restaurazione, per ricostituire la trappa di Soligny e fondare nuovi monasteri (Aiguebelle, Bellefontaine)."}
{"id": "2873906", "revid": "281901", "url": "https://it.wikipedia.org/wiki?curid=2873906", "title": "Epigonus constanciae", "text": ""}
{"id": "2873909", "revid": "144796", "url": "https://it.wikipedia.org/wiki?curid=2873909", "title": "Ordine Reale d'Olanda", "text": ""}
{"id": "2873912", "revid": "1086846", "url": "https://it.wikipedia.org/wiki?curid=2873912", "title": "Associazione Calcio Torino 1942-1943", "text": "Questa voce raccoglie le informazioni riguardanti l'Associazione Calcio Torino nelle competizioni ufficiali della stagione 1942-1943."}
{"id": "2873913", "revid": "287204", "url": "https://it.wikipedia.org/wiki?curid=2873913", "title": "Epigonus denticulatus", "text": "Epigonus denticulatus, noto in italiano come re di triglie bruno \u00e8 un pesce osseo di mare della famiglia Epigonidae.\nDistribuzione e habitat.\nVive in gran parte dei mari del mondo, compresi il mar Mediterraneo occidentale ed il mar Adriatico meridionale. Nei mari italiani \u00e8 apparentemente raro.\nVive almeno fino a 800 m, su fondi molli.\nDescrizione.\nMolto simile al re di triglie nero da cui si distingue per i seguenti caratteri:\nAlimentazione.\nSi ciba di pesciolini (soprattutto pesci lanterna) e crostacei.\nRiproduzione.\nI giovanili sono pelagici.\nPesca.\nOccasionale con reti a strascico."}
{"id": "2873915", "revid": "1305772", "url": "https://it.wikipedia.org/wiki?curid=2873915", "title": "Ars grammatica", "text": ""}
{"id": "2873916", "revid": "767487", "url": "https://it.wikipedia.org/wiki?curid=2873916", "title": "The Feud and the Turkey", "text": "The Feud and the Turkey \u00e8 un cortometraggio muto del 1908 diretto e sceneggiato da David W. Griffith. Il film \u00e8 interpretato da Harry Solter, Linda Arvidson e Robert Harron. La sedicenne Violet Mersereau - che, fino al 1926, girer\u00e0 111 pellicole - esordisce sullo schermo con questo film.\nTrama.\nA causa di una banale controversia, nasce una faida tra i Wilkinson e i Caulfield che dura nel tempo. Ai bambini viene proibito di giocare tra di loro, anche se Nellie Caulfield e Bobby Wilkinson cominciano ad amarsi fin da bambini. Il colonnello Wilkinson vieta a Bobby di vedere la ragazzina, suscitando l'ira dei Caulfield: tra le due fazioni scoppia una rissa che lascia sul terreno un morto, il giovanissimo George, il figlio minore del colonnello. Da quel momento in poi, la faida sembra insanabile ma Nellie e Bobby continuano ad amarsi. Diventato adulto, Bobby fugge con l'amata per sposarla. Quando, per\u00f2, dopo le nozze, vuole presentare la moglie al colonnello, questi lo butta fuori di casa, rinnegandolo.\nSono passati due anni. La piccola famiglia \u00e8 cresciuta e i giovani sposi sono diventati genitori di un bel bambino. Mentre si avvicina il Natale, la vecchia zia Dina, la domestica di colore, si inginocchia per pregare il buon dio di portare sulla loro tavola un bel tacchino. Daniel, suo marito, esce allora di casa con un fucile da caccia, deciso a prendere un qualsiasi uccello che incontrer\u00e0 sulla sua strada. Ma la sua caccia \u00e8 sfortunata. Superate le colline, vede un grasso tacchino appeso sul retro della casa del colonnello e Daniel non riesce a resistere alla tentazione. A casa, zia Dina, finito di pregare, trova sul tavolo quella che crede una risposta alle sue preghiere, il tacchino rubato. Prepara cos\u00ec un succulento pranzo di Natale. Ma il colonnello, che si \u00e8 messa sulle tracce del ladro, arriva alla casa di Bobby. Furioso, pare che la tragedia debba scoppiare di nuovo. Ma il vecchio, alla vista del nipotino, si commuove e tutto il suo rancore sfuma in questo suo nuovo sentimento d'amore che lo riavvicina al figlio e alla sua famiglia. La faida \u00e8 finalmente finita e tutti festeggiano il Natale insieme.\nProduzione.\nFu girato nel New Jersey, a Shadyside, prodotto dall'American Mutoscope and Biograph Company.\nDistribuzione.\nIl copyright del film, richiesto dall'American Mutoscope and Biograph Co., fu registrato il 3 dicembre 1908 con il numero H119109.\nDistribuito dall'American Mutoscope and Biograph Company, il film - un cortometraggio in una bobina - usc\u00ec nelle sale l'8 dicembre 1908.\nNon si conoscono copie ancora esistenti della pellicola che viene considerata presumibilmente perduta"}
{"id": "2873918", "revid": "729019", "url": "https://it.wikipedia.org/wiki?curid=2873918", "title": "Queen's Club Championships 1989", "text": "Il Queen's Club Championships 1989 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata l'87\u00aa edizione del Queen's Club Championships, che fa parte del Nabisco Grand Prix 1989. Si \u00e8 giocato al Queen's Club di Londra in Inghilterra, dal 12 al 19 giugno 1989.\nCampioni.\nSingolare.\n Ivan Lendl ha battuto in finale Christo van Rensburg 4\u20136, 6\u20133, 6\u20134\nDoppio.\n Darren Cahill / Mark Kratzmann hanno battuto in finale Tim Pawsat / Laurie Warder 7\u20136, 6\u20133"}
{"id": "2873920", "revid": "1442080", "url": "https://it.wikipedia.org/wiki?curid=2873920", "title": "Queen's Club Championships 1989 - Singolare", "text": "Il singolare del Queen's Club Championships 1989 \u00e8 stato un torneo di tennis facente parte della categoria Grand Prix.\nBoris Becker era il detentore del titolo, ma quest'anno non ha partecipato.\nIvan Lendl ha battuto in finale 4\u20136, 6\u20133, 6\u20134 Christo van Rensburg."}
{"id": "2873921", "revid": "838137", "url": "https://it.wikipedia.org/wiki?curid=2873921", "title": "Queen's Club Championships 1989 - Doppio", "text": "Il doppio del Queen's Club Championships 1989 \u00e8 stato un torneo di tennis facente parte della categoria Grand Prix.\nKen Flach e Robert Seguso erano i detentori del titolo, ma hanno perso nel 1\u00ba turno contro Tim Pawsat e Laurie Warder.\nDarren Cahill e Mark Kratzmann hanno battuto in finale 7\u20136, 6\u20133 Pawsat e Warder."}
{"id": "2873923", "revid": "281901", "url": "https://it.wikipedia.org/wiki?curid=2873923", "title": "Re di triglie bruno", "text": ""}
{"id": "2873926", "revid": "767487", "url": "https://it.wikipedia.org/wiki?curid=2873926", "title": "Bristol Open 1989", "text": "Il Bristol Open 1989 \u00e8 stato un torneo di tennis giocato sull'erba. \u00c8 stata la 10\u00aa edizione del Bristol Open, che fa parte del Nabisco Grand Prix 1989. Si \u00e8 giocato a Bristol in Inghilterra, dal 19 al 26 giugno 1989.\nCampioni.\nSingolare.\n Eric Jelen ha battuto in finale Nick Brown 6\u20134, 3\u20136, 7\u20135\nDoppio.\n Paul Chamberlin / Tim Wilkison hanno battuto in finale Mike De Palmer / Gary Donnelly 7\u20136, 6\u20134"}
{"id": "2873927", "revid": "281901", "url": "https://it.wikipedia.org/wiki?curid=2873927", "title": "Re di triglie spinoso", "text": ""}
{"id": "2873928", "revid": "767487", "url": "https://it.wikipedia.org/wiki?curid=2873928", "title": "Mr. Jones at the Ball", "text": "Mr. Jones at the Ball \u00e8 un cortometraggio muto del 1908 diretto e sceneggiato da David W. Griffith. Il film, interpretato da John R. Cumpson, Florence Lawrence e Mack Sennett, venne prodotto dall'American Mutoscope and Biograph Company che lo distribu\u00ec nelle sale il 25 dicembre 1908. \u00c8 il primo film della serie dedicata a \"Mr. Jones\" .\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 17 dicembre 1908 con il numero H120041.\nDistribuito dall'American Mutoscope &amp; Biograph, il film - un cortometraggio di otto minuti - usc\u00ec nelle sale cinematografiche USA il 25 dicembre 1908.\nCopia della pellicola esiste ancora ed \u00e8 stata riversata in DVD per il mercato dell'Home Video."}
{"id": "2873929", "revid": "1501558", "url": "https://it.wikipedia.org/wiki?curid=2873929", "title": "Campionato Regionale di Biscaglia", "text": "Il Campionato Regionale di Biscaglia di Calcio (\"Campeonato Regional de Vizcaya\"), denominato Campionato Regionale Nord (\"Campeonato Regional Norte\") nei prime edizioni, \u00e8 stato un torneo calcistico spagnolo, a cui partecipavano i club delle province basche di Biscaglia, Guip\u00fazcoa e \u00c1lava e della provincia di Cantabria. Nel 1922 il torneo venne ristretto alle sole squadre della Biscaglia."}
{"id": "2873931", "revid": "791427", "url": "https://it.wikipedia.org/wiki?curid=2873931", "title": "Raffaele Ursini", "text": "Biografia.\nRaffaele Ursini, ragioniere, entr\u00f2 alle dipendenze della Liquigas, societ\u00e0 chimica \"leader\" in Italia nella distribuzione di GPL (Gas di Petrolio Liquefatti), nel 1949, all'et\u00e0 di 23 anni, ricoprendo la funzione di impiegato. A seguito di una rapida carriera, propiziata dalle fortune del suo mentore, Michelangelo Virgillito di Patern\u00f2, nel 1955 pass\u00f2 alla direzione generale, dove quattro anni dopo entr\u00f2 nel consiglio di amministrazione e quindi divenne amministratore delegato.\nIn seguito rilev\u00f2 il patrimonio di Virgillito e la Liquigas, ampiamente ricapitalizzata, divenne la finanziaria capogruppo di societ\u00e0 che operavano in Italia e all'estero in una pluralit\u00e0 di settori, secondo la formula, allora diffusa, della conglomerata. Si avvalse grandemente di crediti agevolati da parte della Cassa per il Mezzogiorno e dell'ICIPU.\nLa successiva espansione, anche con l'aiuto di Bastogi e Pierrel, fu indirizzata al settore zootecnico, acquisendo la Cip-Zoo, azienda che si dedicava all'allevamento di pollame in batteria. Rilev\u00f2 poi due aziende quotate in borsa del settore ceramica: la Pozzi e la Richard Ginori, fuse poi in un'unica societ\u00e0, la Pozzi-Ginori, e infine la SAI, acquistata da FIAT e IFI nel 1976, che Ursini fece acquistare dalla SAI stessa.\nCostru\u00ec a Saline Joniche la Liquichimica Biosintesi, uno stabilimento per produrre proteine da \"fermentazione\" di idrocarburi, pensate dapprima per la mangimistica di carne commestibile, poi per conigli da pelliccia. Ma lo stabilimento non entr\u00f2 mai in funzione, con il risultato che i dipendenti rimasero per ben ventitr\u00e9 anni in cassa integrazione.\nTra il 1966 e 1971 gli furono conferite tre onorificenze al merito della Repubblica italiana, tra cui il titolo di cavaliere del lavoro.\nNegli anni settanta la crisi del comparto chimico italiano port\u00f2 la Liquigas a grosse difficolt\u00e0 e costrinse Ursini a cedere la societ\u00e0 all'ENI e la SAI a Salvatore Ligresti.\nAccusato di falso in bilancio, dopo la condanna fugg\u00ec in Sud America.\nOnorificenze.\n Grande ufficiale dell'Ordine al merito della Repubblica italiana, conferito nel 1966\n Cavaliere di gran croce dell'Ordine al merito della Repubblica italiana, conferito nel 1971\n Cavaliere del Lavoro, conferito nel 1971"}
{"id": "2873932", "revid": "110157", "url": "https://it.wikipedia.org/wiki?curid=2873932", "title": "Bristol Open", "text": "Il Bristol Open \u00e8 stato un torneo di tennis disputato per la 1\u00aa volta nel 1972 e poi dal 1981 al 1989. Si giocava a Bristol in Gran Bretagna su campi in erba la settimana prima del Torneo di Wimbledon. Prima dell'era Open era conosciuto come West of England Championships."}
{"id": "2873934", "revid": "770813", "url": "https://it.wikipedia.org/wiki?curid=2873934", "title": "Pilatus PC-12", "text": "Il PC-12 \u00e8 un aereo executive, monomotore, monoplano ad ala bassa, progettato e prodotto dall'azienda aeronautica svizzera Pilatus Aircraft.\nStoria del progetto.\nIl programma PC-12 fu lanciato alla fine degli anni ottanta dalla Pilatus Aircraft per un progetto di un nuovo aereo da trasporto leggero e d'affari pressurizzato, monoturbina ad ala bassa in grado di trasportare comodamente 9 persone oltre ai due membri dell'equipaggio.\nI progettisti dell'azienda svilupparono un aeroplano dalla fusoliera a sezione rettangolare, ottenendo cos\u00ec una cabina capace di ospitare nel massimo comfort 6 passeggeri nella configurazione VIP e fino a un massimo di 10 persone secondo l'allestimento normale.\nL'azienda svizzera decise di adottare la formula monomotore in maniera tale da permettere agli operatori dell'aereo dei costi di acquisto e utilizzo abbastanza contenuti rispetto a quelli di velivoli della stessa categoria con 2 motori.\nIl prototipo vol\u00f2 per la prima volta il 31 maggio 1991.\nLa Pilatus svilupp\u00f2, oltre alla versione civile per trasporto di persone e merci, anche una variante per compiti di pattugliamento e sorveglianza da proporre sul mercato militare e paramilitare, denominata originariamente Eagle.\nInfatti, grazie alla sua filosofia progettuale aperta, il velivolo si presta ad una grande variet\u00e0 di compiti, dal pattugliamento marittimo, ricognitore e piattaforma di comando e controllo nelle missioni di Guerra elettronica, mediante l'installazione di radar, apparati elettronici e sistemi all'infrarosso.\nIl 7 agosto 2013 il 1\u00a0200\u00ba Pilatus PC-12 \u00e8 stato consegnato dalla Pilatus Aircraft alla statunitense PlaneSense.\nIncidenti.\nIl 3 ottobre 2021 \u00e8 precipitato un aereo di questo modello, presso San Donato Milanese, sono morti gli 8 occupanti. Le cause sono ancora in via di accertamento."}
{"id": "2873937", "revid": "1442080", "url": "https://it.wikipedia.org/wiki?curid=2873937", "title": "Bristol Open 1989 - Singolare", "text": "Il singolare del Bristol Open 1989 \u00e8 stato un torneo di tennis facente parte della categoria Grand Prix.\nChristian Saceanu era il detentore del titolo, ma ha perso nel 2\u00ba turno contro Brad Drewett.\nEric Jelen ha battuto in finale 6\u20134, 3\u20136, 7\u20135 Nick Brown."}
{"id": "2873939", "revid": "287204", "url": "https://it.wikipedia.org/wiki?curid=2873939", "title": "Bristol Open 1989 - Doppio", "text": "Il doppio del Bristol Open 1989 \u00e8 stato un torneo di tennis facente parte della categoria Grand Prix.\nPeter Doohan e Laurie Warder erano i detentori del titolo, ma quest'anno non hanno partecipato.\nPaul Chamberlin e Tim Wilkison hanno battuto in finale 7\u20136, 6\u20134 Mike De Palmer e Gary Donnelly."}
{"id": "2873942", "revid": "287204", "url": "https://it.wikipedia.org/wiki?curid=2873942", "title": "Ordini cavallereschi femminili", "text": "Con il termine di ordini cavallereschi femminili si intendono quegli ordini cavallereschi riservati esclusivamente a donne, che di solito assumono il titolo di Dame. Esempi di ordini femminili si possono riscontrare in diversi stati nei secoli, specie in Europa, da cui ebbero origine, ma anche in Asia, in Africa e in Sud America, dove arrivarono per imitazione.\nStoria.\nIn origine la creazione di ordini cavallereschi era prerogativa di Sovrani, di Papi e di alti personaggi; a seconda di casi, l'ammissione agli ordini poteva essere permessa ad entrambi i sessi, come nell'Ordine della Giarrettiera, oppure riservata ai soli uomini o, in casi pi\u00f9 tardi, a sole donne. \nNella seconda met\u00e0 del Seicento, l'imperatrice del Sacro romano Impero Eleonora Gonzaga-Nevers (1630-1686) donna molto colta e devota, istitui per la prima volta due ordini cavallereschi esclusivamente femminili: l'Ordine dei Virtuosi (1662) e l'Ordine della Croce Stellata (1668), di cui divenne Gran Maestra. Gli ordini cavallereschi femminili che sorsero successivamente erano improntati ad opere di beneficenza e religiose, pur non tralasciando uno sfondo politico e di distinzione nobiliare nell'appartenenza a quello piuttosto che a quell'altro ordine femminile, creando una rete di contatto tra le nobildonne della medesima societ\u00e0. Gli ordini femminili ebbero grande sviluppo nel Settecento e nell'Ottocento, alcuni furono creati da donne regnanti come la Regina Vittoria, altri furono costituiti dai sovrani \"in memoriam\", per le ricordare le virt\u00f9 della reale consorte. \nNel XIX secolo le donne iniziarono ad essere ammesse negli ordini cavallereschi prima riservati solo ai maschi. Gli ordini crearono delle classi distinte per le donne o le accolsero in modo indifferenziato. Esistono anche ordini cavallereschi nati femminili e divenuti poi indifferenziati, come l'Ordine della Croce Rossa Reale (Royal Red Cross) che nacque in Inghilterra nell'Ottocento per le sole donne, ma dal 1974 ammette anche gli uomini.\nGli ordini femminili tuttavia mantennero le prerogative loro proprie: degli ordini cavallereschi prettamente femminili proseguono sino ai nostri giorni in casi emblematici come il Regno Unito.\nUna particolare onorificenza papale \u00e8 divenute femminile per consuetudine: la cd. rosa d'oro era un oggetto prezioso che il Papa in origine donava indifferentemente a sovrani, santuari o ad altri soggetti meritori, ma dal 1759 venne riservata esclusivamente ai santuari mariani e alle donne.\nInsegne.\nLe insegne di questi ordini erano spesso dei veri e propri gioielli dal momento che venivano indossati dalle dame da soli o accompagnati da apposita fascia sui preziosi vestiti di gala come segno di appartenenza.\nElenco dei principali ordini femminili o con classi femminili riservate della storia.\nViene qui di seguito presentato un elenco dei principali ordini cavallereschi femminili o con classi riservate femminili fondati nel corso dei secoli (elenco incompleto):"}
{"id": "2873943", "revid": "287204", "url": "https://it.wikipedia.org/wiki?curid=2873943", "title": "Serie B 2001-2002 (calcio femminile)", "text": "L'edizione 2001-2002 \u00e8 stata la trentaduesima edizione del campionato di Serie B femminile italiana di calcio.\nStagione.\nNovit\u00e0.\nL'Attilia Nuoro, il Vittorio Veneto e il Campobasso sono stati riammessi in Serie B a completamento organici. Il G.E.A.S. e il Pisa hanno rinunciato alla Serie A per iscriversi in Serie B.\nVariazioni prima dell'inizio del campionato:\ncambi di denominazione:\nfusioni:\nLe seguenti societ\u00e0 aventi diritto a disputare la Serie B hanno rinunciato, chiedendo l'iscrizione alla Serie C regionale:\nLa \"Union Altavilla Tavarnelle C.F.\" ha richiesto la dichiarazione di inattivit\u00e0 per il solo settore femminile.\nFormula.\nVi hanno partecipato 55 squadre divise in quattro gironi. Il regolamento prevede che la prima classificata di ciascun girone venga ammessa agli spareggi tra le prime classificate per assegnare due promozioni in Serie A. Le perdenti gli spareggi per la Serie A vengono promosse in Serie A2, assieme alla seconda e alla terza classificata di ciascun girone. L'ultima classificata di ciascun girone venga retrocessa nel rispettivo campionato regionale di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nPlay-off promozione.\nTutte le gare sono state disputate in campo neutro. Il Bergamo R e il Lucca 7 hanno vinto gli spareggi e sono stati promossi in Serie A, mentre il Mantova e l'Isernia Donna sono stati promossi in Serie A2.\nNote.\nClassifiche pubblicate dal sito http://www.divisionecalciofemminile.it visitato in data 2 giugno 2002 e allegate al comunicato ufficiale n. 81 del 15 maggio 2002.\nIl sito \u00e8 stato cancellato dalla L.N.D. che ha continuato a pubblicarle su lnd.it spazio Divisione Calcio Femminile dalla stagione 2007-08."}
{"id": "2873945", "revid": "767487", "url": "https://it.wikipedia.org/wiki?curid=2873945", "title": "One Touch of Nature (film 1909 Griffith)", "text": "One Touch of Nature \u00e8 un cortometraggio muto del 1909 diretto da David W. Griffith. Il film, interpretato da Arthur V. Johnson, Florence Lawrence e Marion Leonard, venne prodotto dalla American Mutoscope and Biograph Company che lo distribu\u00ec nelle sale il 1\u00ba gennaio 1909.\nNello stesso anno, usc\u00ec nelle sale un altro film dallo stesso titolo, prodotto dalla Essanay Film Manufacturing Company.\nTrama.\nIl poliziotto John Murray vive felicemente con la moglie e il figlioletto. Per\u00f2 tutto il suo mondo sembra crollare intorno a lui quando il piccolo si ammala e muore. La madre, disperata, si chiude in s\u00e9 stessa, perdendo ogni contatto con la realt\u00e0, tanto che il marito si vede costretto a metterle a fianco, a ogni ora del giorno, un'infermiera che la accudisca mentre lei passa il tempo accarezzando le bambole come fossero bambini.\nNei suoi giri, Murray viene a contatto con numerose realt\u00e0, molte volte abiette e miserabili. Nella cantina sotto il negozio di un rigattiere abitano dei siciliani che vivono alla giornata, chiedendo l'elemosina e sfruttando una piccola orfana caduta nelle loro grinfie, che costringono a intenerire i passanti lasciandola sotto la neve, poveramente vestita, a mendicare davanti ai teatri e ai ristoranti frequentati da ricchi clienti. Murray si imbatte nella bambina che non viene mai persa di vista dalla donna siciliana. Messo in sospetto, il poliziotto segue le due fino al loro tugurio. Entra nella cantina giusto in tempo per vedere che la coppia di sfruttatori sta picchiando la piccola. Con un pugno, il poliziotto stende l'uomo mentre arrivano altri poliziotti che, accorsi dopo aver sentito il suo fischietto, arrestano i due siciliani. Murray porta via con s\u00e9 l'orfanella. A casa, quando vede la bambina, sua moglie sembra risvegliarsi da un incubo e abbraccia quella che diventer\u00e0 la loro nuova figlia.\nProduzione.\nIl film fu prodotto dall'American Mutoscope and Biograph Company. Venne girato il 13 e il 18 novembre negli studi della Biograph di New York.\nDistribuzione.\nIl copyright del film, richiesto dall'American Mutoscope and Biograph Co. e distribuito nelle sale USA il 1\u00ba gennaio 1909, fu registrato il 30 dicembre 1908 con il numero H120834.\nNon si conoscono copie ancora esistenti della pellicola che viene considerata presumibilmente perduta"}
{"id": "2873949", "revid": "92920", "url": "https://it.wikipedia.org/wiki?curid=2873949", "title": "Musica house", "text": "L'house \u00e8 un genere musicale appartenente alla electronic dance music (EDM), nato nelle discoteche di Chicago nella prima met\u00e0 degli anni ottanta e fortemente influenzata dalla disco music e da elementi del funk dei tardi anni settanta.\nIl nome \"house\" deriva dal \"Warehouse\", storico locale di Chicago il cui dj resident Frankie Knuckles, soprannominato \"The Godfather of House\", \u00e8 riconosciuto come il creatore.\nCaratteristiche strutturali del genere.\nQuesto genere \u00e8 caratterizzato da una metrica in 4/4 con cassa in battuta su ogni quarto, arricchita talvolta da temi ritmici pi\u00f9 elaborati.&lt;br&gt;\nUna presenza fissa \u00e8 lo \"snare\" (rullante) sui battiti pari e il charleston (hi-hat) in controtempo, per formare il groove con giri di basso in una o due battute.&lt;br&gt;\nIl basso pu\u00f2 essere acustico, elettrico o anche sintetico.&lt;br&gt;\nQuesta sezione ritmica fa da base per la parte melodica che \u00e8 composta diversamente a seconda dei generi ma che ha elementi comuni come la presenza di semplici fraseggi melodici di pianoforte, chitarre acustiche o elettriche funky o jazz, complessi assoli di fiati, cordofoni e linee vocali con influenze funk e soul. La frequenza metronomica \u00e8 tipicamente di 120/130 battiti per minuto.&lt;br&gt;\nNella maggior parte il metronomo batte i 128 bpm.&lt;br&gt;\nLa stesura di un pezzo house inizia quasi sempre con un \"introduzione\" composta dai soli suoni di batteria, che culmina in una pausa fatta di soli \"pad\" (in italiano detti \"tappeti armonici\": suoni elettronici di accompagnamento), fino a giungere al tema principale, con le sue variazioni.&lt;br&gt;\nSegue poi pausa di lunghezza maggiore, respiro ed infine un nuovo tema centrale e una coda per chiudere il pezzo.&lt;br&gt;\nLe origini.\nIl precursore del genere fu il disc jockey David Mancuso, il quale con le sue serate private al club The Loft influenz\u00f2 dj come Frankie Knuckles, Larry Levan e Nicky Siano, che agli inizi degli anni settanta dalla console del \"Gallery\" di New York furono i primi a sperimentare nuove strade musicali come il \"beat matching\", che consiste nel portare allo stesso \"tempo\" due dischi suonati consecutivamente, per poi passare dall'uno all'altro facendo proseguire la musica senza soluzione di continuit\u00e0.\nUn'altra importante innovazione del \"Gallery\" fu quella di utilizzare una console munita di tre piatti: i primi due utilizzati per i dischi mentre il terzo permetteva di inserire nelle canzoni effetti e suoni scelti dal dj.\nNel 1976 Levan fu chiamato al locale che lo avrebbe reso uno dei pi\u00f9 grandi dj di sempre: il garage al N\u00b084 di King Street, che alla sua concreta inaugurazione (1978) venne ribattezzato Paradise Garage. Larry Levan e Paradise Garage diventarono grandi insieme, quasi una sola identit\u00e0: Levan aveva un gusto musicale sopraffino ed innovativo, il Garage suonava come nessun locale aveva mai fatto grazie alle sue origini (era un vero e proprio garage per auto) e grazie al suo potentissimo sound system. Ne deriv\u00f2 la nascita di nuove sonorit\u00e0, un nuovo genere musicale che oggi va sotto il nome di House Garage.\nNel 1977 Knuckles si trasfer\u00ec a Chicago, diventando dj del Warehouse. Negli anni successivi il suo modo di mixare i dischi con pattern di drum machine e vocalizzi soul ottenne sempre maggior successo e inizi\u00f2 ad essere imitato. La nascita ufficiale del genere si pu\u00f2 convenzionalmente far risalire al 1983, quando la casa discografica \"Imports Etc\" di Chicago inizi\u00f2 a vendere dischi con la denominazione di \"musica house\", anche se lo stesso Knuckles identificava il momento esatto della nascita del genere col giorno in cui si imbatt\u00e9 in un bar di Chicago che esponeva un cartello \"Qui suoniamo musica House\". La prima etichetta discografica di musica house fu la \"Trax Records\" dell'imprenditore Larry Sherman, nata nel 1985. Sempre nello stesso anno part\u00ec anche il catalogo della \"D.J. International\" di propriet\u00e0 di Rocky Jones.\nFra i primi dischi pubblicati dalle etichette, oltre a \"Your Love\" (in questo primo momento in versione demo) di Jamie Principle, vanno ricordate anche \"On and On\" (1984) di Jesse Saunders (il primo disco house ufficiale della storia) e \"\"Set It Off\" (1985) di Walter Gibbons. Questi primissimi dischi erano suonati fino al 1985 solo in determinate discoteche come il Music Box (ex Warehouse: dal 1983 Ron Hardy prese il posto di Frankie Knuckles) o il Paradise Garage. Nella citt\u00e0 di Chicago per\u00f2 si potevano ascoltare con la radio WBMX e lo show radiofonico \"Saturday Night Ain't No Jive Chicago Dance Party\"\" dove si alternavano i dj pi\u00f9 famosi di Chicago e New York (in maniera particolare quelli del famoso gruppo \"Hot Mix 5\"). Nella Grande Mela invece Tony Humphries e Kenny Carpenter, a met\u00e0 anni ottanta suonavano la prima house su \"Radio Kiss FM\". Mentre Knuckles era concentrato sullo stile della Chicago house, Levan, ispirato dalla scena dance di Chicago, invent\u00f2 il genere \"Garage\": meno veloce e pi\u00f9 legato alla musica Soul.\nNel 1986 il genere diventa popolare in tutto il mondo anche se ancora il termine \"House music\" era poco usato. Nell'estate di quell'anno \"I Can't Turn Around\" del progetto JM Silk diventa il primo disco house che arriva alla numero uno della classifica dance di Billboard. Nello stesso periodo divent\u00f2 famosa nelle discoteche \"Move Your Body\" di Marshall Jefferson: il primo disco house importato in Europa. A livello internazionale la svolta decisiva avvenne quando tra gennaio e febbraio 1987 \"Jack Your Body\" di Steve Hurley arriv\u00f2 alla prima posizione della UK Chart (\u00e8 stata anche la terza canzone house ad avere un videoclip dopo \"Love Can't Turn Around\" e \"Shadows of your Love\").\nLarry Heard lanci\u00f2 \"Can you feel it\", che apr\u00ec il filone deep house della quale Chicago si stava facendo portavoce. Altri grandi successi della met\u00e0 degli anni ottanta furono \"Whatcha Gonna Do\" e \"If You Should Need A Friend\" dei Blaze, \"Music is the key\" di Steve Hurley, \"No Way Back\" di Adonis, \"Pleasure Control\" di On the House (Marshall Jefferson), \"Showin Out\" di Mel &amp; Kim (il primo disco house inglese), \"House Train\" di Risse, \"Jack The Bass\", \"House Nation\" e \"Love Can't Turn Around\" di Farley \"Jackmaster\" Funk.\nSempre nel 1986, un altro disc-jockey di Chicago, DJ Pierre, invent\u00f2 l'acid house, un tipo di house costruita attorno alle sonorit\u00e0, appunto, \"acide\" e ipnotiche del sintetizzatore Roland TB-303. Il primo singolo ufficiale del nuovo genere fu \"Acid Tracks\" (1987) dei Phuture (di cui DJ Pierre era membro).\nNell'agosto 1987 usc\u00ec \"Pump Up the Volume\" dei MARRS (Cj Mackintosh e Dave Dorrell): uno strano disco house britannico che campionava vecchi pezzi funk dei primi anni settanta e alcune canzoni hip hop anni ottanta (una decina di brani in tutto). Riusc\u00ec a vendere quattro milioni di copie nel mondo verso la fine di quell'anno. Nello stesso periodo divenne popolare nella scena underground newyorkese \"Beat Dis\" del giovane Bomb the Bass: molto simile a \"Pump Up The Volume\" nella struttura musicale (ricampionamento continuo di vecchi pezzi e musiche di serie tv e western celebri degli anni sessanta, come il sample del film \"Il buono, il brutto, il cattivo\"). Il disco aveva uno smiley sulla copertina che in seguito caratterizz\u00f2 l'iconografia dei rave e della cultura acid house inglese.\nNel 1988, anno d'oro della house, i protagonisti furono gli Inner City (da Detroit) e gli S'Express (dalla Gran Bretagna), che con le loro canzoni portarono questo genere al successo pop internazionale. Il produttore di musica house pi\u00f9 attivo fu per\u00f2 Todd Terry (in alcuni casi con lo pseudonimo \"Royal House\") che domin\u00f2 le classifiche dance con \"Can You Party\", \"A Day In The Life\", \"Bango\" e \"Weekend\". Notevolissimi i tormentoni da club \"Your Love\" (versione radiofonica ufficiale) di Frankie Knuckles &amp; Jamie Principle, \"Strings Of Life\" di Rhythim Is Rhythim, \"Devotion\" dei Ten City, \"Someday\" di Ce Ce Rogers, \"I Want You\" e \"You Used To Hold Me\" di Ralphi Rosario, \"Reachin\"' dei Phase II, \"Night Moves\" di Rickster, \"Can you feel it\" (versione cantata) dei Fingers Inc., \"Bass!\" di Simon Harris, \"The Party\" di Kraze, \"We Call It Acieed\" dei D-Mob, \"In-Ten-Si-T\" di Mickey Oliver, \"The Only Way Is Up\" di Yazz, \"Work It To The Bone\" di LNR, \"Stakker Humanoid\" di Humanoid e \"Promise Land\" di Joe Smooth. In autunno usc\u00ec anche lo storico disco hip house \"I'll House You\" dei Jungle Brothers, che conteneva il campione di \"Can You Party\".\nNel 1989 si apr\u00ec cos\u00ec il filone hip house con \"Get Up On The Dance Floor\" Di Rob Base &amp; Dj Ez Rok e \"Turn Up The Bass\" di Tyree Cooper. Lil' Louis pubblic\u00f2 \"French Kiss\" che gli valse il contratto con la Epic e venne censurata in Inghilterra per il suo contenuto fortemente erotico. \"People Hold On\" dei Coldcut e Lisa Stansfield divent\u00f2 la hit pi\u00f9 ballata in Europa. Il potere di mercato di questo genere fu rappresentato meglio dal gruppo belga dei Technotronic, che con \"Pump Up The Jam\" arrivano alla seconda posizione della classifica di vendita americana. Sempre nel 1989 venne pubblicato il primo disco house italiano d'esportazione: \"Ride On Time\" dei Black Box (ottocentomila copie vendute solo in Inghilterra e prima posizione della U.S. Dance Chart di billboard).\nNel 1990 continu\u00f2 la moda della hip house con Mr. Lee, i Beatmasters, Fast Eddie, Double Trouble, Deskee, i 2 In A Room e Tony Scott. I C &amp; C Music Factory che gi\u00e0 due anni prima avevano prodotto il riempipista \"A Deeper Love\", ebbero il loro successo mondiale con \"Gonna Make You Sweat\": canzone house sofisticata che conteneva alcuni elementi hip hop. In quell'anno esce inoltre il primo singolo house di una delle pop-star pi\u00f9 famose del mondo: \"Vogue\" di Madonna. La canzone arriva alla posizione numero uno nella classifica di vendita americana, aiutando a far aumentare ulteriormente la popolarit\u00e0 del genere nel contesto musicale mainstream. Nel settore Garage house sono invece da citare i successi da club dei Deee-Lite (\"Groove Is in the Heart\") ed Alison Limerick (\"Where Love Lives\").\nNei primi anni novanta alla techno europea si sovrappose la house inglese (UK House), caratterizzata per lo pi\u00f9 dai suoni di pianoforte in prominenza e spesso anche da una ritmica breakbeat. Vanno ricordati i Brothers In Rhythm, i Bizare-Inc., Crystal Waters, Jaydee, i K-Klass, Gat D\u00e8core, Ce Ce Peniston e gli M-People.\nIl successo in Europa e l'evoluzione del genere.\nIn Europa la musica house inizi\u00f2 a diffondersi gi\u00e0 dal 1986 in Inghilterra. Nel marzo 1987 Marshall Jefferson, Frankie Knuckles, Adonis e Larry Heard fecero un tour in Gran Bretagna, dopo il grande successo da classifica di alcune tracce della Chicago House, come \"\"Jack Your Body\" e \"Love Can't Turn Around\"\". Nel frattempo anche a Ibiza, gi\u00e0 nota da fine anni settanta per la sua vita notturna, il nuovo suono di Chicago si era diffuso in numerose discoteche come l'Amnesia, dove veniva suonato in feste all'aria aperta e accompagnato dall'assunzione di ecstasy, droga che divenne simbolo delle discoteche.\nL'anno chiave per l'esplosione dell'house in Inghilterra fu il 1987, quando dj come Paul Oakenfold e Danny Rampling importarono il suono di Ibiza nelle discoteche britanniche, in particolar modo a Londra (\"Shoom\"), a Birmingham (\"Heaven\", il \"Future\", \"Spectrum\" e il \"Purple Raines\") e Manchester (\"Hacienda\"). L'anno seguente la moda dell'acid house, e con essa il consumo di ecstasy, si diffuse a macchia d'olio in tutto il paese, diventando un vero e proprio fenomeno culturale giovanile. Uno dei tratti caratteristici di questa \"Second Summer of Love\" (come fu definita dai mass media) furono i rave party, manifestazioni musicali molto spesso illegali organizzate all'interno di aree industriali abbandonate o in spazi aperti, che divennero in breve tempo un problema di ordine pubblico nella rigida Inghilterra dell'epoca Thatcher. Nonostante l'origine dei rave party illegali sia avvenuta all'interno della scena house, negli anni successivi la musica ascoltata all'interno di essi \u00e8 diventata la techno con i suoi sottogeneri, e la musica trance. La house invece ne \u00e8 stata esclusa.\nNel 1991 a Londra si inaugurer\u00e0 il Ministry of Sound, il cui sound system era stato progettato su ispirazione del Paradise Garage di Larry Levan, e che con gli anni diventer\u00e0 una delle discoteche pi\u00f9 famose del mondo per la cultura della House e della Dance in generale. Dal 1988 al 1993 la UK House otterr\u00e0 nel Nord Europa un grande successo nelle classifiche di vendita tanto che molti gruppi (non solo inglesi) e crew di musica house o techno/rave spesso si esibivano nel programma Top of the Pops. Dal 1990 al 1993 l'emittente britannica BBC2 addirittura aggiunse al suo palinsesto un programma specifico sulla musica house e techno (con delle parentesi hip hop): \"Dance Energy\". Anche in questo caso gli artisti del settore pi\u00f9 famosi si esibivano live. Diversi anni dopo, nel 1999, viene aperto a Londra un altro noto locale specializzato in questo genere: il Fabric, una discoteca con delle tecnologie all'avanguardia, come i trasduttori nella pavimentazione in grado emettere le basse frequenze della musica.\nIn Italia, anche se dall'inizio del 1987 suonavano nelle discoteche \"Love Can't Turn Around\", \"Move Your Body\", \"House Nation\" e \"Jack Your Body\", la musica house divenne famosa dall'estate del 1988 con pezzi come \"Theme from S'Express\" degli S'Express e pochi mesi dopo \"Good Life\" degli Inner City, \"Jack To The Sound Of The Underground\" di Hit House, \"Get Real\" di Paul Rutherford, \"Wait\" di Kym Mazelle e \"Say!Rayo!\" dei Brooklyn Boyz Choir, che si inserirono ai vertici delle dance chart. L'anno seguente poi nacque una vera e propria scena house italiana (definita \"spaghetti house\") da cui arrivarono numerosi successi internazionali come \"Ride On Time\" di Black Box, \"Numero Uno\" di Starlight Sensation e \"Touch Me\" di 49ers..\nNei primi anni novanta la house si diffuse in tutta Europa e, fondendosi con altri generi musicali, diede vita a una serie di derivazioni, fra cui l'eurodance. Brani come \"Rhythm is a Dancer\" degli Snap!, \"Please Don't Go\" di Double U e \"What is Love\" di Haddaway, segnarono l'ascesa nelle classifiche del nuovo genere. In questo periodo infatti le discoteche iniziarono a \"specializzarsi\" in un certo tipo di musica dance (eurodance, techno/rave, house), attirando al loro interno una determinata fascia di pubblico appassionato per ogni tipo di musica da discoteca. Nel '95, comunque, \"The Bomb\" dei Bucketheads, \"Your Loving Arms\" di Billie Ray Martin, \"Make The World Go Around\" di Sandy B, e \"Hideaway\" di De'Lacy, raggiungono un grande successo nell'ambito della house pi\u00f9 distaccata dal filone underground. Nel biennio '98/'99 seguiranno la stessa strada alcuni noti classici dance/house, come \"Music Sounds Better with You\" degli Stardust, \"Needin' U\" di David Morales, \"Don't Call Me Baby\" dei Madison Avenue, \"Big Love\" di Pete Heller, \"Red Alert\" dei Basement Jaxx, \"Sing it Back\" di Moloko, e \"U Don't Know Me\" di Armand Van Helden.\nAltri importanti sottogeneri sono la gi\u00e0 citata Garage house, diffusa soprattutto negli USA, su ispirazione di Larry Levan e del suo locale (che intanto nel 1987 chiuder\u00e0 i battenti, giusto cinque anni prima della morte del DJ per AIDS), che d\u00e0 il nome al genere ed \u00e8 caratterizzata da un minore uso di suoni elettronici e da una maggiore melodicit\u00e0, incarnando quindi al meglio la derivazione \"disco\"; la Latin house (lanciata da Little Louie Vega nei primi anni novanta), nata dall'unione tra house music e sonorit\u00e0 latino americane. Particolare menzione merita anche la French house, nata a fine anni novanta, che rivisita la tradizione disco francese e che si pone all'interno di un contesto musicale definito \"french touch\", una scuola di DJ d'oltralpe che portano al successo oltre alla house, anche nu jazz e techno con forti contaminazioni funk. Importanti nomi di questa corrente sono i Daft Punk, Dimitri from Paris o gli Africanism, di cui fa parte Bob Sinclar, che alla fine degli anni 2000 riporter\u00e0 la musica house nelle classifiche internazionali arricchendola di contaminazioni Dancehall; dai primi anni 2000 l'house assurge a vera e propria musica da tormentone, prendendo il ruolo avuto fino ad allora dall'eurodance, che iniziava a perdere colpi. Tra i successi pi\u00f9 significativi dell'ultimo decennio ricordiamo \"Another Chance\" (2001) di Roger Sanchez e \"The Weekend\" di Michael Gray (2004)."}
{"id": "2873950", "revid": "486946", "url": "https://it.wikipedia.org/wiki?curid=2873950", "title": "Ordine della Corona di Westfalia", "text": ""}
{"id": "2873952", "revid": "210936", "url": "https://it.wikipedia.org/wiki?curid=2873952", "title": "Azione (cinema)", "text": ""}
{"id": "2873967", "revid": "767487", "url": "https://it.wikipedia.org/wiki?curid=2873967", "title": "Cesare Goffi", "text": ""}
{"id": "2873976", "revid": "1442080", "url": "https://it.wikipedia.org/wiki?curid=2873976", "title": "Live in Las Vegas", "text": "Live in Las Vegas \u00e8 un album dal vivo della cantautrice contemporary R&amp;B e soul Macy Gray. L'album \u00e8 stato registrato all'House of Blues di Las Vegas nel 2004 e pubblicato su DVD e CD nel 2005."}
{"id": "2873981", "revid": "120511221", "url": "https://it.wikipedia.org/wiki?curid=2873981", "title": "Michel Muller", "text": "Biografia.\nCome personaggio televisivo si distingue per un umorismo dissacrante, sprovvisto di ogni autocensura. Oltre a ruoli in diverse fiction televisive francesi, ha recitato anche in film a distribuzione internazionale."}
{"id": "2873982", "revid": "1776051", "url": "https://it.wikipedia.org/wiki?curid=2873982", "title": "7th Rose", "text": " \u00e8 il quinto album in studio della rock band visual kei giapponese D, ed \u00e8 stato pubblicato il 24 marzo 2010 dall'etichetta major avex trax.\nEsistono tre edizioni dell'album: due speciali limitate con custodia jewel case, cover variate e DVD o photobook da 40 pagine, ed una normale con copertina ancora diversa e custodia jewel case.\nLa \"Rozova Dolina\" citata nel titolo del terzo brano dell'album \u00e8 un'area della Bulgaria nota come Valle delle rose, cos\u00ec chiamata per via della tradizionale coltivazione delle rose.\nTracce.\nTutti i brani sono parole e musica di ASAGI, tranne dove indicato.\nDopo il titolo \u00e8 indicata fra parentesi \"()\" la grafia originale del titolo, eventuali note sono riportate dopo il punto e virgola \";\"."}
{"id": "2873989", "revid": "729019", "url": "https://it.wikipedia.org/wiki?curid=2873989", "title": "Battaglia di H\u00f6chst\u00e4dt (1800)", "text": "La battaglia di H\u00f6chst\u00e4dt del 1800 fu uno scontro militare avvenuto il 19 giugno 1800 vicino H\u00f6chst\u00e4dt, a nord del fiume Danubio nell'ambito della guerra della seconda coalizione. In questo scontro le truppe francesi comandate dal generale Moreau sconfissero quelle austriache del barone P\u00e1l Kray. In conseguenza dello scontro gli austriaci furono costretti ad abbandonare le loro posizioni e a tornare indietro rifugiandosi nella fortezza di Ulma."}
{"id": "2873990", "revid": "125996845", "url": "https://it.wikipedia.org/wiki?curid=2873990", "title": "Javier Hern\u00e1ndez", "text": "Con 52 reti realizzate \u00e8 il primatista assoluto di reti della nazionale messicana.\nBiografia.\n\u00c8 soprannominato \"Chicharito\" (in italiano \"pisellino\") poich\u00e9 suo padre, Javier Hern\u00e1ndez Guti\u00e9rrez, era chiamato \"Ch\u00edcharo\" (in italiano \"pisello\") per i suoi occhi verdi. Anche il nonno materno, Tom\u00e1s Balc\u00e1zar, \u00e8 stato un calciatore della nazionale messicana e partecip\u00f2 alla Coppa del mondo 1954.\nCarriera.\nClub.\nChivas.\nDebutta nel campionato di Apertura del 2006 con la maglia del Chivas segnando un gol nella vittoria della sua squadra per 4-0 sul . Bench\u00e9 nei tre tornei seguenti giochi solo nove incontri, per l'Apertura 2008 comincia gi\u00e0 ad essere molto considerato e, per il Clausura 2009, diventa titolare fisso. Nel bicentenario 2010 batte il record di reti segnate in un inizio di torneo, segnando otto volte nei primi cinque incontri.\nManchester United e prestito al Real Madrid.\nL'8 aprile 2010 viene ufficializzato il suo acquisto da parte del Manchester United per 6 milioni di sterline, diventando il primo messicano della storia a vestire la maglia dei \"Red Devils\". Segna la sua prima rete ufficiale nel Community Shield, siglando il momentaneo 2-0 della sua squadra contro il (partita poi finita 3-1).\nSegna il suo primo gol in Champions League il 29 settembre nella vittoria per 1-0 contro il , risultando quindi decisivo ai fini del risultato. Il 16 ottobre, invece, sigla la sua prima rete in Premier League, ai danni del . Il 24 ottobre 2010 realizza una doppietta nella gara esterna contro lo , segnando entrambi i gol della vittoria del Manchester United per 2-1. Due giorni dopo, in League Cup, segna al 90' il gol che decreta la vittoria per 3-2 del Manchester United contro il e il passaggio del turno. Il 15 marzo 2011, nel ritorno degli ottavi di finale di Champions League, una sua doppietta permette di battere l' (2-1) e di portare il Manchester United ai quarti di finale. Il 23 aprile successivo, realizza un'importante rete nella vittoria per 1-0 contro l'. Grazie al successo sul per 2-1, gara sbloccata da Hern\u00e1ndez dopo un minuto, il Manchester conquister\u00e0 poi la Premier League; Hern\u00e1ndez contribuisce alla vittoria del campionato con 14 reti.\nNella stagione 2011-12 vince il Community Shield, grazie al 3-2 contro il . Chiude la sua esperienza con i \"Red Devils\" al termine della stagione 2013-2014, avendo disputato in quattro stagioni 157 presenze e realizzato 59 gol.\nIl 1\u00ba settembre 2014 si trasferisce in prestito annuale al . Il 20 settembre, alla seconda apparizione con la maglia dei \"Blancos\", segna la sua prima doppietta, nella vittoria per 8-2 contro il Deportivo la Coru\u00f1a.\nIl 20 dicembre conquista il Mondiale per club, grazie al 2-0 in finale contro il .\nIl 22 aprile 2015, nel match di ritorno dei quarti di finale di Champions League contro l', segna all'88\u00ba minuto il gol della vittoria del Real Madrid, che pu\u00f2 cos\u00ec accedere alla semifinale della massima competizione europea. Quattro giorni pi\u00f9 tardi \u00e8 autore di una doppietta decisiva per la vittoria esterna sul (4-2). All'ultima giornata realizza una rete nella partita contro il , vinta per 7-3. Colleziona in tutto 32 presenze e nove gol.\nBayer Leverkusen.\nDopo un breve ritorno al Manchester United, il 31 agosto 2015 viene acquistato dai tedeschi del per 15 milioni di euro. Il 23 settembre 2015 realizza il suo primo gol con i tedeschi nella vittoria per 1-0 con il . Il 24 ottobre mette a segno il gol del momentaneo 3-3 nel successo per 4-3 contro lo . Una settimana pi\u00f9 tardi segna l'unico gol della sua squadra nella sconfitta contro il . Segna un altro gol nella sconfitta contro il per 1-2. Il 21 novembre realizza una doppietta contro l'. Tra dicembre e gennaio realizza 7 gol in 5 partite: mette a segno un gol contro l', poi realizza la prima tripletta con la nuova maglia contro il , decide la partita contro l' e segna una doppietta contro l'. Chiude la sua prima stagione con 30 presenze e 17 gol in Bundesliga, 3 presenze e 4 gol in DFB Pokal, 6 partite e 5 gol in Champions League e 3 presenze in Europa league.\nNella seconda stagione colleziona 36 presenze e 13 reti in tutte le competizioni.\nWest Ham, Siviglia e L.A. Galaxy.\nIl 24 luglio 2017 viene acquistato a titolo definitivo dal . In due stagioni in Inghilterra colleziona complessivamente 63 presenze e 17 gol in tutte le competizioni.\nIl 2 settembre 2019 si trasferisce a titolo definitivo al . Il 19 settembre successivo segna la prima rete con la nuova maglia, nella vittoria in trasferta per 3-0 in Europa League contro il . Tuttavia, nel corso dei mesi successivi, trova sempre meno spazio, totalizzando appena 15 presenze e 3 reti in tutte le competizioni.\nIl 21 gennaio 2020 decide quindi di lasciare la Spagna per trasferirsi al , in MLS. Il 29 febbraio fa il suo debutto in MLS nel pareggio per 1-1 contro lo Houston Dynamo. Il 13 luglio segna il suo primo gol per il club di Los Angeles contro il Portland Timbers. Dopo una prima stagione sottotono, inizia l'annata 2021 con 5 gol nelle prime due partite, una doppietta all'Inter Miami e una tripletta ai New York Red Bulls, e venendo premiato come giocatore dei mesi di aprile e maggio.\nNazionale.\nLa sua prima partita con la maglia del Messico \u00e8 stata contro la Colombia il 30 settembre 2009. Mette a segno i suoi primi gol con la maglia della Nazionale con una doppietta nel 5-0 finale contro la Bolivia.\nInserito nella lista dei 23 giocatori convocati per disputare il , fa il suo esordio nella partita inaugurale del torneo contro il Sudafrica (1-1), subentrando al 73' al posto di Guillermo Franco. Nella seconda partita del girone, contro la Francia, mette a segno il gol del momentaneo 1-0 (2-0 finale per il Messico). Si ripete negli ottavi di finale segnando l'unico gol a favore della sua squadra nella partita finita 3-1 per l'Argentina. Proprio in questi mondiali \u00e8 nominato giocatore pi\u00f9 veloce della manifestazione, con una velocit\u00e0 di punta di 39\u00a0km/h.\nIl 5 giugno 2011 esordisce in CONCACAF Gold Cup contro l'El Salvador segnando 3 gol, la partita viene vinta 5-0 dal Messico. Il 9 giugno realizza una doppietta nella partita vinta 5-0 contro la Cuba. Segna ancora un gol (di tacco) nella partita vinta contro il Guatemala. Quindi segna nei supplementari della semifinale contro l'Honduras il suo settimo gol nella competizione, confermandosi capocannoniere e conducendo il Messico nella finale del torneo.\nViene inserito nella lista dei convocati della Confederations Cup 2013. Il 16 giugno 2013, nel match di esordio girone A contro l'Italia, mette a segno su rigore la sua prima rete nella competizione. Nella terza gara realizza una doppietta, entrambe le reti siglate di testa, che permette al suo Messico di vincere 2-1 con il Giappone, una vittoria inutile per \"Chicarito\" e compagni che non permette di qualificarsi alle semifinali. Il Messico esce dalla Confederations Cup con due sconfitte e una sola vittoria e l'attaccante con 3 gol in altrettante presenze.\nInserito nella lista dei 23 giocatori convocati per disputare il . Nelle 3 partite del girone entra sempre a partita in corso e nella terza partita del girone eliminatorio va a segno siglando il terzo gol messicano, nella vittoria per 3-1 contro la Croazia. Il Messico viene eliminato dall'Olanda agli ottavi. Hern\u00e1ndez chiude il torneo con 4 presenze e 1 gol.\nViene convocato per la Copa Am\u00e9rica Centenario negli Stati Uniti. Segna nella partita contro la Giamaica vinta 2-0 il 9 giugno 2016 al Rose Bowl di Pasadena.\nIl 18 giugno 2017 debutta con il suo Messico in Confederation Cup 2017. Nella prima partita del girone, pareggiata 2-2 contro il , mette a segno il gol del provvisorio 1-1, superando Jared Borgetti e diventando il primatista assoluto di reti della Nazionale messicana.\nIl 17 giugno 2018 parte titolare nella gara vinta contro la Germania, dove serve l'assist per il gol decisivo di Hirving Lozano. Sei giorni pi\u00f9 tardi realizza il gol che apre le marcature contro la Corea del Sud, partita vinta per 2-1.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "2874000", "revid": "812894", "url": "https://it.wikipedia.org/wiki?curid=2874000", "title": "Sherman Kent", "text": "Biografia.\nKent si laure\u00f2 alla Thacher School e all'Universit\u00e0 Yale, dove studi\u00f2 storia europea con l'intenzione d'intraprendere la carriera accademica. Dopo la laurea pass\u00f2 diversi mesi nelle insegnamento e nella ricerca, ma con l'inizio della guerra in Europa si un\u00ec all'Office of Strategic Services (OSS).\nDa prima, prest\u00f2 servizio nel settore ricerca e analisi dell'OSS, come direttore della divisione afro-europea. In questa posizione, supervision\u00f2 il processo che ora verrebbe considerato come \"intelligence nella preparazione del campo di battaglia\" in supporto alla pianificazione dell'Operation Torch, l'invasione Alleata del nord Africa del 1942. (Kent, noto per il suo spirito irriverente, una volta propose che l'emblema araldico dello spesso demenziale OSS fosse \"Il culo di un cavallo rampante sull'albo sociale di Boston.\")\nNel dopoguerra, dopo un incarico al National War College, torn\u00f2 a Yale per tre anni, durante i quali scrisse il suo classico \"Strategic Intelligence\". La partecipazione della Cina comunista nella Guerra di Corea port\u00f2 a una ricostruzione e riorganizzazione della comunit\u00e0 dei servizi segreti americani: nel novembre del 1950 Kent fu chiamato a Washington per assistere lo storico di Harvard William L. Langer, con cui aveva lavorato nell'OSS, nella creazione di un nuovo dipartimento della CIA, l'Office of National Estimates (ONE). Fu il successore di Langer come capo dell'ONE nel 1952 e serv\u00ec in quella posizione per i successivi 15 anni, sotto quattro direttori della CIA e altrettanti presidenti degli Stati Uniti.\nL'ONE era una \"piccola organizzazione, consisteva in un \"Board of National Estimates\" che andava dai cinque ai dodici esperti anziani, uno staff professionista di 25-30 specialisti regionali e funzionali e uno staff di supporto.\" Fino al suo scioglimento, che avvenne sei anni dopo il ritiro di Kent e fu dovuto a una nuova riorganizzazione della CIA causata dallo scandalo Watergate, l'ONE stil\u00f2 pi\u00f9 di 1500 rapporti per il presidente e per le figure chiave della politica estera americana.\nKent guid\u00f2 l'ONE in anni pieni di sfide e attraverso diverse crisi, tra cui la messa in accusa di uno dei suoi giovani aiutanti negli anni del maccartismo (il futuro consigliere presidenziale William Bundy), un \"fallimento predittivo\" durante la crisi dei missili cubani e altre \"convulsioni\" della Guerra fredda.\nAll'interno della comunit\u00e0 dei servizi segreti statunitensi, Kent svolse il compito unico e duraturo di formalizzare le capacit\u00e0 analitiche e le metodologie e di incoraggiare la nascita di una letteratura dell'intelligence, per provvedere a un meccanismo che tramandasse le conoscenze e l'esperienza fra le generazioni di analisti.\nSherman Kent lasci\u00f2 la CIA nel 1967 e mor\u00ec nel 1986.\nNel 2000, la CIA fond\u00f2 a suo nome una scuola dedicata al perseguimento del professionismo nell'arte e nella scienza dell'analisi d'intelligence."}
{"id": "2874001", "revid": "98720", "url": "https://it.wikipedia.org/wiki?curid=2874001", "title": "Gestione dell'analisi dell'intelligence", "text": ""}
{"id": "2874002", "revid": "339392", "url": "https://it.wikipedia.org/wiki?curid=2874002", "title": "Coppa dei Campioni (rugby)", "text": ""}
{"id": "2874004", "revid": "599013", "url": "https://it.wikipedia.org/wiki?curid=2874004", "title": "Scott Wilson (calciatore)", "text": ""}
{"id": "2874005", "revid": "1702319", "url": "https://it.wikipedia.org/wiki?curid=2874005", "title": "Chiesa di Santa Maria Maggiore (Racconigi)", "text": "La chiesa di Santa Maria Maggiore si trova a Racconigi (Cn). Di origine medioevale rifatta nel settecento, si affaccia nella omonima piazza a fianco del coevo ospedale Angelo Spada.\nStoria.\nLa chiesa di Santa Maria sorse attorno al XII-XIII secolo nel sito attuale, diventando quindi la prima chiesa parrocchiale all'interno delle mura cittadine. Nei primi anni del settecento, a fronte dall'aumento vertiginoso della popolazione di Racconigi, la chiesa risultava troppo piccola per il crescente numero dei fedeli. In aperta rivalit\u00e0 con la vicina chiesa di San Giovanni, anch'essa in fase di riedificazione, gli abitanti della parrocchia decisero di affidare il rifacimento dell'antica parrocchiale all'architetto Carlo Antonio Castelli. L'architetto produsse numerosi progetti modificandoli in base alle necessit\u00e0 urbanistiche ma soprattutto in relazione agli scarsi fondi a disposizione. Il progetto definitivo venne sottoposto alla revisione di Filippo Juvarra che sugger\u00ec alcune lievi modifiche. Il cantiere venne inaugurato nel 1725 e la chiesa ultimata nel 1727. Solo nel 1777 fu per\u00f2 solennemente consacrata.\nStruttura.\nLa pianta della chiesa \u00e8 rettangolare ad unica navata con otto cappelle laterali e profonda abside circolare. L'interno \u00e8 illuminato da finestre poste nella parte superiore delle pareti laterali, nell'abside e alla base della cupola. L'edificio \u00e8 affiancato da un massiccio campanile posto sul lato sinistro a ridosso dell'abside, ospitante un concerto di 5 campane in do3. La chiesa \u00e8 dotata di una notevole sagrestia con decorazioni in stucco e arredi lignei oltre a numerosi quadri aulcuni dei quali provengono dalla chiesa medievale dei Servi di Maria, abbattuta nel 1820.\nInterno.\nL'interno, ad aula unica, per la sua altezza e profondit\u00e0 spaziale, d\u00e0 l'impressione di trovarsi in una nave rovesciata, nave di cui l'Assunta, raffigurata nella pala d'altare, \u00e8 il timoniere e verso cui lo sguardo \u00e8 attratto.\nLa volta \u00e8 a botte, decorata da grandi medaglioni affrescati con cornici in stucco. Numerose le finestre con vetri policromi che danno luce all'interno della chiesa.Le decorazioni sono in stucco e indorature con affreschi di Paoli Emilio Morgari\nL'altare \u00e8 in marmo policromo, la balaustra marmorea \u00e8 del '700. Nel coro sono conservati i dipinti de \"L'Adorazione dell'Ostia\" e de \"La Fede, la Speranza, la Carit\u00e0\".\nCappelle.\nOtto cappelle, quattro per lato, fiancheggiano la navata centrale: esse non conservano opere di grande pregio (eccezion fatta per la tela di Sante Prunati), ma sono notevoli le cornici marmoree che inquadrano le diverse icone.\nIn senso antiorario:\nOpere e arredi lignei.\nL'ingresso \u00e8 costituito da una bussola del XVIII secolo che costituisce una seconda porta per l'accesso alla chiesa.\nVicino all'ingresso della chiesa, sul lato sinistro, \u00e8 posto un bancone ligneo settecentesco, detto Panchino delle Anime. Questo mobile era utilizzato dalla Compagnia del Suffragio per raccogliere le iscrizioni e i contributi alla pia unione.\nIl pulpito del XVIII secolo a forma circolare \u00e8 posto a cavallo tra la penultima e l'ultima cappella sinistra. In legno massiccio \u00e8 sormontato dalla statua della Fede."}
{"id": "2874010", "revid": "287204", "url": "https://it.wikipedia.org/wiki?curid=2874010", "title": "Campionato rumeno di pallavolo femminile", "text": "Il campionato rumeno di pallavolo femminile \u00e8 un insieme di tornei pallavolistici per squadre di club rumene, istituiti dalla Federazione pallavolistica della Romania."}
{"id": "2874016", "revid": "2131089", "url": "https://it.wikipedia.org/wiki?curid=2874016", "title": "Coppa di Cina", "text": "La Coppa di Cina (, \"Coppa della Federcalcio cinese\") \u00e8 la principale competizione calcistica ad eliminazione diretta della Cina, organizzata dalla Federazione calcistica della Cina. Creata nel 1956, divenne una competizione per club professionistici nel 1995 e si svolse con cadenza annuale fino al 2006, per poi essere ripristinata nel 2011.\nStoria.\nAvviato come \"Coppa nazionale cinese di calcio\" () nel 1956, il torneo \u00e8 stato riorganizzato dopo la Rivoluzione culturale e ha utilizzato il nome \"Coppa della Federcalcio cinese\" per la prima volta nel 1984. Sospesa in occasione dei Giochi nazionali della Cina del 1987, la manifestazione si \u00e8 svolta con il nome di \"Coppa delle Coppe cinese\" (\u5168\u56fd \u8db3\u7403 \u4f18\u80dc\u8005 \u676f\u8d5b) tra il 1990 e il 1992, fungendo da torneo di qualificazione alla AFC Champions League. \nIl suo formato attuale \u00e8 stato adottato nella stagione 1995, dopo l'istituzione del campionato di calcio professionistico in Cina. Sospesa nuovamente dopo l'edizione del 2006 per consentire la preparazione ai Giochi olimpici del 2008, \u00e8 stata ripristinata nel 2011. Le squadre amatoriali sono state ammesse alla competizione per la prima volta nel 2012, secondo il nuovo slogan \"Game for all\".\nTabella dei vincitori.\nLe squadre in grigio non esistono pi\u00f9."}
{"id": "2874017", "revid": "98720", "url": "https://it.wikipedia.org/wiki?curid=2874017", "title": "Op\u00e9ration Torch", "text": ""}
{"id": "2874019", "revid": "98720", "url": "https://it.wikipedia.org/wiki?curid=2874019", "title": "Operation Torch", "text": ""}
{"id": "2874023", "revid": "123252090", "url": "https://it.wikipedia.org/wiki?curid=2874023", "title": "Trazione trifase", "text": "La trazione trifase fu un sistema di elettrificazione ad alta tensione sulle linee ferroviarie che si era diffuso specialmente negli anni venti, ma gi\u00e0 prima della prima guerra mondiale trov\u00f2 applicazioni innovative, specialmente per merito dell'ingegnere ungherese K\u00e1lm\u00e1n Kand\u00f3. In Italia la trazione trifase oper\u00f2 dal 15 ottobre 1902, con l'entrata in servizio delle elettromotrici E.1 e E.2 della Rete Adriatica e della locomotiva E.430 delle FS; al 25 maggio 1976, quando ad Acqui Terme la E.432.008 arriv\u00f2 al traino di un treno speciale da Alessandria. Subito dopo che la locomotiva ebbe abbassato i pantografi, venne immessa nella catenaria bifilare la tensione a 3kV in corrente continua, determinando la definitiva fine del sistema trifase.\nStoria.\nI vari stati europei adottarono il sistema trifase con tensioni nominali di 1500, 3000 e 6000 Volt, e frequenze tra 15 e 20\u00a0Hz; la frequenza molto bassa, in uso particolarmente in Italia, serviva a conciliare l'esigenza costruttiva di motori relativamente lenti senza dover elevare troppo il numero dei poli e contenere entro limiti accettabili le cadute induttive e le perdite di energia conseguenti alla utilizzazione della rotaia come terzo conduttore di linea.\nI locomotori avevano in genere due motori e si ottenevano quattro velocit\u00e0 di esercizio con l'ausilio d\u00ec reostati e speciali collegamenti statore-rotore che permettevano di variare il numero di poli e in seguito anche il numero di fasi.\nLa massima aderenza si otteneva mediante bielle di accoppiamento delle ruote motrici poste tipicamente in posizione laterale esterna sui due lati del locomotore; ogni biella era incardinata sulla parte esterna di una ruota incardinata sull'albero motore la cui rotazione veniva cos\u00ec trasmessa alle ruote a contatto con i binari.\nSvantaggi.\nIl sistema trifase pur tecnicamente valido per quanto riguarda le potenze e le tensioni di alimentazione dei motori, aveva per\u00f2 l'inconveniente di una maggiore complessit\u00e0 costruttiva della linea aerea e dei sistemi di captazione, soprattutto negli scambi e negli incroci; infatti le due fasi aeree esigevano, come \u00e8 comprensibile, la presenza di doppi pantografi, e dispositivi per mantenere la loro captazione sempre separata, anche quando le linee si incontravano o si incrociavano (la terza fase era applicata alla rotaia).\nInoltre i motori asincroni avendo caratteristiche di avviamento e regolazione meno elastiche dei motori a corrente continua erano meno adatti alle esigenze di frequenti avviamenti e fermate, e continue variazioni di velocit\u00e0. Infatti, prima dell'avvento (recente) della possibilit\u00e0 di variare con continuit\u00e0 la frequenza delle fasi di alimentazione la velocit\u00e0 di rotazione di un motore asincrono dipendeva rigidamente dalla frequenza delle fasi, dallo schema di connessione dei motori, e dal numero dei poli utilizzati da ciascun motore. Di conseguenza, usando un numero limitato di queste configurazioni, un treno con alimentazione trifase poteva viaggiare ad un numero limitato di velocit\u00e0, con \"strappi\" sia in partenza che in accelerazione, cosa che permetteva di riconoscere subito se si stava viaggiando in un treno con alimentazione asincrona. D'altra parte, il favore per la corrente alternata trifase rispetto alla corrente continua nella trazione era giustificato dal fatto che a quel tempo vi erano serie difficolt\u00e0 a produrre corrente continua a tensioni superiori a 500-700 V, e che i dispositivi di conversione in continua della corrente alternata ad alta tensione erano poco affidabili perch\u00e9 rotanti.\nEvoluzione.\nL'elettrificazione della linea dei Giovi (con locomotori del gruppo E 550 da 2040 Cv.) risolse il problema del traino di treni pesanti in galleria e in forte pendenza; la soluzione fu pienamente soddisfacente sia dal punto di vista tecnico che da quello umano. Con le lente motrici a vapore erano frequenti gli svenimenti da anossia nel percorso a salire per i fumi stagnanti nei tunnel; tali fatti (oltre che ovvi disagi per le persone, macchinisti e passeggeri) produssero gravi incidenti e veri disastri come l'incidente ferroviario dei Giovi nel 1898.\nNello specifico, per quella linea, si triplicava inoltre la potenzialit\u00e0 di trasporto con aumento della velocit\u00e0 commerciale, frequenza e peso utile dei convogli.\nDopo il 1914 vennero costruiti locomotori veloci, E.330 ed E.331, che raggiungevano i 100\u00a0km/h, per le esigenze dei treni passeggeri.\nVerso il 1922 venne elettrificata l'importante linea Genova-Torino-Modane e si rese pertanto necessario costruire i nuovi locomotori a quattro assi accoppiati per treni viaggiatori pesanti E.431 ed E.432 (2700 cv./100\u00a0km/h).\nNel 1927 sulla linea Roma-Sulmona venne sperimentata la trazione elettrica a 10.000 V a frequenza industriale con i locomotori E.470, E.472 e E.570. Questa realizzazione rappresent\u00f2 il canto del cigno del sistema; la trazione trifase in Italia sopravvisse fino alla seconda met\u00e0 degli anni settanta."}
{"id": "2874024", "revid": "447535", "url": "https://it.wikipedia.org/wiki?curid=2874024", "title": "Tarantelli", "text": ""}
{"id": "2874028", "revid": "1305772", "url": "https://it.wikipedia.org/wiki?curid=2874028", "title": "Farneta", "text": ""}
{"id": "2874035", "revid": "1452073", "url": "https://it.wikipedia.org/wiki?curid=2874035", "title": "Mycoplasma salivarium", "text": "Mycoplasma salivarium \u00e8 una specie di batterio appartenente alla famiglia delle Mycoplasmataceae."}
{"id": "2874037", "revid": "767487", "url": "https://it.wikipedia.org/wiki?curid=2874037", "title": "Mycoplasma buccale", "text": "Mycoplasma buccale \u00e8 una specie di batterio appartenente alla famiglia delle Mycoplasmataceae."}
{"id": "2874038", "revid": "174925", "url": "https://it.wikipedia.org/wiki?curid=2874038", "title": "Allucinogena", "text": ""}
{"id": "2874039", "revid": "767487", "url": "https://it.wikipedia.org/wiki?curid=2874039", "title": "Mycoplasma faucium", "text": "Mycoplasma faucium \u00e8 una specie di batterio appartenente alla famiglia delle Mycoplasmataceae."}
{"id": "2874040", "revid": "16758", "url": "https://it.wikipedia.org/wiki?curid=2874040", "title": "Vincent Bellissimo", "text": ""}
{"id": "2874041", "revid": "1452073", "url": "https://it.wikipedia.org/wiki?curid=2874041", "title": "Mycoplasma hominis", "text": "Mycoplasma hominis \u00e8 una specie di batterio appartenente alla famiglia delle Mycoplasmataceae."}
{"id": "2874044", "revid": "1160330", "url": "https://it.wikipedia.org/wiki?curid=2874044", "title": "Mycoplasma fermentans", "text": "Mycoplasma fermentans \u00e8 una specie di batterio appartenente alla famiglia delle Mycoplasmataceae."}
{"id": "2874045", "revid": "46291", "url": "https://it.wikipedia.org/wiki?curid=2874045", "title": "Mycoplasma lipophilum", "text": "Mycoplasma lipophilum \u00e8 una specie di batterio appartenente alla famiglia delle Mycoplasmataceae."}
{"id": "2874046", "revid": "11959", "url": "https://it.wikipedia.org/wiki?curid=2874046", "title": "Muhammad ibn al-Qasim", "text": "Originario della trib\u00f9 dei Banu Thaqif, insediata nella citt\u00e0 higiazena di \u1e6c\u0101\u02beif e nei suoi dintorni immediati, perse suo padre quando era ancora giovanissimo. Fu quindi educato dalla madre e da suo zio paterno, il dotto generale e governatore arabo al-\u1e24ajj\u0101j b. Y\u016bsuf. Sotto la sua guida e imparando da lui strategia bellica e arte della politica, il giovane Mu\u1e25ammad b. al-Q\u0101sim venne infine nominato governatore della Persia e, a soli diciassette anni, fu inviato nel 711 dal califfo al-Wal\u012bd I alla guida di una spedizione militare per liberare le navi mercantili arabe che erano state sequestrate illegalmente da Raja Dahir nella citt\u00e0 portuale di Daybul (l'antica Karachi).\nPolitica conciliativa.\nRealizzati appieno i suoi obiettivi, il giovane generale si rivel\u00f2 un prudente e avveduto amministratore. Non impose infatti alcuna conversione alle popolazioni conquistate (che non appartenevano all'\"Ahl al-Kit\u0101b\"), grazie a un'intelligente inclusione dei \"Veda\" ai Libri di origine celeste, come - oltre al Corano - erano considerati anche la \"Torah\" e l\"'Inj\u012bl\", tale da assimilare alle comunit\u00e0 protette anche gli induisti, difficilmente definibili monoteisti. Ci\u00f2 serv\u00ec a impedire in quelle aree (e poi al resto del subcontinente indiano) l'alternativa prevista tra \"conversione all'Islam o morte\" riservata ai politeisti e di evitare probabili massacri di dimensioni incalcolabili.&lt;br&gt;\nAi nuovo sudditi fu imposta quindi esclusivamente la fiscalit\u00e0 islamica prevista per i \"dhimmi\", l'amministrazione di quanto atteneva al loro statuto personale, la gestione delle loro norme ereditarie e il libero culto della propria fede. Furono inoltre mantenuti al loro posto gli amministratori indigeni, imponendo a loro e a tutti i nuovi sudditi induisti la pura e semplice lealt\u00e0 politica nei confronti del califfo di Damasco.\nMu\u1e25ammad b. al-Q\u0101sim stava avviando i preparativi per ulteriori spedizioni quando lo zio paterno al-\u1e24ajj\u0101j mor\u00ec. Il nuovo Califfo succeduto ad al-Wal\u012bd I, suo fratello Sulaym\u0101n b. \u02bfAbd al-Malik, che era giunto al potere anche grazie al sostegno di vari feroci nemici di al-\u1e24ajj\u0101j (che aveva sempre governato con un'efficienza pari solo alla sua crudelt\u00e0 di metodi), per vendicarsi di tutti coloro che avevano sostenuto il defunto potente governatore dell'Iraq, richiam\u00f2 in patria tutti i generali da lui nominati per le conquiste da operare a oriente: Qutayba ibn Muslim e Mu\u1e25ammad b. al-Q\u0101sim, nominando al loro posto, come governatore del F\u0101rs, Kirm\u0101n, Makran e Sindh, Yaz\u012bd b. al-Muhallab, che era stato fatto torturare da al-\u1e24ajj\u0101j e che era uno dei figli del generale di \u02bfAbd al-Malik b. Marw\u0101n, al-Muhallab ibn Abi Sufra. Yaz\u012bd b. al-Muhallab non perse tempo a far mettere in catene a Mossul Mu\u1e25ammad b. al-Q\u0101sim, e a farlo giustiziare poco dopo, facendolo inumare in un posto che volle rimanesse sconosciuto per misura precauzionale.\nBibliografia.\nlavoro online"}
{"id": "2874047", "revid": "46291", "url": "https://it.wikipedia.org/wiki?curid=2874047", "title": "Mycoplasma orale", "text": "Mycoplasma orale \u00e8 una specie di batterio appartenente alla famiglia delle Mycoplasmataceae."}
{"id": "2874048", "revid": "2022787", "url": "https://it.wikipedia.org/wiki?curid=2874048", "title": "Comano Terme", "text": "Comano Terme (\"Com\u00e0n\" in dialetto trentino) \u00e8 un comune sparso italiano di abitanti della provincia autonoma di Trento in Trentino-Alto Adige. \u00c8 nato dall'unione dei due comuni di Bleggio Inferiore e di Lomaso in conseguenza del referendum svoltosi il 27 settembre 2009 e sancito dalla legge n. 7/2009 della Regione Trentino-Alto Adige. Il nuovo comune \u00e8 operativo dal 1\u00ba gennaio 2010. Il capoluogo \u00e8 a Ponte Arche, abitato sviluppatosi nell'ultimo secolo in zona vicina alle Terme di Comano (antica fonte termale in comune di Comano, strutture termali e nuovi pozzi in comune di Stenico).\nStoria.\nL'area comunale attuale era unita nel Medioevo al resto delle Giudicarie nella forma amministrativa chiamata \"Sette Pievi delle Giudicarie\". Il comune comprende attualmente una delle sette chiese pievane ovvero quella di Vigo Lomaso. L'area giudicariese era sottoposta al dominio del principe vescovo di Trento, ma godeva di una parziale autonomia a livello amministrativo; infatti nelle Sette Pievi era presente un capitano vescovile alloggiato nel Castello di Stenico, antica capitale di tutte le Giudicarie. Questa forma di governo sopravvisse anche durante il periodo asburgico e cess\u00f2 di esistere solo alla fine della I guerra mondiale con il passaggio del Trentino allo stato italiano.\nI paesi che fanno parte dell'area comunale furono caratterizzati da un vasto fenomeno emigratorio negli anni compresi tra il 1850 e il 1950 in particolare verso gli stati del nord Europa e verso Argentina e Stati Uniti. Nel corso dell'Ottocento vari paesi del comune furono distrutti da numerosi incendi: tra questi si ricordano quello di Vergonzo del novembre 1859; quello di Bono del 16 luglio 1860; quello di Lundo dell'11 luglio 1864.\nStoria termale.\nSecondo la leggenda, tramandata tra gli altri dal poeta locale Giovanni Prati (1814-1884), la maga Sibilla si era rifugiata in una gola tra le montagne quando un giorno fu sorpresa da alcuni malcapitati che si prendevano gioco di lei finch\u00e9 non sopraggiunse il Conte di Castel Spine, che assistette alle scena e fece fuggire i denigratori della Sibilla. Quest'ultima, volendo ricompensare il suo salvatore, dopo aver notato alcune macchie rosse sul suo viso, lo invit\u00f2 a bagnarsi nell'acqua della sorgente che sgorgava nella sua grotta, favorendo cos\u00ec la sua guarigione.\nLa stessa leggenda narra che a seguito di una frana effettivamente verificatasi nel 1400, la maga Sibilla scomparve tra le macerie. Cos\u00ec che il nobile, ormai vecchio e tornato nella gola insieme al nipotino colpito da una terribile malattia, dovette scavare a lungo per trovare una traccia dell'acqua miracolosa nella quale immergere il bambino, che si ristabil\u00ec immediatamente.\nSolo nel 1800 quindi si sent\u00ec nuovamente parlare delle Terme di Comano: accadde che l'acqua termale si era riaffacciata in alcune infiltrazioni del terreno, ove i contadini lasciavano macerare la canapa. In seguito, gli stessi contadini scoprirono che l'acqua era in grado di guarire dalla scabbia, da eczemi e malattie della pelle in genere: fu cos\u00ec che iniziarono dei lavori di scavo che riportarono alla luce dei resti di un antico bagno termale romano e dell'antica grotta, che la leggenda voleva fosse il rifugio della Sibilla Cumana.\nTuttavia la travagliata vicenda delle Terme di Comano non si era ancora conclusa: i bagni ripristinati furono acquistati da Gian Battista Mattei, che solo quattro anni pi\u00f9 tardi, nel 1825, li lasci\u00f2 in eredit\u00e0 ai poveri delle tre pievi di Banale, Lomaso e Bleggio (con amministrazione da parte dei parroci). Pi\u00f9 volte ampliate e ristrutturate fino ai nostri giorni grazie all'intervento della Provincia autonoma e con il superamento del vecchio sistema amministrativo, le Terme di Comano mantengono la loro vocazione benefica legata all'antica leggenda della Sibilla devolvendo ogni anno parte del ricavato dell'attivit\u00e0 dello stabilimento ad associazioni umanitarie.\nMonumenti e luoghi d'interesse.\nArchitetture militari.\nNel comune sono presenti due castelli: Castel Restor e Castel Spine. Inoltre a poche centinaia di metri dal centro abitato di Campo Lomaso, ma nel territorio del Comune di Fiav\u00e9, \u00e8 presente il Castel Campo.\nArchitetture civili.\nNel comune \u00e8 presente l'antica fonte delle Terme di Comano, il cui stabilimento, l'ampio parco e i nuovi pozzi di captazione delle acque termali, sono sulla sponda sinistra del fiume Sarca, sul territorio comunale di Stenico ma di fatto contigue all'abitato di Ponte Arche.\nDalle terme \u00e8 possibile raggiungere lungo una corta e suggestiva passeggiata il canyon del Limar\u00f2.\nSport.\nEventi sportivi.\nNel 2007 Comano Terme \u00e8 stata sede di arrivo della 19\u00aa tappa del Giro d'Italia.\nNel 2016, 2017 e 2018 le Terme di Comano hanno ospitato i Campionati Italiani Esordienti e Allievi di ciclismo su strada."}
{"id": "2874051", "revid": "125788717", "url": "https://it.wikipedia.org/wiki?curid=2874051", "title": "Legio Martia", "text": "La legio \"Martia\" era un'unit\u00e0 militare romana di epoca tardo repubblicana, che fu formata da Gaio Giulio Cesare nel 49/48 a.C.\nStoria.\nArruolata tra i cittadini italici dei Marsi per combattere contro Gneo Pompeo Magno, prese parte alla successiva battaglia di Farsalo, in seguito alla quale ottenne l'appellativo onorifico di \"Martia\", da Marte dio della guerra.\nAltre fonti storiche associano la \"legio Martia\" ad una delle varie legioni provenienti dalla zona Italica della \"Martia\" antica, l'odierna Marsica dalla quale prese il nome, e gli onori gli vennero attribuiti in seguito alle vittorie riportate nei vari campi di battaglia, dalla Gallia all'Africa. Quando il Senato romano con Catone neg\u00f2 la cittadinanza romana ai Marsi e agli altri popoli italici, dopo molti anni di alleanze militari, le legioni formate da Marsi ed altri popoli italici si schierarono contro Roma (91 a.C.), sotto il comando di Quinto Poppedio Silone, costringendo i Romani a promulgare la \"Lex Iulia de civitate\" nel 90 a.C. e poi la \"Lex Plautia Papiria\" nell'89 a.C. con le quali si concedeva il diritto di cittadinanza romana a tutti gli italici a sud del Po.\nCombatte a Tapso in Africa nel 46 a.C. nel 44 a.C. era ad Apollonia in vista della campagna di Cesare contro i Parti. Dopo l'assassinio di quest'ultimo alle idi di marzo, fu assegnata prima a Marco Antonio e poco dopo si ammutin\u00f2 e pass\u00f2 dalla parte di Ottaviano e con lo stesso, combatt\u00e9 nella guerra di Modena, scontrandosi con altre legioni cesariane fedeli ad Antonio nella sanguinosa e accanita battaglia di Forum Gallorum; la legione si batt\u00e9 con grande ostinazione e valore ma usc\u00ec decimata dalla battaglia.\nLa legione rimase fino al 42 a.C., quando, intercettata dalla flotta repubblicana nelle acque dell'Adriatico tra Brindisi ed Apollonia, fu distrutta.\nSulla base, infine, di quanto riferisce Valerio Massimo, sembra che quando fu in Africa con Cesare a Tapso, il numerale di questa legione potrebbe essere stato il XXV, oppure il XXVII, XXVIII, XXIX o XXX..\nLo studioso britannico Lawrence Keppie afferma che al momento della morte di Cesare, la legione XXVII era in Siria, le legioni XXVI e XXIX erano stanziate in Africa, mentre le legioni XXVIII e XXX si trovavano in Spagna. Egli ritiene quindi possibile che il numerale della Legio \"Martia\" potrebbe essere stato il XXV; peraltro lo storico non giunge a conclusioni definitive e non esclude altre ipotesi."}
{"id": "2874053", "revid": "122246", "url": "https://it.wikipedia.org/wiki?curid=2874053", "title": "I Giochi della Croce del Sud", "text": "I I Giochi della Croce del Sud (es. \"I Juegos Deportivos Cruz del Sur\"), sono stati la prima edizione dei Giochi sudamericani e si disputarono a La Paz, Bolivia, dal 3 al 12 novembre 1978. Cochabamba e Santa Cruz de la Sierra furono le altre due sedi in cui si svolsero gare di alcune discipline presenti nel programma. Furono organizzati dalla Organizaci\u00f3n Deportiva Sudamericana (ODESUR).\nPaesi partecipanti.\nVi participarono 480 atleti di 8 paesi sudamericani:\nSport.\nFurono disputate gare di 16 sport diversi:\nMedagliere.\nLa tabella \u00e8 ordinata per numero di ori, argenti e bronzi. A parit\u00e0 di medaglie, i paesi sono disposti in ordine alfabetico."}
{"id": "2874056", "revid": "1452073", "url": "https://it.wikipedia.org/wiki?curid=2874056", "title": "Mycoplasma primatum", "text": "Mycoplasma primatum \u00e8 una specie di batterio appartenente alla famiglia delle Mycoplasmataceae."}
{"id": "2874058", "revid": "1452073", "url": "https://it.wikipedia.org/wiki?curid=2874058", "title": "Mycoplasma penetrans", "text": "Mycoplasma penetrans \u00e8 una specie di batterio appartenente alla famiglia delle Mycoplasmataceae."}
{"id": "2874059", "revid": "767487", "url": "https://it.wikipedia.org/wiki?curid=2874059", "title": "Marilou", "text": "La Bourdon ha dimostrato interesse per il mondo della musica gi\u00e0 ad otto anni quando ha iniziato corsi di danza, musica e teatro. \n\u00c8 stata scoperta nel 2001, cantando un duetto con Natasha St-Pier durante uno spettacolo.\nLa carriera musicale inizi\u00f2 nel 2002 con l'uscita del suo primo singolo \"Je serai l\u00e0 pour toi\" in coppia con il canadese Gino Quilico, che \u00e8 una versione in francese di \"There for me\" dei La Bionda (incisa anche da Sarah Brightman e Jos\u00e9 Cura); in seguito Marilou sottoscrive con l'etichetta Sony nel 2004.\nNel 2005 esce il primo album, \"La fille qui chante\", e Ren\u00e9 Ang\u00e9lil, manager di C\u00e9line Dion, diviene il suo manager.\nDopo molti concerti e promozioni Marilou ha cantato nella commedia musicale Notre-Dame de Paris di Luc Plamondon. Inizia il suo primo tour nel 2006 mentre continua i suoi studi alla scuola superiore.\nNel 2007 pubblica il secondo album, \"Marilou\"; una versione europea del disco viene pubblicata pochi mesi dopo. Successivamente fa un tour locale chiamato \"Tout simplement Marilou\"."}
{"id": "2874060", "revid": "1452073", "url": "https://it.wikipedia.org/wiki?curid=2874060", "title": "Mycoplasma pirum", "text": "Mycoplasma pirum \u00e8 una specie di batterio appartenente alla famiglia delle Mycoplasmataceae."}
{"id": "2874066", "revid": "729019", "url": "https://it.wikipedia.org/wiki?curid=2874066", "title": "Martin 167 Maryland", "text": "Il Martin 167 Maryland era un bombardiere bimotore ad ala bassa prodotto dall'azienda aeronautica statunitense Glenn L. Martin Company nella prima parte degli anni quaranta.\nDesignato originariamente A-22 negli Stati Uniti, venne sviluppato su richiesta della francese Arm\u00e9e de l'air e venne successivamente impiegato, principalmente dalla Royal Air Force assieme ad altre forze aeree alleate, nel teatro europeo durante la seconda guerra mondiale.\nDal Maryland verr\u00e0 successivamente sviluppato il Martin 187 Baltimore.\nStoria.\nNel marzo 1938 la United States Army Air Corps emise una specifica (Circular Proposal Number 38-385) per la fornitura di un nuovo bombardiere; tra le caratteristiche richieste il velivolo avrebbe dovuto raggiungere i 200 mph (320\u00a0km/h) trasportando 1\u00a0200 lb (545\u00a0kg) di materiale bellico raggiungendo un'autonomia di 1\u00a0200 mi (1\u00a0900\u00a0km). Alla richiesta risposero numerose aziende aeronautiche statunitensi; la Bell, la Douglas Aircraft che propose il suo XA-20, la Martin, la North American Aviation che present\u00f2 il B-25 e la Stearman Aircraft Corporation con l'XA-21.\nSviluppo.\nIl progetto, sviluppato con la designazione aziendale di Model 167, venne affidato all'ingegnere James S. McDonnell che disegn\u00f2 un velivolo bimotore ad ala bassa in grado di poter svolgere sia missioni di bombardamento in volo livellato che missioni di attacco al suolo dove era richiesta una maggiore precisione. Il prototipo venne portato in volo per la prima volta il 14 marzo 1939 e fornito all'US Army assunse la designazione ufficiale di XA-22. Al termine delle valutazioni comparative, bench\u00e9 al 167 vennero riconosciute buone capacit\u00e0, l'USAAC dichiar\u00f2 vincitore l'XA-20, prototipo dell'A-20 Havoc/Boston. La bont\u00e0 del progetto venne comunque ricompensata dal governo statunitense con un premio di consolazione di $ 505\u00a0390 e da una successiva commissione che avviarono sia la proposta della Martin che quella della North American alla produzione in serie.\nIl Model 167 riscosse infatti l'interesse del governo francese che in quel periodo cercava una soluzione per rinnovare il proprio parco velivoli, fino ad allora basato su modelli di produzione nazionale e, a causa della loro tecnologia, oramai considerati obsoleti. Soddisfatti delle prestazioni offerte dal modello la Francia emise un ordine per 115 esemplari ancor prima che il prototipo compisse il suo primo volo e che vennero immediatamente avviati alla produzione in serie. Il modello definitivo, che assunse la designazione 167F, vol\u00f2 il 7 agosto successivo. La spedizione del primo lotto di 115 esemplari era prevista in soli quattro mesi ma non pot\u00e9 essere inviata che il 2 settembre successivo, il giorno prima della dichiarazione di guerra di Francia e Regno Unito nei confronti della Germania nazista, conseguenza della campagna di Polonia che diede formalmente l'avvio al secondo conflitto mondiale. Questo determin\u00f2 un embargo nell'esportazione di armamenti da parte del governo statunitense che, inizialmente, aveva deciso una posizione non interventista, situazione sbloccatasi nei due mesi successivi. I 93 esemplari inizialmente requisiti vennero quindi spediti dal Canada il novembre successivo. Nel frattempo venne effettuato da parte francese un nuovo ordine per altri 100 velivoli.\nL'ordine venne quindi completamente evaso e i 215 esemplari, designati Martin 167F dalla ditta produttrice e Martin 167A-3 dall'aviazione francese, iniziarono ad essere assegnati ai reparti francesi dall'aprile 1940 ma la campagna di Francia non avrebbe permesso agli equipaggi francesi di essere pienamente operativi prima della sua conclusione nel maggio successivo.\nPrima dell'armistizio furono consegnati alla Francia solo 140 velivoli, e i restanti 75 dell'ordine francese furono dirottati al Regno Unito, che aveva effettuato parallelamente un altro ordine da 75 velivoli.\nI 150 Maryland britannici vennero designati Maryland Mk I, e a questi si aggiunsero successivamente altri 150 Maryland Mk II equipaggiati con motori Pratt &amp; Whitney R-1830-S3C4-G da 1\u00a0217 CV con compressori doppio stadio, anzich\u00e9 gli R-1830-SC3G da 1\u00a0065 CV con compressori monostadio.\nImpiego operativo.\nI primi esemplari arrivati in Francia vennero assegnati alle escadrille GB I/62 ed I/63 dell'Arm\u00e9e de l'air.\nAl 10 agosto 1940 l'Arm\u00e9e de l'air de Vichy poteva contare su 263 esemplari cos\u00ec distribuiti; 205 in Nord Africa, di cui 26 non operativi (dato del 25 giugno), 11 evacuati da M\u00e9tropole tra il 25 giugno ed il 5 agosto, 13 in Siria pi\u00f9 65 consegnati ed assemblati tra il 25 giugno e 10 agosto. 27 di questi aerei sono andati perduti prima del 10 agosto. Dei 263 totali, 50 vennero assegnati all'A\u00e9ronavale.\nI primi Maryland britannici furono destinati nel settembre 1940 alla 431\u00aa Flight (69\u00b0 Squadron) di stanza a Malta, e poi al 39\u00b0 e 223\u00b0 Squadron in Libia. Circa 70 Maryland britannici furono poi girati alla South African Air Force.\nEsemplari attualmente esistenti.\nNon si conosce l'esistenza di alcun esemplare completo sopravvissuto, anche se esistono parti di velivoli recuperati ed esposti al pubblico."}
{"id": "2874068", "revid": "547992", "url": "https://it.wikipedia.org/wiki?curid=2874068", "title": "Giovanni Vettorazzo", "text": "Biografia.\nStudia recitazione al Piccolo Teatro di Milano. Recita giovanissimo sui palcoscenici del capoluogo lombardo con opere di Shakespeare (\"Amleto\", 1974, diretto da Maurizio Scaparro) e Camus (\"Caligola\"). Negli anni novanta interpreta autori contemporanei come Fava, De Filippo e Bukalkov.\nL'anno d'esordio al cinema \u00e8 lo stesso del debutto teatrale, ovvero il 1974, dove ottiene un piccolo ruolo in \"Die Viederollung\" di Wolfgang Panzer. Recita in commedie quali \"Compagni di scuola\", \"Al lupo al lupo\", dirette entrambe da Carlo Verdone e \"Il cielo \u00e8 sempre pi\u00f9 blu\", per la regia di Antonello Grimaldi. Il suo ruolo forse pi\u00f9 famoso resta comunque quello di \"Spitz\" in Lo chiamavano Bulldozer film di Michele Lupo del 1978 con protagonista Bud Spencer.\nNegli anni duemila partecipa ad \"Heaven\" di Tom Tykwer, al drammatico \"Vincere\" di Marco Bellocchio e a \"Il divo\" di Paolo Sorrentino."}
{"id": "2874073", "revid": "61051", "url": "https://it.wikipedia.org/wiki?curid=2874073", "title": "Martin Maryland", "text": ""}
{"id": "2874082", "revid": "125297976", "url": "https://it.wikipedia.org/wiki?curid=2874082", "title": "Ciclo estrale", "text": "Con ciclo estrale si intendono i ciclici cambiamenti fisiologici indotti dal variare dei livelli ormonali nella maggior parte delle femmine dei mammiferi placentati.\nCaratteristiche.\nDue periodi di estro sono separati da un periodo di anestro, mentre l'estro pu\u00f2 essere suddiviso in quattro fasi: \"pro-estro\", \"estro\" vero e proprio (volgarmente \"calore\"), \"metaestro\" e \"diestro\".\nNella femmina.\nIl ciclo estrale parte con la pubert\u00e0, rendendo le femmine sessualmente mature, interrotto da fasi anestrali o di gravidanza. Di solito il ciclo estrale, a differenza della specie umana, dura fino alla morte.\nA differenza degli animali con il ciclo mestruale, le femmine con ciclo estrale sono feconde solo durante questo periodo. Durante il ciclo l'imminente ovulazione \u00e8 annunciata ai maschi con segnali visivi e comportamentali, feromoni o entrambi. Se non ha luogo nessuna fecondazione, l'utero riassorbe l'endometrio e si produce un'emorragia mestruale. Esistono differenze significative tra il ciclo estrale e quello mestruale.\nNegli altri animali.\nAnalogamente a quanto avviene per le donne con il ciclo mestruale, anche per il ciclo estrale si tratta di un fenomeno ciclico, ma con diverse differenze con il ciclo tipico della donna. \nAlcune femmine di cane sperimentano la fuoriuscita di piccole quantit\u00e0 di sangue mentre sono in calore. Questa fase del ciclo estrale corrisponde alla fase follicolare del ciclo estrale e non dovrebbe essere confusa con le mestruazioni.\nLe femmine di gatto domestico invece essendo animali ad ovulazione indotta non hanno perdite ematiche se non per altre complicazioni."}
{"id": "2874083", "revid": "287204", "url": "https://it.wikipedia.org/wiki?curid=2874083", "title": "Kirpan", "text": "Il Kirpan (; Punjabi: \u0a15\u0a3f\u0a30\u0a2a\u0a3e\u0a28 \"kirp\u0101n\") \u00e8 un pugnale portato dai seguaci del Sikh. Il Kirpan \u00e8 una delle cinque K, ovvero i cinque articoli di fede che indossano tutti i Sikh per dimostrare la propria convinzione nel Sikhismo\nSignificato.\nKirpan deriva dalle parole \"Kirpa\" (che significa: atto di gentilezza, benedizione o un favore) e \"Aan\" (che significa: onore, rispetto o autostima). Cos\u00ec, per i Sikh , il Kirpan rappresenta l'impegno per il rispetto di s\u00e9 e per la propria libert\u00e0 di spirito. Il Sikh che lo indossa \u00e8 simbolicamente un soldato dell\"'Armata di Dio\", e lo utilizza per proteggere i deboli e i bisognosi e come difesa personale, ma un Kirpan non \u00e8 mai da utilizzare per scatti d'ira.\nStoria.\nIl Kirpan era fin dall'antichit\u00e0 un'arma di difesa, indossata su una cintura di stoffa chiamata Gatra, ma attualmente \u00e8 pi\u00f9 un oggetto simbolico che un'arma. Esso rappresenta l\"'Ahimsa\" (che significa non violenza). Il principio dell'Ahimsa non \u00e8 quello di stare a guardare mentre viene compiuta violenza sui pi\u00f9 deboli, ma di lottare attivamente contro quest'oppressione e ingiustizia. A tal fine, il Kirpan \u00e8 uno strumento che rappresenta l'utilizzo della forza per prevenire la violenza, quando tutti gli altri mezzi pacifici per ostacolarla hanno fallito.\nSecondo un comandamento religioso dettato da Guru Gobind Singh (il decimo Guru Sikh), tutti i Sikh devono indossare un Kirpan in ogni momento, come se fosse una parte integrante del loro corpo."}
{"id": "2874086", "revid": "1305772", "url": "https://it.wikipedia.org/wiki?curid=2874086", "title": "Sigurd Schmidt", "text": "Suo padre era il famoso geografo Otto Jul'evi\u010d \u0160midt. \u00c8 nipote del filosofo Jakob Golosovker.\nBiografia.\nSi \u00e8 laureato presso la Facolt\u00e0 di Storia dell'Universit\u00e0 di Mosca nel 1944. Dal 1949 insegna presso l'Istituto Storico-archivistico di Mosca (ora parte della Universit\u00e0 Statale Umanistica Russa \u0420\u0413\u0413\u0423). Dottore in Scienze storiche nel 1965. Dottore onorario Honorary \u0420\u0413\u0413\u0423 nel 1970 - Professore. Dal 1956 lavora anche presso l'Istituto di Storia dell'Accademia delle Scienze dell'URSS (oggi Istituto di storia russa dell'Accademia delle Scienze russa ASR).\nDal 1989 \u00e8 \"Scienziato onorario\" della Russia, dal 1992 Accademico presso l'Accademia Russa per le Scienze della Formazione, nel 1997 - membro straniero dell'Accademia Polacca delle Scienze. Consigliere dell'Accademia delle Scienze . Vincitore del Premio del governo federale in materia di istruzione nel 1999, nel 2007 \u00e8 stato premiato con la motivazione \"Per i servizi resi alla citt\u00e0 di Mosca\" \nDal 1968 al 2006 Schmidt \u00e8 stato Presidente della Commissione di archeografia presso l'Accademia delle Scienze (Commissione dell'Istituto di Slavistica ASR per l'archeografia e le relative discipline d'archivio), ora ne \u00e8 il suo presidente onorario (attuale capo della Commissione \u00e8 il membro corrispondente S.M.Kashtanov).\nMembro del Consiglio di Presidenza per gli oggetti particolarmente preziosi del patrimonio culturale dei popoli della Russia. \u00c8 membro di numerosi di comitati scientifici ed editoriali; Schmidt \u00e8 anche il presidente della societ\u00e0 panrussa di studiosi della cultura delle province, responsabile del premio \"Antsiferov\", direttore esecutivo dell'annuario Archeografia, dell'enciclopedia di Mosca, di un cospicuo numero di periodici. Vice Presidente del Comitato di redazione della Biblioteca di Storia di Mosca, dai tempi antichi ai giorni nostri, capo della didattica e della ricerca del Centro di studi storici regionali \"moskvovedeniya\".\nDal 1949 Schmidt dirige la societ\u00e0 studentesca per lo studio scientifico delle \"fonti della storia nazionale\". Ha curato pi\u00f9 di 500 lavori scientifici sulla storia della cultura, di storiografia, di archeologia, di studio degli archivi. Le sue opere sulla storia medievale della Russia XVI - XVII secolo sono un punto di riferimento per gli studiosi. Nel 2009 ha ricevuto il premio \"Trionfo\" nella categoria \"scienze umane\" .\nDicono di lui.\nAccademico Dmitrij Likhacev: \nLa sua scuola.\nDal 1949 Schmidt dirige la societ\u00e0 studentesca per lo studio scientifico delle \"fonti della storia nazionale\", la quale \u00e8 diventato, secondo Dmitrij Likhacev, \"una scuola non solo di scienza, ma anche di comportamento civile per molti dei suoi membri\".\nInizialmente composto dai soli studenti di Schmidt, il club \u00e8 diventato uno dei punti di forza di attrazione di studenti di altri insegnanti, accumulando ed arricchendo tutti i suoi membri di esperienza nella ricerca collettiva. Per questo motivo, \u00e8 d'uso chiamare questo gruppo di lavoro \"la Scuola di Schmidt\", una scuola di altissimo livello per la ricerca e lo studio delle fonti storiche (istochnikovedenie). Molte opere sono state redatte su questa societ\u00e0 . Tra i suoi allievi Ants Viktor, Sergei Borisovich Filimonov, Eugene V. Starostin, Sergey Chirkov, Valentin Morozov, Andrey Zaytsev V., Simon Semenovich Ilizarov, Fotievich Vladimir Kozlov, Sergey Kniazkov, Giuseppe D'Amato."}
{"id": "2874088", "revid": "2218438", "url": "https://it.wikipedia.org/wiki?curid=2874088", "title": "Roberto Marson", "text": "Biografia.\nNel 1980 fu il primo presidente della prima federazione italiana di sport per disabili, la FISHa (\"Federazione Italiana Sport Handicappati\") e rimase in carica fino al 1990 .\nCarriera.\nHa partecipato a quattro edizioni dei Giochi paralimpici invernali (dal 1964 al 1976) ottenendo ben 26 medaglie. A III Giochi paralimpici estivi del 1968 \u00e8 stato premiato il miglior atleta dei giochi stessi Grazie a questi risultati \u00e8 il quarto atleta pi\u00f9 vincente ai giochi paralimpici estivi di tutti i tempi."}
{"id": "2874093", "revid": "1452073", "url": "https://it.wikipedia.org/wiki?curid=2874093", "title": "Listeria grayi", "text": "Listeria grayi \u00e8 una specie di batterio appartenente alla famiglia delle Listeriaceae."}
{"id": "2874095", "revid": "1452073", "url": "https://it.wikipedia.org/wiki?curid=2874095", "title": "Listeria innocua", "text": "Listeria innocua \u00e8 una specie di batterio appartenente alla famiglia delle Listeriaceae."}
{"id": "2874096", "revid": "1452073", "url": "https://it.wikipedia.org/wiki?curid=2874096", "title": "Listeria ivanovii", "text": "Listeria ivanovii \u00e8 una specie di batterio appartenente alla famiglia delle Listeriaceae. Essa comprende due sottospecie: L. ivanovii subsp. ivanovii (Seeliger et al. 1984) e L. ivanovii subsp. londoniensis (Boerlin et al. 1992)."}
{"id": "2874098", "revid": "61051", "url": "https://it.wikipedia.org/wiki?curid=2874098", "title": "Martin A-22", "text": ""}
{"id": "2874099", "revid": "46291", "url": "https://it.wikipedia.org/wiki?curid=2874099", "title": "Listeria seeligeri", "text": "Listeria seeligeri \u00e8 una specie di batterio appartenente alla famiglia delle Listeriaceae."}
{"id": "2874101", "revid": "46291", "url": "https://it.wikipedia.org/wiki?curid=2874101", "title": "Listeria welshimeri", "text": "Listeria welshimeri \u00e8 una specie di batterio appartenente alla famiglia delle Listeriaceae."}
{"id": "2874115", "revid": "125841461", "url": "https://it.wikipedia.org/wiki?curid=2874115", "title": "Happy Family (film)", "text": "Happy Family \u00e8 un film del 2010 diretto da Gabriele Salvatores, ispirato dall'omonimo spettacolo teatrale scritto da Alessandro Genovesi, a sua volta influenzato dal dramma pirandelliano \"Sei personaggi in cerca d'autore\". In concomitanza con l'uscita del film, il testo di Genovesi \u00e8 diventato un libro, pubblicato da Arnoldo Mondadori Editore.\nIl film \u00e8 stato presentato in anteprima il 4 marzo 2010 negli Stati Uniti al Los Angeles Italian Film Festival e distribuito nelle sale cinematografiche italiane il 26 marzo. Ha ottenuto una nomination ai premi Alabarda d'oro 2010 come miglior regia. Viene premiato al 6\u00ba Festival de cinema italiano in Brasile.\nTrama.\nEzio \u00e8 uno sceneggiatore con la paura del lieto fine, benestante e un po' fannullone, vive dei diritti commerciali dell'invenzione del padre (un accessorio per la lavatrice) e si vede raramente con l'ingombrante e ciarliera madre. \u00c8 anche in crisi creativa, finch\u00e9 un giorno viene investito da Anna, che per scusarsi lo invita ad una cena di famiglia in cui si intrecciano le storie dei diversi personaggi. A innescare tutto la decisione azzardata del serissimo e studioso Filippo, figlio di Anna, di volersi sposare a 16 anni. Ma i protagonisti della cena sono anche i \"personaggi\" del nuovo racconto di Ezio che non tarderanno a interferire con il lavoro dello scrittore.\nIncassi.\nIl film ha incassato in Italia 4.685.000 euro."}
{"id": "2874120", "revid": "174925", "url": "https://it.wikipedia.org/wiki?curid=2874120", "title": "Mida (mitologia)", "text": ""}
{"id": "2874126", "revid": "123297638", "url": "https://it.wikipedia.org/wiki?curid=2874126", "title": "Nuclear Physics", "text": "Nuclear Physics \u00e8 una rivista scientifica pubblicata da Elsevier. La rivista \u00e8 stata fondata nel 1956 e a partire dal 1967 \u00e8 poi diventata: Nuclear Physics A and Nuclear Physics B. Una serie supplementare alla \"Nuclear Physics B\", chiamata Nuclear Physics B: Proceedings Supplements \u00e8 stata pubblicata a partire dal 1987."}
{"id": "2874129", "revid": "767487", "url": "https://it.wikipedia.org/wiki?curid=2874129", "title": "Danilo Michelini", "text": "Carriera.\nCresciuto nelle giovanili della squadra della sua citt\u00e0, la Lucchese Libertas, si affaccia in prima squadra a partire dal 1934. Nel campionato 1935-1936 vinto dai toscani, in particolare, ottiene una sola presenza in Serie B, ma mette a segno una doppietta. Nella stagione 1936-1937 si impone come centravanti titolare in Serie A, andando subito a rete all'esordio (pareggio interno contro la Fiorentina) e realizzando complessivamente 13 reti che contribuiscono al settimo posto finale dei rossoneri.\nNell'estate 1937 viene acquistato dalla Roma, a cui aveva realizzato una tripletta nel campionato precedente. Anche nella capitale Michelini, pur con un rendimento discontinuo si mantiene ad alto livello, realizzando 16 reti nel campionato 1937-1938 (classificandosi terzo nella classifica cannonieri alle spalle di Giuseppe Meazza e Guglielmo Trevisan) e 13 nell'annata successiva (quarto fra i cannonieri dietro Aldo Boffi, Ettore Puricelli e Alfredo Lazzaretti), andando fra l'altro a segno in due derby.\nImpostosi all'attenzione nazionale, nel 1939 viene acquistato dal Torino, dove dopo una prima annata con 10 reti e il sesto posto in campionato, nell'annata 1940-1941 perde il posto da titolare scendendo in campo in 11 occasioni. Nell'estate 1941 viene quindi ceduto al Livorno, senza riuscire a riproporsi in fase realizzativa ai livelli di Lucca e Roma (6 reti su 29 incontri disputati), mentre nella stagione 1942-1943, con la maglia della Fiorentina, le reti realizzate salgono a 9.\nDopo l'interruzione bellica, nella quale disputa il Campionato Alta Italia 1944 con la maglia del Genova 1893, Michelini torna a Lucca, in Serie B, dove nella stagione 1946-1947 conquista il ritorno in massima serie. Dopo altre due stagioni in A con i rossoneri, la prima da titolare e la seconda da rincalzo, scende di categoria militando in Serie B nel (11 reti nella stagione 1949-1950, che tuttavia non evitano la retrocessione in Serie C). Chiude la carriera nel col doppio ruolo di allenatore-giocatore.\nIn carriera ha totalizzato complessivamente 208 presenze e 77 reti in Serie A. Mai schierato nella Nazionale maggiore, disput\u00f2 un incontro nel 1937 a Bergamo con la Nazionale B contro l'omologa selezione Svizzera, realizzando una doppietta.\nCessata l'attivit\u00e0 agonistica, intraprende quella di allenatore nelle serie minori: nel 1959 alla guida del Cascina si aggiudica il Campionato Nazionale Dilettanti."}
{"id": "2874131", "revid": "1776051", "url": "https://it.wikipedia.org/wiki?curid=2874131", "title": "Titans Tower", "text": "La Titans Tower \u00e8 un edificio immaginario dell'Universo DC. Le sue varie incarnazioni furono la casa del gruppo di supereroi conosciuti come Teen Titans. Sebbene le ubicazioni e le forme della Torre cambiarono nel corso delle varie serie, ci sono delle piccole caratteristiche che la resero sempre riconoscibile, come la tipica somiglianza con la lettera \"T\".\nLa prima Torre.\nLa prima Torre fu costruita dal padre di Cyborg, il Dr. Silas Stone, dopo l'incidente accaduto a suo figlio e fu situata su un'isola dell'East River, a New York City. Questa Torre fu utilizzata come quartier generale del team nel corso delle serie \"The New Teen Titans\" e \"New Titans\". Ad un certo punto, fu distrutta da Trigon, ma fu ricostruita secondo il progetto del Dr. Stone con alcuni miglioramenti. Fu infine distrutta dalla Wildbeest Society in \"New Titans\" n. 76 (giugno 1991). Dato che i Titans persero le loro amicizie con le autorit\u00e0 locali, la Torre non fu pi\u00f9 ricostruita.\nLa seconda Torre.\nLa seconda Torre fu costruita nello medesimo posto dallo stesso Cyborg nella miniserie \"JLA/Titans\". Non era proprio una Torre, ma un ologramma, infatti il vero quartier generale si trovava sottoterra. Fu fatto per confondere i super criminali e per prevenire che attaccassero la vera base. Questa Torre fu la base dei Titans durante la serie Titans dal 1999 al 2002, prima di essere distrutta da un criminale di nome Epsilon. La versione dei Titans di questa serie si sciolse prima che la Torre fosse ricostruita.\nLa terza Torre.\nLa Titans Towers attuale si trova a Baia di San Francisco. Fu di nuovo progettata da Cyborg, e costruita dal consiglio della citt\u00e0, in cambio della protezione della stessa citt\u00e0 dai criminali da parte dei Titans. Questa Torre somiglia alla Casa sulla cascata, capolavoro dell'architetto americano Frank Lloyd Wright.\nLa parte esterna della Torre presenta le statue commemorative dei fondatori dei Titans Robin, Kid Flash, Aqualad, Wonder Girl e Speedy. Mentre le statue finiscono con lo sgretolarsi in \"Crisi Infinita\" n. 5, \"Teen Titans\" vol. 3 n. 33 le rappresenta ancora in piedi.\nMemoriale.\nLa Torre corrente ospita anche un memoriale ai Titans deceduti, inclusi quelli che fecero parte della squadra anche solo per un brevissimo periodo. Tuttavia, non includono Phantasm, Gnaark o Jason Todd, che furono Titans per un lasso di tempo alquanto breve.\nIn \"Teen Titans\" vol. 3 n. 29, Jason Todd entr\u00f2 nella Titans Tower ed affront\u00f2 Tim Drake, il Robin corrente. Il combattimento si svolse per tutta la Torre, fino al ritrovamento del memoriale da parte di Todd. Arrabbiato per il fatto di non avere anche lui una statua commemorativa (nonostante l'inclusione di altri brevi Titans come Kole), distrusse la statua di Donna Troy. Nel n. 30, fu distrutta anche la statua di Jericho. Ironicamente, entrambi i personaggi tornarono dal mondo dei morti in un modo o nell'altro, fin dall'inizio della serie.\nI Titans commemorati sono i seguenti:\n\"Crisi Infinita\".\nNon \u00e8 chiaro se le statue danneggiate vennero o no riparate, o se furono aggiunte nuove statue per commemorare i Titans deceduti recentemente, cio\u00e8 quelli caduti durante \"Crisi infinita\", di cui vi \u00e8 una lista.\nGli ex Titans qui di seguito furono uccisi durante le vicende di \"Crisi Infinita\":\nMoltri altri Titans scomparvero e tuttora il loro status non \u00e8 noto.\nUn Anno Dopo.\nUna statua di Superboy, che mor\u00ec durante la storia di \"Crisi Infinit\"a, fu piazzata all'esterno della Torre, in aggiunta alla statua commemorativa di Metropolis. La statua di Bart Allen con l'uniforme di Kid Flash fu messa accanto a quella di Superboy dopo la caduta del personaggio. Dopo la resurrezione di entrambi, Superboy le distrusse per far capire a tutto il mondo che lui e Kid Flash erano tornati nei Titans.\nLa Sala dei Mentori.\nIn Teen Titans vol. 3 n. 17 i Titans viaggiarono nel futuro dove trovarono un'ala della Torre con il nome di \"Sala dei Mentori\", al cui interno vi erano le statue dei mentori dei Titans. Vi era la statua di Max Mercury per Kid Flash, quella di Ares per Wonder Girl, quelle di Superman e Lex Luthor per Superboy, e una statua distrutta di Batman per Robin. Vi erano anche le statue di Geo-Force, Dove II, Grace, Metamorpho e Freccia Verde.\nLa Sala dei Mentori fu introdotta anche in \"Teen Titans\" n. 37. Questa versione, per\u00f2, presentava le figure dei Titans e dei loro mentori, eccetto per Kid Devil, che dovette attaccare una sua immagine su quella di Blue Devil.\nTitans Compound.\nNella ripresa di \"Titans East Special\" n. 1 (gennaio 2008), Cyborg ricostru\u00ec una base sulla Titans Island in New York Harbor, dove intendeva addestrare una nuova generazione di teenager. La nuova base, a differenza delle precedenti, sembr\u00f2 essere non molto alta, stando piatta sull'isola e sempre nella forma di una \"T\" stilizzata. L'estensione massima e il disegno della nuova base dei Titans non fu mai sviluppata del tutto purtroppo, in quanto poco dopo l'assemblaggio della nuova squadra, furono tutti attaccati dal resuscitato Trigon. Dopo la sconfitta di Trigon e dei suoi figli, il nuovo team di Titans adulti traslocarono nella nuova Titans Compound a New York.\nAltre versioni.\nLa Titans Tower comparve anche nella serie animata \"Teen Titans\". Le funzioni della Torre di questa versione, come per quella dei fumetti, contiene un'area per l'addestramento dei membri, ed una sala da relax. Una versione simile fu costruita per i Titans East, ma fu costruita sull'orlo di un burrone, non su un'isola. In pi\u00f9, la Torre si trova da qualche parte fuori dalla costa della California. Nel film animato \"Teen Titans: Trouble in Tokyo\", si vede uno zoom su una mappa, su cui la Torre si presenta come vicino alla costa della California, pi\u00f9 precisamente vicino a San Francisco, come nella sua controparte dei fumetti.\nLa versione futura della Torre vista in \"Titans Tomorrow\" vede le statue dei membri fondatori rimpiazzate da quelle dei Titans al tempo della storia.\nComparve anche nella serie animata Teen Titans Go!, in cui \u00e8 simile alla serie Teen Titans ma con alcune stanze in pi\u00f9 (una classe, un'obitorio, una stanza segreta e molte altre)."}
{"id": "2874139", "revid": "701660", "url": "https://it.wikipedia.org/wiki?curid=2874139", "title": "Austria ai XX Giochi olimpici invernali", "text": "L'Austria ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di 82 atleti.\nBiathlon.\nI risultati di Wolfgang Perner e Wolfgang Rottmann sono stati annullati in quanto squalificati per violazione della normativa antidoping.\nSci di fondo.\nQuattro atleti dello sci di fondo, Roland Diethart, Johannes Eder, J\u00fcrgen Pinter e Martin Tauber sono stati squalificati permanentemente dal C.I.O. per violazione della normativa anti-doping e i loro risultati sono stati annullati."}
{"id": "2874141", "revid": "30966313", "url": "https://it.wikipedia.org/wiki?curid=2874141", "title": "Jean-Baptiste Vallin de la Mothe", "text": ""}
{"id": "2874143", "revid": "21880", "url": "https://it.wikipedia.org/wiki?curid=2874143", "title": "Listeriaceae", "text": "Listeriaceae \u00e8 una famiglia di batteri appartenente all'ordine dei Bacillales. Essa comprende due generi: \"Brochothrix\" e \"Listeria\"."}
{"id": "2874146", "revid": "729019", "url": "https://it.wikipedia.org/wiki?curid=2874146", "title": "Legio Gemella", "text": "La legio Gemella era un'unit\u00e0 militare romana di epoca tardo repubblicana, che fu formata da Gneo Pompeo Magno dalla fusione di due legioni \"gemelle\" nel 49 a.C. Si trattava delle legioni XVII e XVIII, formate da Publio Cornelio Lentulo Spintere e allora posizionate in Cilicia. Arruolata per combattere contro Gaio Giulio Cesare, fu dapprima inviata in Sicilia e poi in Macedonia, dove prese parte alla successiva battaglia di Farsalo (all'ala destra dei pompeiani), al termine della quale fu sciolta, alcuni suoi legionari furono mandati in congedo a \"Falerii\", altri confluirono nelle nuove legioni, create dal vincitore, XXXV-XXXVIII."}
{"id": "2874154", "revid": "118164594", "url": "https://it.wikipedia.org/wiki?curid=2874154", "title": "New Trolls (1979)", "text": "New Trolls \u00e8 l'ottavo album in studio dei New Trolls, pubblicato nel 1979. E' noto anche come \"La barchetta\" per l'immagine di copertina, raffigurante i componenti della band su un'imbarcazione"}
{"id": "2874155", "revid": "1573940", "url": "https://it.wikipedia.org/wiki?curid=2874155", "title": "Torre di via Alamanni", "text": "La torre di via Alamanni \u00e8 un edificio per abitazioni e uffici situato a Firenze, tra via Luigi Alamanni e via Jacopo da Diacceto.\nIl complesso venne progettato da Italo Gamberini nel 1957 ed \u00e8 composta da una torre d'angolo adibita a uffici, a cui sono affiancati due corpi di fabbrica pi\u00f9 bassi, destinati a residenza. La superficie esterna \u00e8 trattata in maniera omogenea, con ampie finestre a nastro, mentre all'ultimo piano si trova un moderno loggiato. La torre caratterizza lo scorcio urbanistico del lato sud della stazione di Santa Maria Novella, ponendosi suggestivamente come raccordo visivo al bivio di due strade.\nAttualmente \u00e8 di propriet\u00e0 e ospita gli uffici della CNA Toscana."}
{"id": "2874156", "revid": "272884", "url": "https://it.wikipedia.org/wiki?curid=2874156", "title": "Santa entrata", "text": ""}
{"id": "2874158", "revid": "113185500", "url": "https://it.wikipedia.org/wiki?curid=2874158", "title": "Francesco Pancani", "text": "Biografia.\n\u00c8 figlio di Gianfranco Pancani, ex inviato di \"90\u00ba minuto\", ruolo che talvolta si \u00e8 trovato a coprire egli stesso. Ha lavorato per anni al TGR della Toscana, curando prevalentemente eventi sportivi, e ha collaborato negli anni duemila a Radio Rai, dove fa diverse cronache per \"Tutto il calcio minuto per minuto\" e per il Giro d'Italia di ciclismo a bordo della moto ripresa.\nPer Rai Sport \u00e8 stato per vari anni la voce della pallavolo, commentando in TV le gare del campionato italiano, degli Europei e Mondiali, maschili e femminili. Nel 2007 ha seguito pure i Campionati mondiali di atletica leggera a Osaka. Successivamente si avvicina al ciclismo.\nDal 2009 \u00e8 il principale inviato di gara, a bordo delle moto della Rai, in occasione delle dirette del Giro d'Italia e del Tour de France. Dal 20 ottobre 2009, dopo la nomina del telecronista Auro Bulbarelli a vicedirettore di Rai Sport, Pancani riceve la promozione a principale voce del ciclismo Rai, che lo porter\u00e0 cos\u00ec a commentare tutti i principali eventi ciclistici a partire dal 2010. Fa parte della commissione che assegna il premio internazionale ciclistico Giglio d'oro.\nVita privata.\nGrande appassionato di ippica, guida con la qualifica di gentleman (amatori, proprietari)."}
{"id": "2874163", "revid": "2052878", "url": "https://it.wikipedia.org/wiki?curid=2874163", "title": "FS (album)", "text": "FS \u00e8 il nono album in studio dei New Trolls, pubblicato nel 1981.\nIl disco.\nL'album \u00e8 un ritorno alla forma concept gi\u00e0 sperimentata con \"Senza orario senza bandiera\": qui il filo conduttore \u00e8 rappresentato dal treno, da cui il titolo.\nIl disco fu registrato presso gli studi \"Idea Recording\" da Andr\u00e9 Harwood; le fotografie sono di Ilvio Gallo.\nSi tratta del primo album registrato dopo l'abbandono di Giorgio Usai e Giorgio D'Adamo.\nTracce.\nLATO A\nLATO B"}
{"id": "2874165", "revid": "765341", "url": "https://it.wikipedia.org/wiki?curid=2874165", "title": "Plazma-A", "text": "Plazma-A (anche: Plasma-A) \u00e8 il nome di due satelliti sperimentali costruiti in Unione Sovietica nella seconda met\u00e0 degli anni ottanta. Si trattava di banchi prova tecnologici realizzati nell'ambito del programma Ideogramma-Pirs, relativo ad un sistema da sorveglianza oceanica che fosse in grado di sostituire i precedenti ed insoddisfacenti RORSAT.\nNonostante i buoni risultati ottenuti, comunque, il programma venne cancellato nel 1988.\nStoria.\nSviluppo.\nLa decisione di realizzare un sistema satellitare da sorveglianza oceanica in grado di sostituire i RORSAT (a propulsione nucleare) venne presa nel 1978. Questo, infatti, era un apparato afflitto da numerosi problemi, che aveva la peggior affidabilit\u00e0 di qualunque altro sistema sovietico.\nPer valutare le tecnologie necessarie, nel 1987, furono mandati in orbita due satelliti sperimentali, i Plazma-A, con altrettante missioni Kosmos. Tali satelliti erano equipaggiati con un nuovo tipo di reattore, il Topaz-1, con una potenza di 10 kW, oltre a nuovi sistemi propulsivi e per l'orientamento. I due satelliti, furono portati in orbita con vettori Tsiklon-2.\nEntrambi i test furono coronati da successo.\nLa seconda fase avrebbe dovuto essere costituita dal lancio di satelliti ulteriormente evoluti, i Plazma-2, equipaggiati con un reattore tipo Topaz-2, pi\u00f9 potente e sicuro. Tuttavia, non si giunse mai a questo punto a causa della cancellazione del programma.\nCancellazione.\nNel 1988, il premier sovietico Michail Gorba\u010d\u00ebv cancell\u00f2 tutto il programma relativo ai satelliti con reattore nucleare a bordo. La decisione fu dovuta alla scarsa affidabilit\u00e0 dei sistemi RORSAT, oltre che alla volont\u00e0 di evitare gli incidenti internazionali che si verificavano quando uno dei satelliti si schiantava sulla Terra con tutto il reattore (come nel caso del Cosmos 954).\nDescrizione tecnica.\nI Plazma-A erano satelliti posti in low earth orbit (774 km per 803) con inclinazione di 65 gradi. La loro massa al lancio era di 3.550 kg.\nLa carrozza utilizzata era del tipo US, la medesima dei RORSAT prima generazione, ma i sistemi di bordo erano completamente nuovi.\nIl reattore insatallato, il gi\u00e0 citato Topaz-1, era piuttosto potente, ed utilizzava un innovativo sistema a termo-emissioni per convertire il calore in elettricit\u00e0. Questo aveva una potenza di 10 kW, necessaria per far funzionare i numerosi sistemi di bordo. In fase di rientro, il reattore veniva sganciato ed \"abbandonato\" in un'orbita di sicurezza.\nA bordo di questi satelliti furono testati con successo tutta una serie di nuovi sistemi, tra cui motori elettrostatici per manovre orbitali (in dettaglio, si trattava di 6 propulsori al plasma SPT-70) ed a ioni per l'orientamento e la stabilizzazione del satellite, oltre a sensori solari, compensatori di impulso magnetico, nuovi sistemi di trasmissione dati e speciali armi al plasma, che dovevano servire alla difesa contro armamenti antisatellite.\nTrattandosi di un modello per la valutazione di tecnologie, i Plazma non imbarcavano il radar dei modelli \"di serie\"."}
{"id": "2874168", "revid": "767487", "url": "https://it.wikipedia.org/wiki?curid=2874168", "title": "Centro internazionale di studi gioachimiti", "text": " Il Centro internazionale di studi gioachimiti \u00e8 un ente culturale che opera dal 1982 con l'intento di divulgare il pensiero teologico e profetico dell'abate Gioacchino da Fiore.\nStoria.\nL'idea di istituire un ente che si occupasse di seguire gli studi, gi\u00e0 secolari, sull'abate florense, comincia a trapelare negli intenti dell'amministrazione comunale, durante gli anni '60, specie quando studiosi europei, recantisi durante gli anni precedenti nella \u201cCitt\u00e0 di Gioacchino\u201d, fanno notare come l'alto pensiero gioachimita, non combaci certamente con la realt\u00e0 del luogo, misero e decadente in quegli anni. La studiosa inglese Marjorie Reeves, recatasi negli anni '50 a San Giovanni in Fiore, analizza pietosamente lo stato in cui versava il paese, e specialmente la culla dell'abate, quell'abbazia florense, pi\u00f9 volte rimaneggiata, anche da parte della sovraintendenza per i beni culturali, che versava in condizioni pietose, lontana da quella che avrebbe dovuto essere lo strumento materiale che incarnasse il pensiero dell'abate. \nIstituito il 2 dicembre 1982 grazie al patrocinio delle amministrazioni comunali di San Giovanni in Fiore, Luzzi e Celico, alla quale aderirono poi negli anni successivi, consolidandone le funzionalit\u00e0, la Comunit\u00e0 Montana Silana e l'Amministrazione Provinciale di Cosenza, e riconosciuto nel 1989 dalla Regione Calabria con un'apposita legge ed in seguito anche il Ministero per i Beni e le Attivit\u00e0 Culturali riconoscer\u00e0, sostenendo le attivit\u00e0 che il Centro studi propone nel corso degli anni. Il C.I.S.G. \u00e8 un ente che ha operato, e opera tuttora in Italia, Europa e America del Nord, nella diffusione del pensiero Gioachimita. L'abate forense, \u00e8 infatti, oggi, insieme a san Francesco d\u2019Assisi e a Dante Alighieri, l'autore italiano pi\u00f9 studiato all'estero, per quel che riguarda le regioni dell'Europa e dell'America del Nord.\nAd operare nella sua edificazione istituzione, hanno contribuito alcuni studiosi italiani di formazione cattolica, quali Antonio Crocco, Francesco Russo, Giovanni di Napoli e Raoul Manselli, che fu il primo direttore del Centro. Anche alcuni studiosi operanti negli anni successivi hanno contribuito alla diffusione e alla conoscenza del centro studi in tutta Italia. Certamente, la figura che maggiormente ha dato impulso e valore al centro studi, \u00e8 stata, per\u00f2, il professore Salvatore Oliverio, decano del centro studi, nonch\u00e9 Presidente per pi\u00f9 di un ventennio.\nFra i pi\u00f9 importanti lavori portati avanti dal centro studi, vi \u00e8 certamente l'aver ripreso e divulgato la tradizione manoscritta delle opere di Gioacchino, attraverso la rimodulazione e rifacimento attraverso ristampe, di tutte le opere dell'abate calabrese, in una sorta di \"opera omnia\". Questo \u00e8 stato reso possibile grazie alla collaborazione fra il centro studi e alcuni studiosi, in particolare tedeschi, eredi dello storico Herbert Grundmann oltre che della storica inglese Marjorie Reeves. La prima opera realizzata dal centro studi, fu quella di riprodurre in fac-simile la pi\u00f9 antica raccolta di manoscritti di Gioacchino, costituita dal codice 322 della Biblioteca antoniana di Padova.\nIl Centro oggi.\nNella sua pluridecennale attivit\u00e0, l'Ente si \u00e8 fatto strada lungo i percorsi culturali nazionali ed internazionali, che studiano i grandi personaggi medievali. Oggi \u00e8 sicuramente considerato il fiore all'occhiello della citt\u00e0 di San Giovanni in Fiore, sia per quel che esso rappresenta che per l'aver portato a conoscere la citt\u00e0 oltre i confini nazionali. Il Centro oggi lavora non solo nella conoscenza e nulla divulgazione del pensiero gioachimita si propone di raccogliere tutte le opere di Gioacchino da Fiore e le opere che parlano dell'abate, sperse su tutto il territorio europeo. Inoltre il Centro pubblica, con uscita annuale, una rivista internazionale intitolata \"Florensia\". Nel corso degli anni il Centro si \u00e8 anche prodigato in attivit\u00e0 di pubblicazione. Sono stati pubblicati gli atti dei congressi quinquennali svolti in citt\u00e0, ma l'Ente ha pubblicato opere proprie (alcune non in commercio), ed opuscoli informativi, sempre con l'intento di diffondere il pensiero gioachimita. Sono nati in questo senso anche dei piccoli volumi illustrati e volumi di prima lettura, per una conoscenza iniziale di Gioacchino da Fiore, offerti nelle varie scuole della citt\u00e0, concepiti per essere facilmente assimilati dai ragazzi delle scuole medie ed elementari. Il Centro internazionale di studi gioachimiti \u00e8 ubicato al secondo piano dell'ala orientale del complesso abadiale."}
{"id": "2874169", "revid": "767487", "url": "https://it.wikipedia.org/wiki?curid=2874169", "title": "Angelo Pochissimo", "text": "Biografia.\n\u00c8 scomparso il 31 marzo 1976 a 40 anni, a causa di un tumore.\nAlla sua memoria \u00e8 intitolato lo Stadio Comunale di Fossano, dove attualmente gioca la Fossanese.\nCaratteristiche tecniche.\nEra un'ala sinistra, dotata di buona tecnica individuale e specialista del cross. All'occorrenza poteva giocare come centravanti. Nel finale di carriera ha arretrato la sua posizione a regista offensivo.\nCarriera.\nCresciuto nelle giovanili della squadra della sua citt\u00e0, la Fossanese, dove esordisce giovanissimo nel 1953, in seguito passa alla con cui vince il campionato di IV Serie 1955-1956, realizzando 19 reti.\nNel 1959 si trasferisce al , in Serie B. Rimarr\u00e0 in laguna per otto stagioni, fino al 1967, conquistando due promozioni in Serie A (nelle stagioni 1960-1961 e 1965-1966) e disputando tre campionati in massima serie.\nChiude la carriera con le maglie di Mestrina e Savona, in Serie C, e disputa la sua ultima stagione nella Fossanese.\nIn carriera ha totalizzato complessivamente 58 presenze e 2 reti in Serie A e 96 presenze e 7 reti in Serie B.\nDopo il ritiro ricopre l'incarico di allenatore, guidando la Fossanese nei campionati dilettantistici piemontesi."}
{"id": "2874173", "revid": "1543377", "url": "https://it.wikipedia.org/wiki?curid=2874173", "title": "KNVB beker 2008-2009", "text": "La KNVB beker 2008-2009 fu la 91\u00aa edizione della coppa nazionale dei Paesi Bassi.\n1\u00ba turno.\nGiocato tra il 30 e il 31 agosto 2008.\n2\u00ba turno.\nGiocato tra il 23 e il 25 settembre 2008.\n3\u00ba turno.\nGiocato tra l'11 e il 13 novembre 2008.\nOttavi di finale.\nGiocati il 20, il 21 e il 28 gennaio 2009."}
{"id": "2874174", "revid": "1543377", "url": "https://it.wikipedia.org/wiki?curid=2874174", "title": "IRB Sevens World Series 2009-2010", "text": "L'IRB Sevens World Series 2009-2010 \u00e8 l'undicesima edizione di tale torneo di rugby a 7. \u00e8 la squadra vincitrice.\nSquadre partecipanti.\nAll'inizio di ogni stagione l'IRB annuncia le 12 squadre che hanno diritto a disputare l'intera serie della stagione in corso. Le squadre per il 2009-10 sono:\nPunteggi.\nIl campionato ha una classifica determinata dai punti guadagnati in ogni torneo. Per tutti i tornei a parte Hong Kong si pu\u00f2 applicare questo programma:\nPer gli eventi a 24 squadre come Hong Kong i punti sono attribuiti in modo differente:\nSe due squadre sono a pari punti a fine stagione si usano i seguenti metodi per stabilire la classifica:\nFormato.\nIn un evento normale partecipano 16 squadre, in quello di Hong Kong 24. In ogni torneo le squadre sono divise in gironi da quattro formazioni, che disputano un girone all'italiana. Sono attribuiti 3 punti per la vittoria, 2 per il pareggio, uno per la sconfitta, 0 se si d\u00e0 forfait. A parit\u00e0 di punti sono considerati:\nIn ogni torneo sono assegnati quattro trofei, in ordine decrescente di prestigio sono: Cup, al vincitore dell'evento, Plate, Bowl e Shield. A Hong Kong lo Shield non \u00e8 assegnato. Ogni trofeo \u00e8 attribuito alla fine di confronti diretti.\nIn un evento normale le prime due di ogni girone avanzano per competere per la Cup. Le perdenti dei quarti di finale passano nel tabellone per il Plate. Il Bowl \u00e8 conteso fra terzi e quarti dei gironi, mentre per lo Shield giocano i perdenti dei quarti di finale del Bowl.\nA Hong Kong avanzano per la Cup i vincitori dei sei gironi e le due migliori seconde. Il Plate \u00e8 conteso dai rimanenti migliori otto team, mentre le altre otto passano al Bowl."}
{"id": "2874180", "revid": "287204", "url": "https://it.wikipedia.org/wiki?curid=2874180", "title": "Leccino", "text": "Il leccino (o leccio) \u00e8 una cultivar di olivo. Di probabile origine toscana, ha un'ampia diffusione sul territorio italiano, ma le sue caratteristiche ne hanno facilitato una certa fortuna anche all'estero.\nCaratteristiche.\nGeneralit\u00e0.\nLa sua grande resistenza alle avversit\u00e0 principali e la capacit\u00e0 d'adattamento a pi\u00f9 terreni, insieme alla buona qualit\u00e0 dell'olio, sono i connotati principali che hanno determinato il suo gran successo e apprezzamento; tuttavia \u00e8 stata riscontrata una certa sensibilit\u00e0 alla fumaggine. Pianta di taglia medio grande, la chioma \u00e8 espansa fitta, mentre i rami hanno cime risalenti. Le sono buoni impollinatori Maremmano, Morchiaio, Piangente, Pendolino, Trillo, Maurino e Frantoio.\nFiori e frutti.\nL'infiorescenza \u00e8 piuttosto corta e con fiori in media numerosi e grandi. Aborto dell'ovario \u00e8 inferiore al 10%.\nL'invaiatura \u00e8 contemporanea e precoce; la maturazione precoce. Le drupe, che spesso si presentano in grappolini di 3-5, hanno bassa resistenza al distacco.\nProduzione.\nLa produttivit\u00e0 \u00e8 piuttosto costante. Resa in olio media: 18-21%. L'olio, giallo dorato con riflessi verdi, \u00e8 di ottima qualit\u00e0 ma, per alcuni, senza particolari picchi aromatici; dal sapore fresco, poco fruttato, leggermente amaro e piccante; alcuni vi scorgono note di erbe aromatiche (basilico, menta), cicoria, lattuga, carciofo e mandorla."}
{"id": "2874183", "revid": "1442080", "url": "https://it.wikipedia.org/wiki?curid=2874183", "title": "Brochothrix", "text": "Brochothrix \u00e8 un genere di batteri della famiglia delle Listeriaceae che comprende due specie: Brochothrix campestris e Brochothrix thermosphacta."}
{"id": "2874185", "revid": "115435890", "url": "https://it.wikipedia.org/wiki?curid=2874185", "title": "Diagramma causale", "text": "Un diagramma causale (diagramma causa-effetto, o mappa dei circuiti causali) \u00e8 uno schema che aiuta a visualizzare come delle variabili correlate si influenzano a vicenda. Il diagramma \u00e8 costituito da un insieme di nodi che rappresentano le variabili collegate tra loro. Le relazioni tra queste variabili, rappresentate da frecce, possono essere etichettate come positive o negative .\nEsempio di ciclo, o circuito, positivo di rinforzo:\nL'importo del \"saldo bancario\" influenza l'ammontare degli \"interessi maturati\" come rappresentato nella figura dalla freccia blu in alto, che punta da \"Saldo Bancario\" a \"interessi maturati\" .\nDal momento che un aumento di \"Saldo bancario\" comporta un aumento degli \"Interessi maturati\" , questa relazione \u00e8 positiva, cosa che viene indicata con un \"+\".\nGli \"interessi maturati\" vengono aggiunti al \"saldo bancario\" , nuovamente una correlazione positiva, come rappresentato dalla freccia blu in basso.\nL'effetto di causalit\u00e0 tra questi nodi forma un circuito positivo di rinforzo, rappresentato dalla freccia verde, indicata con una \"R\".\nCircuiti di rinforzo e di bilanciamento.\nPer determinare se un circuito causale \u00e8 di rinforzo o di bilanciamento, si pu\u00f2 partire da un assunto, per esempio \"Il Nodo 1 aumenta\" e seguire l'andamento del circuito intorno. Il circuito causa-effetto \u00e8:\nIn altre parole:\nIndividuare circuiti di rinforzo e di bilanciamento \u00e8 un passo importante per l'individuazione di \"modelli comportamentali di riferimento\" , cio\u00e8 eventuali comportamenti dinamici del sistema.\nSe il sistema ha dei ritardi (spesso indicati disegnando una breve doppia linea lungo il nesso di causalit\u00e0), allora potrebbe oscillare."}
{"id": "2874194", "revid": "46291", "url": "https://it.wikipedia.org/wiki?curid=2874194", "title": "Brochothrix campestris", "text": "Brochothrix campestris \u00e8 una specie di batterio appartenente alla famiglia delle Listeriaceae."}
{"id": "2874196", "revid": "834", "url": "https://it.wikipedia.org/wiki?curid=2874196", "title": "Rating etici", "text": ""}
{"id": "2874199", "revid": "120592903", "url": "https://it.wikipedia.org/wiki?curid=2874199", "title": "Frantoio (olivo)", "text": "Proveniente dalla Toscana, Frantoio \u00e8 una delle coltivazioni di olivo pi\u00f9 uniformemente diffuse sul territorio nazionale, ma essendo ormai molto apprezzato e noto a volte viene coltivato anche all'estero. Da questa Cultivar nel 1988 \u00e8 stata derivata da Giuseppe Fontanazza la varieta' Favolosa, dimostratasi successivamente resistente alla peste degli olivi Xylella.\nCaratteristiche.\nGeneralit\u00e0.\nAlbero di media taglia e vigoria con chioma allargata e mediamente fitta. I rami principali sono nodosi, mentre quelli fruttiferi sottili e lunghi con cima risalente. Si adatta abbastanza bene a vari terreni. Buoni impollinatori sono Americano, Mignolo, Morchiaio, Moraiolo, Rosciola, Leccino, Maurino e Pendolino.\nFiori e frutti.\nL'infiorescenza \u00e8 abbastanza lunga, con fiori abbastanza numerosi di medie dimensioni. Aborto dell'ovario: &lt; del 10%.\nLa fruttificazione \u00e8 alta e costante; l'invaiatura \u00e8 tardiva e graduale, mentre la maturazione scalare e tardiva. La resistenza al distacco \u00e8 media. Il periodo ideale di raccolta \u00e8 intorno a met\u00e0 novembre. I frutti non sono adatti per l'uso da mensa.\nProduzione e olio.\nEntra in produzione precocemente e la produttivit\u00e0 si presenta elevata e costante. Buona la resa in olio (20-22%). Questo, verde scuro con riflessi dorati, \u00e8 di ottima qualit\u00e0: fine, aromatico, sapido e fruttato, con sfumature di piccante e amaro. Alcuni vi ravvisano vari sentori tra cui: erba fresca, mela acerba, carciofo, maggiorana, rosmarino, lattuga, sedano e mandorla."}
{"id": "2874201", "revid": "81195", "url": "https://it.wikipedia.org/wiki?curid=2874201", "title": "Brochothrix thermosphacta", "text": "Brochothrix thermosphacta \u00e8 una specie di batterio appartenente alla famiglia delle Listeriaceae. \u00c8 un contaminante nella lavorazione della carne, maggiormente presente sulle carni di suino e agnello che su carne bovina e pu\u00f2 essere favorita dal grasso, che ha pH pi\u00f9 alto. Infatti temperature sopra i 5\u00a0\u00b0C e pH sopra 6,5 favoriscono \"Br. thermosphacta\", probabilmente insieme ad altri fattori favorevoli."}
{"id": "2874208", "revid": "599013", "url": "https://it.wikipedia.org/wiki?curid=2874208", "title": "Anthea Stewart", "text": "Stewart \u00e8 nata nel 1944 a Blantyre nel Nyasaland, l'odierno Malawi.\nNel 1980, partecip\u00f2 alle Olimpiadi di Mosca conquistando la medaglia d'oro. Lo originariamente non si era qualificato per i giochi, ma il boicottaggio di tutte le nazionali qualificate ad eccezione delle padrone di casa fece s\u00ec che il CIO le ripescasse a poche settimane dall'inizio del torneo.\nLa Stewart \u00e8 la madre di Evan Stewart, tuffatore campione del mondo nel 1994 nel trampolino da 1 m, che ha a sua volta preso parte a tre edizioni dei giochi olimpici."}
{"id": "2874213", "revid": "767487", "url": "https://it.wikipedia.org/wiki?curid=2874213", "title": "Saverio Marra", "text": "Biografia.\nPrimogenito di una famiglia borghese contadina nacque nel 1894, fin dall'infanzia dimostr\u00f2 curiosit\u00e0 ed interesse per tutte le manifestazioni tecniche e le innovazioni tecnologiche: infatti, utilizzando i pochi mezzi a disposizione, si costru\u00ec diversi utensili, tra cui una bicicletta ed un fucile; prima di scoprire la passione per la fotografia si ciment\u00f2 in molteplici attivit\u00e0. Fu ingaggiato dal Genio militare nel 1912 - 1913 per la realizzazione di alcune costruzioni civili da realizzare in Libia. Qui l'esperienza militare fece parte di un'ampia pagina della sua vita, infatti incontrer\u00e0 in Libia tecnici specialistici che lo condurranno all'arte della fotografia.\nRientrato in Italia fu assegnato al 71\u00ba Reggimento di Fanteria di stanza a Venezia. Col passare del tempo la vita militare cominci\u00f2 a pesargli, ma riusc\u00ec a trovare, nella fotografia, lo svago ideale. Trasferito presso il Servizio sanitario, conobbe il capitano medico Caputo, che gli trasmise la passione per la fotografia. Durante la militanza al Servizio sanitario, Marra cominci\u00f2 a riprendere e fotografare interventi chirurgici, feriti e degenti. Finita la prima guerra mondiale, nel 1919 rientr\u00f2 in Calabria andando a lavorare presso l'azienda agricola del barone Barracco, dove lavorava il padre Francesco, in qualit\u00e0 di fattore e dove gi\u00e0 aveva lavorato il nonno paterno, Saverio. Qui rimase fino al congedo definitivo dalla leva militare. Ritorn\u00f2 a San Giovanni per aprire una bottega di carpentiere, ma nello stesso tempo riusc\u00ec a trovare uno spazio da dedicare alla sua passione per la fotografia. Nelle vicinanze della bottega apr\u00ec la sala da fotografo dove custodire le preziose macchine che pian piano cominci\u00f2 ad acquistare. Nel 1920 spos\u00f2 Maria Piccolo, dalla quale ebbe 4 figli, andando ad abitare nella casa del suocero in via Florens. La sua attivit\u00e0 di fotografo divenne sempre pi\u00f9 ricca e cospicua. Vicino alla propria bottega, trasferita dal vecchio rione, al rione \"Costa\", cominci\u00f2 ad eseguire foto-ritratti e fototessere, mentre sempre pi\u00f9 frequenti divennero i suoi viaggi nelle campagne circostanti San Giovanni in Fiore e il marchesato crotonese, per fotografare paesaggi e momenti importanti della vita sociale, quali fiere, matrimoni e feste patronali.\nSi abbon\u00f2 alla rivista \"Il Progresso Fotografico\", procurandosi altre riviste tecniche, trascorrendo molte notti ad apprendere le migliori tecniche fotografiche e di stampa, stampando inoltre, molti dei lavori che produceva durante il giorno. Le attrezzature che acquistava erano sempre pi\u00f9 tecnologiche e professionali, e portarono al continuo affinamento delle sue capacit\u00e0 tecniche.\nNonostante la passione per la fotografia gli occupasse molto tempo, riusc\u00ec, contemporaneamente e senza troppi problemi, a portare avanti la fotografia ed il suo lavoro di carpentiere.\nPrima dell'epoca dei supermercati e dei negozi, le famiglie meridionali gestivano autonomamente e con previdenza i loro approvvigionamenti: facevano il pane in casa, facevano provvista dei frutti della terra quando era stagione e molte di loro avevano un pezzo di terra che coltivavano contemporaneamente alla loro attivit\u00e0 professionale. Saverio Marra, provenendo da una famiglia impegnata in agricoltura e con un suocero a sua volta agricoltore, apprese da questi le tecniche dell'agricoltura, applicate nei terreni di Meteriri e Misuolo, che poi estese all'esercizio dell'apicoltura. L'attivit\u00e0 di carpentiere consisteva soprattutto nel dotare di cerchioni metallici di rinforzo le ruote dei grandi carri a trazione animale \"traini\" allora in uso; con l'avvento della motorizzazione, quel tipo di lavoro and\u00f2 inesorabilmente ad esaurirsi, per cui Saverio Marra cerc\u00f2, con poca fortuna, di avviare altre attivit\u00e0: vendita di apparecchi radio, vendita di motociclette. Una svolta significativa nella sua attivit\u00e0 di fotografo venne dal governo che obblig\u00f2 tutti i cittadini a munirsi di documento di identit\u00e0 con fotografia \"la tessera\", ci\u00f2 gli procur\u00f2 una grande mole di lavoro, per cui, chiusa la bottega di carpentiere, trasfer\u00ec nella casa di via Florens tutte le sue attrezzature, realizzando un vero e proprio studio fotografico professionale con tanto di sala posa e di sala esposizione.\nLa sala posa fu realizzata studiando le migliori tecniche professionali dell'epoca. Scelse, della propria abitazione, la sala con la migliore esposizione solare. Vi si trovava infatti un lucernario e delle finestre laterali per meglio far entrare la luce naturale. Sul pavimento, dopo studi matematici da lui effettuati, tracci\u00f2 delle linee e un reticolo di punti corrispondenti alle zone di esposizione ottimale, a seconda dell'ora del giorno in cu\u00ec il soggetto doveva essere fotografato. Successivamente integrer\u00e0, alla luce solare, anche la luce artificiale, con l'acquisto di alcune lampade.\nL'attivit\u00e0 di fotografo si protrasse per tutto l'arco della seconda guerra mondiale, con varie commissioni che vennero a lui affidate.\nFinita la guerra, Saverio Marra decise di abbandonare l'attivit\u00e0 di fotografo, profondamente segnato dall'esperienza avuta in quel periodo. In paese nel frattempo cominciarono ad aprirsi nuovi studi fotografici, e dunque anche la presenza dell'abile fotografo venne sempre meno richiesta. Inoltre le condizioni fisiche non erano delle migliori, e progressivamente la vista cominciava ad abbandonarlo, rendendogli molto faticose le proiezioni fotografiche.\nUtilizzando un terreno agricolo in Comune di Altilia, localit\u00e0 Caria, ricevuto dal padre quale liquidazione dell'attivit\u00e0 svolta a servizio del barone Barracco, si dedic\u00f2 a migliorarlo e, con i contributi dell'allora Cassa del Mezzogiorno, vi costru\u00ec un'abitazione rurale, vi scav\u00f2 un pozzo con annessa vasca di accumulo per irrigare; questa nuova impresa agricola divenne la sua attivit\u00e0 principale, tanto da ritirarvisi a vivere. La vita di produttore ed agricoltore lo rivitalizz\u00f2 sotto l'aspetto fisico, tant'\u00e8 che in alcune occasioni, anche se in maniera poco entusiastica, su richiesta di alcuni parenti, si concesse alla sua vecchia passione, riprendendo l'attivit\u00e0 fotografica per alcune cerimonie familiari, anche in et\u00e0 molto avanzata.\nMor\u00ec il 17 ottobre del 1978, lasciando una produzione di oltre 2.500 lastre in vetro ed uno studio fotografico rimasto intatto per molti anni a seguire.\nDopo la sua morte, il professor Francesco Faeta, con la collaborazione del figlio Donato Marra e del nipote Pietro Mario Marra, allora responsabile del Museo Demologico, dell'economia e della storia sociale silana di San Giovanni in Fiore, ordinarono il patrimonio iconografico delle 2500 lastre fotografiche, da cui il professore ricav\u00f2 il libro \"Saverio Marra fotografo: immagini del mondo popolare silano nei primi decenni del secolo\" ed il video \"La stanza della memoria\". Studiato e fotografato da un altro fotografo della citt\u00e0, Mario Iaquinta, e riconosciuto come emblema puro dell'arte fotografica.\nPolitica.\nSaverio Marra all'inizio della sua carriera, si ritenne apartitico e apolitico per molto tempo, ma dopo l'avvento del fascismo, e l'ingresso dell'Italia in guerra si dichiar\u00f2 apertamente antifascista. L'avvento del Fascismo segner\u00e0 profondamente il lavoro di Marra oltrech\u00e9 la stessa sua persona. Le squadracce di fascisti che si formano in paese, il movimento politico del luogo e soprattutto il verificarsi di una limitazione della sua libert\u00e0 sociale, faranno prendere al fotografo silano, la decisione di dichiararsi apertamente antifascista, e lo studio del fotografo diverr\u00e0 luogo di ritrovo di antifascisti militanti. Questa situazione colpir\u00e0 non poco Marra e tutto il suo lavoro. Molto frequenti saranno infatti, le visite e le ispezioni e le perquisizioni dello studio da parte dei fascisti del luogo, alla ricerca di documenti e materiale di propaganda antifascista, facendo s\u00ec che Marra venne diffidato in molte occasioni. Non solo la vita di Marra ma anche il suo lavoro sub\u00ec profonde mutazioni. Essendo egli l'unico fotografo del paese, dovette, anche con la forza, fotografare i comizi e tutte le manifestazioni che i gerarchi fascisti silani programmavano e realizzavano in paese.\nMostre.\nLe opere di Marra sono state utilizzate in varie mostre in tutta Italia, organizzate dal Museo Demologico di San Giovanni in Fiore. Due, per\u00f2, sono le mostre ufficiali dedicate al fotografo: la prima si tenne nel paese natio del fotografo a San Giovanni in Fiore nel 1983 presso il, mentre una seconda mostra si tenne a Roma, nel 1984 presso il museo di Palazzo Braschi.\nIl fotografo Mario Iaquinta nel 1980, anche grazie alla sua passione per la fotografia, fu l'iniziatore della sistematica riproduzione delle lastre di Saverio Marra, ed \u00e8 grazie a lui, in collaborazione con il prof. Francesco Faeta, che fu portata alla luce la grande ed importante opera che il Marra produsse nel corso di alcuni decenni.\nUna selezione di queste immagini \u00e8 esposta permanentemente nel Museo Demologico di San Giovanni in Fiore."}
{"id": "2874217", "revid": "122804116", "url": "https://it.wikipedia.org/wiki?curid=2874217", "title": "Arma nucleare tattica", "text": "Un'arma nucleare tattica \u00e8 un ordigno nucleare progettato per essere utilizzato sul campo di battaglia in diverse situazioni belliche. Il termine differisce da arma nucleare strategica che invece ha una funzione deterrente.\nDescrizione.\nLe armi nucleari tattiche sono generalmente costituite da ordigni nucleari con un basso potere distruttivo. Progettate per essere utilizzate direttamente sul campo di battaglia, hanno la funzione di mettere fuori uso o ridurre la capacit\u00e0 aggressiva dell'esercito nemico o di arrestarne l'avanzata sul terreno di battaglia. Ci\u00f2 ha portato allo sviluppo di ordigni di piccole dimensioni, facilmente trasportabili ed utilizzabili senza l'utilizzo di mezzi aerei, ma direttamente dalle truppe sul campo di operazione.\nUsi principali.\nGli impieghi principali per le quali le armi nucleari tattiche sono state sviluppate, sono le seguenti:"}
{"id": "2874221", "revid": "282412", "url": "https://it.wikipedia.org/wiki?curid=2874221", "title": "Principio formale", "text": ""}
{"id": "2874231", "revid": "287204", "url": "https://it.wikipedia.org/wiki?curid=2874231", "title": "Fido", "text": ""}
{"id": "2874232", "revid": "57342", "url": "https://it.wikipedia.org/wiki?curid=2874232", "title": "Pisa Sporting Club 1992-1993", "text": "Questa pagina raccoglie i dati riguardanti il Pisa Sporting Club nelle competizioni ufficiali della stagione 1992-1993.\nStagione.\nNella Serie B 1992-1993 il Pisa punta alla promozione. Il presidente Anconetani affida la panchina a Vincenzo Montefusco. Le cessioni dell'argentino Diego Pablo Simeone ed il rientro nei rispettivi club dei giovani Ferrante e Fortunato, furono compensate dall'ingaggio del giovane attaccante Christian Vieri e dal ritorno del danese Henrik Larsen, fresco campione d'Europa.\nNonostante una buona partenza (con tre vittorie ed un pareggio alle prime quattro giornate), in autunno il Pisa incapp\u00f2 in una serie di risultati altalenanti che ne compromisero le ambizioni. A febbraio neppure il cambio di allenatore risollev\u00f2 la classifica. In particolare il settore che deluse di pi\u00f9 fu l'attacco che segn\u00f2 appena 25 reti in 34 incontri, mentre se la cav\u00f2 bene la difesa che fu perforata solo 26 volte.\nIl Pisa chiuse all'ottavo posto, rimanendo dunque in Serie B."}
{"id": "2874241", "revid": "1169970", "url": "https://it.wikipedia.org/wiki?curid=2874241", "title": "Principio formale e materiale della teologia", "text": "La teologia cristiana influenzata dalle categorie della Scolastica usa i termini \"principio formale\" e \"principio materiale\" per identificare quale sia la fonte delle particolari dottrine di una religione, movimento religioso, tradizione, raggruppamento, denominazione od organizzazione religiosa. Il \"principio formale\", o \"principio informatore\" \u00e8 ci\u00f2 che d\u00e0 forma, fa s\u00ec che qualcosa sia quel che \u00e8, l'autorit\u00e0 principale che la determina; il \"principio materiale\" \u00e8 la \"sostanza\" caratteristica che la distingue, la sua idea di fondo, la sua enfasi principale, il suo tratto distintivo, l'espressione principale che d\u00e0 sostanza alla sua identit\u00e0. Un \"principio formale\" tende ad essere rappresentato dai testi o pensatori/leader riconosciuti di una particolare religione, mentre un \"principio materiale\" il suo insegnamento centrale.\nQueste categorie sono state articolate, sviluppate ed utilizzare dallo studioso luterano F. E. Meyer nell'opera \"The Religious Bodies of America\" al fine di facilitare lo studio comparato della fede e della pratica dei cristiani presenti negli USA.. Quest'argomento \u00e8 pure trattato in un opuscolo intitolato: \"Gospel and Scripture\" della Commission on Theology and Church Relations della Chiesa luterana\u2014Sinodo del Missouri.\nLa discussione su questi principi riguarda il campo dei prolegomena, cio\u00e8 le fondamenta, i presupposti e il metodo della teologia sistematica.\nAltri raggruppamenti.\nOltre alle classificazioni del pensiero delle maggiori chiese, si pu\u00f2 applicare lo stesso metodo anche ad altri raggruppamenti cristiani come il pentecostalismo o il movimento carismatico oggi fiorente, oppure su gruppi eterodossi come i Testimoni di Geova o i Mormoni.\nValutazione.\nQueste definizioni possono essere considerate valide \"in linea di massima\", nella misura in cui ciascuna di queste denominazioni rimane fedele ai propri principi ispiratori di base. Esse, per\u00f2, tendono ad essere categorie piuttosto statiche che non tengono conto dell'evoluzione del pensiero di queste chiese e degli spostamenti naturali di prospettiva di ciascuna di esse nel corso del tempo. All'interno di queste chiese e denominazioni, vi sono poi gruppi che vi rappresentano la tendenza conservatrice che vuole rimanere fedele ai loro principi di base, ed altri che, pur richiamandosi alla stessa tradizione storica, la leggono in modo critico assumendo nel proprio principio formale, ad esempio, i presupposti delle ideologie che via via si impongono nel pensiero dominante della societ\u00e0 in cui sono inserite. Ci si pu\u00f2 quindi chiedere in che misura, per esempio, i presupposti dello scientismo, del socialismo, del secolarismo o dell'umanesimo religioso contemporaneo diventino parte del principio formale di chiese o gruppi e quindi diano sostanza a principi materiali diversi da quelli tradizionali."}
{"id": "2874242", "revid": "767487", "url": "https://it.wikipedia.org/wiki?curid=2874242", "title": "Ben Kennedy", "text": ""}
{"id": "2874245", "revid": "327773", "url": "https://it.wikipedia.org/wiki?curid=2874245", "title": "Bahr al-Arab", "text": "Il fiume Bahr al-Arab (anche chiamato con il nome di Fiume Kiir, scritto, in arabo \u2018Ba\u1e29r al Arab) \u00e8 un fiume che scorre nel Sudan del sud-ovest. Fa parte del bacino del fiume Nilo.\nLe sue acque sfociano nel fiume Bahr al-Ghazal e quelle del Bahr al-Ghazal a sua volta sfociano in quelle del Nilo Bianco.\nIl fiume attraversa le regioni Sudanesi di Darfur e di Kordofan, forma il confine tra il Darfur e il Bahr al-Ghazal e fa da frontiera tra il Sudan del Nord ed il Sudan Meridionale. Per centinaia d'anni il Bahr al-Arab \u00e8 stato il confine tra i due gruppi etnici dei Dinca e dei Baggara.\nIn arabo Bahr al-Arab significa \"il Fiume degli Arabi\" mentre i Dinca lo chiamano il fiume Kiir. Tradizioni orali tramandano che il fiume \u00e8 stato, da sempre, frontiera di guerre tra le popolazioni Dinca e Baggara.\nPercorso.\nIl fiume ha origine da diversi tributari che scorrono dalle pendici del Massiccio dei Bongo e dal Jebel Marra nel Darfur, nella zona che \u00e8 vicina al confine con il Congo e la Repubblica Centrafricana. I fiumi Adda e Umbelasha scorrono dal Massiccio dei Bongo per unirsi al fiume Ibrah (Wadi Ibrah) che scorre dal versante sud del Jebel Marra. Formatosi da questi tributari, il fiume Bahr al-Arab scorre poi verso est facendo da confine alle regioni del Darfur e del Bahr al-Ghazal per poi proseguire ancora nella parte meridionale del Kordofan. Alcuni dicono che il Bahr al-Arab confluisca nel Jur, altri invece affermano che il Jur, invece di confluire con il Bahr al-Arab, confluisca prima con il Bahr al-Ghazal; non \u00e8 agevole dare una risposta univoca, a causa della natura paludosa del Sudd, la zona in cui il fiume termina il suo percorso, piena di acquitrini e stagni. Il fiume Lol confluisce con il Bahr al-Arab dalla parte sud, subito prima la confluenza con il fiume Jur.\nIl Bahr al-Arab possiede il pi\u00f9 grande bacino tra i fiumi della regione di Bahr al-Ghazal. Nonostante questo, a paragone con i fiumi del sud della regione, possiede poca acqua che oltretutto scorre molto lentamente.\nStoria.\nDurante la Seconda Guerra Civile Sudanese, la zona del fiume fu teatro di scontri tra le forze armate del Sudan e del Sudan Meridionale. Nei primi anni ottanta molte persone hanno sofferto la siccit\u00e0 e la perdita del raccolto agricolo. Siccome molte persone, compresi quelli di etnia Baggara, dovettero traslocare verso le zone pi\u00f9 fertili del meridione, esse incominciarono a venire in conflitto con quelle di etnia Dinca. Allora i Baggara, aiutati dalle forze militari Sudanesi (arabe) cercarono di far breccia nelle linee nemiche dell'Esercito di Liberazione del Popolo di Sudan (le forze armate del Sudan Meridionale, cristiano). Le milizie Baggara, conosciute con il nome di \"murahileen\", hanno dato guerra all'Esercito di Liberazione del Popolo di Sudan per gran parte degli anni ottanta. Verso la fine degli anni ottanta la zona attraversata dal fiume Bahr al-Arab era stata per la gran parte devastata e la sua popolazione decimata."}
{"id": "2874248", "revid": "367445", "url": "https://it.wikipedia.org/wiki?curid=2874248", "title": "Hall of Fame Tennis Championships 1989", "text": "L'Hall of Fame Tennis Championships 1989 \u00e8 stato un torneo di tennis giocato sull'erba dell'International Tennis Hall of Fame di Newport negli Stati Uniti. \u00c8 stata la 14\u00aa edizione del torneo maschile, che fa parte del Nabisco Grand Prix 1989 e l'11\u00aa edizione del torneo femminile che fa parte della categoria Tier IV nell'ambito del WTA Tour 1989. Il torneo maschile \u00e8 giocato dal 10 al 16 luglio, quello femminile dal 17 al 23 luglio 1989.\nCampioni.\nSingolare maschile.\n Jim Pugh ha battuto in finale Peter Lundgren 6\u20134, 4\u20136, 6\u20132\nSingolare femminile.\n Zina Garrison ha battuto in finale Pam Shriver 6\u20130, 6\u20131\nDoppio maschile.\n Patrick Galbraith / Brian Garrow hanno battuto in finale Neil Broad / Stefan Kruger 2\u20136, 7\u20135, 6\u20133\nDoppio femminile.\n Gigi Fern\u00e1ndez / Lori McNeil hanno battuto in finale Elizabeth Smylie / Wendy Turnbull 6\u20133, 6\u20137, 7\u20135"}
{"id": "2874253", "revid": "729019", "url": "https://it.wikipedia.org/wiki?curid=2874253", "title": "Sessioni radiofoniche di David Bowie alla BBC", "text": "Le sessioni radiofoniche di David Bowie alla BBC sono state registrazioni effettuate dall'artista inglese e trasmesse all'interno di alcuni programmi dell'emittente britannica BBC Radio. Le prime risalgono agli inizi della carriera solista di Bowie ma la maggior parte \u00e8 concentrata tra il 1970 e il 1972, in particolare durante la cosiddetta \"era di Ziggy Stardust\".\nNegli anni novanta, dopo quasi vent'anni di assenza Bowie \u00e8 tornato negli studi londinesi della BBC per due esibizioni dal vivo. Oltre alle sessioni per Radio 1 e alcune apparizioni in programmi di Radio 2, i cantante \u00e8 stato protagonista di documentari, programmi speciali e interviste per le varie stazioni dell'emittente.\nUna selezione dei brani registrati per le sessioni \u00e8 stata resa disponibile nell'album \"Bowie at the Beeb\" pubblicato nel 2000.\nAnni sessanta.\nLa prima sessione venne realizzata alla fine del 1967 quando il manager di Bowie, Kenneth Pitt, scopr\u00ec che Bernie Andrews, produttore della trasmissione della domenica pomeriggio \"Top Gear\", era un ammiratore dell'album di debutto pubblicato a giugno. Accompagnato dai sedici elementi della Arthur Greenslade Orchestra, Bowie esegu\u00ec \"Love You Till Tuesday\", \"In the Heat of the Morning\" e tre brani estratti dall'album: \"Silly Boy Blue\", \"When I Live My Dream\" e \"Little Bombardier\". Secondo quanto riportato in \"The Pitt Report\" sarebbe stata registrata anche una canzone intitolata \"Something I Would Like to Be\", anche se nelle note di \"Bowie at the Beeb\" \u00e8 scritto chiaramente che Bowie \u00abnon ha registrato \"Something I Would Like To Be\" per Radio 1 nel 1967\u00bb. Lo stesso Pitt sostiene nel suo libro che in quella sessione non fu eseguita \"In the Heat of the Morning\", la cui esecuzione \u00e8 invece documentata. \u00c8 probabile che \"Something I Would Like to Be\" esistesse nelle annotazioni del manager come titolo provvisorio di \"In the Heat of the Morning\", la cui registrazione sarebbe avvenuta solo tre mesi dopo. La sessione venne replicata il 28 gennaio 1968.\nPer la seconda sessione, arrangiata dal suo nuovo produttore Tony Visconti, l'orchestra di quattordici elementi che accompagn\u00f2 David Bowie venne debitamente nominata Tony Visconti Orchestra. Lo stesso produttore ha raccontato in seguito alla rivista \"Starzone\" che tra i musicisti figurarono John McLaughlin alla chitarra, Herbie Flowers al basso, Barry Morgan alla batteria e Alan Hawkshaw alle tastiere, con l'accompagnamento vocale di Steve Peregrine Took dei T. Rex. Furono eseguite \"In the Heat of the Morning\", \"London Bye Ta-Ta\", \"Karma Man\" e \"When I'm Five\", nella versione che sarebbe comparsa nel video \"Love You Till Tuesday\" e nella relativa colonna sonora. \"Silly Boy Blue\" fu mandata in onda solo nella replica del 20 giugno.\nPer l'ultima sessione degli anni sessanta Bowie fu accompagnato dai Junior's Eyes, la band con cui aveva appena registrato l'album \"Space Oddity\" ovvero Mick Wayne e Tim Renwick alla chitarra, John \"Honk\" Lodge al basso e John Cambridge alla batteria. Della scaletta, che incluse anche \"Let Me Sleep Beside You\" e \"Janine\", venne trasmessa solo \"Unwashed and Somewhat Slightly Dazed\" e la sessione fu in realt\u00e0 l'occasione per mandare in onda il nuovo 45 giri \"Space Oddity\". Bowie venne anche intervistato dal conduttore Brian Matthew al quale parla proprio del nuovo singolo: \u00abLa maggior parte della gente pensa che sia stata scritta per anticipare l'allunaggio, ma in effetti cominciai a lavorarci lo scorso novembre, la registrazione \u00e8 iniziata a dicembre ed \u00e8 stata completata a giugno. \u00c8 stata pubblicata nel giro di tre settimane, un'ottima partenza\u00bb.\nAnni settanta.\nAnche se si sarebbero chiamati Hype solo quindici giorni dopo, nella documentazione della BBC la nuova band che accompagn\u00f2 David Bowie viene indicata come Tony Visconti Trio. Il gruppo, formato da Mick Ronson alla chitarra, Visconti al basso e John Cambridge alla batteria, fece il suo esordio proprio in questa sessione registrata in presenza del pubblico, e avrebbe partecipato anche a quella successiva prima di sciogliersi. Bowie inizi\u00f2 alla chitarra acustica con \"God Knows I'm Good\", \"Karma Man\" e le cover di \"Buzz the Fuzz\" di Paul \"Biff\" Rose e \"Amsterdam\" di Jacques Brel, prima di essere raggiunto dal resto della band. Oltre ad un \"prototipo\" di \"The Width of a Circle\" vennero eseguite \"An Occasional Dream\", \"Cygnet Committee\", \"The Prettiest Star\" e \"Fill Your Heart\", altra cover di Paul \"Biff\" Rose che sarebbe stata registrata per \"Hunky Dory\". A causa di restrizioni di tempo \"I'm Waiting for the Man\" dei Velvet Underground non venne trasmessa mentre \"Memory of a Free Festival\" fu interrotta circa a met\u00e0.\nLa seconda sessione con gli Hype si tenne poco meno di due mesi dopo al Playhouse Theatre di Londra. \"The Width of a Circle\", \"Wild Eyed Boy from Freecloud\" e \"I'm Waiting for the Man\" vennero trasmesse il 6 aprile nella nuova serie di \"Sounds of the Seventies\" condotta da Andy Ferris, mentre nella replica dell'11 maggio David Symonds mand\u00f2 in onda anche \"The Supermen\". Il master di quest'ultima, ritenuto perduto, \u00e8 stato recuperato durante le ricerche per \"Bowie at the Beeb\".\nPer la sua seconda sessione dal vivo, andata in onda nella serie condotta dalla voce storica di John Peel, Bowie port\u00f2 alcuni amici e colleghi come ospiti. Oltre al nucleo della band rappresentato dai futuri Spiders from Mars, Mick Ronson, Trevor Bolder e Mick Woodmansey, parteciparono i cantanti Dana Gillespie, George Underwood, Mark Carr Pritchard e Geoffrey Alexander, ovvero Geoffrey Alexander MacCormack (conosciuto anche come Warren Peace). L'esibizione fu contrassegnata dalle prime versioni di \"Oh! You Pretty Things\", che non venne trasmessa, \"Kooks\", \"Song for Bob Dylan\" cantata da Underwood e \"Andy Warhol\" cantata da Dana Gillespie. Vennero eseguite anche \"Queen Bitch\", \"The Supermen\", \"Almost Grown\", cantata da Geoffrey Alexander, e due canzoni che in seguito sarebbero state scartate dall'album \"Hunky Dory\", ovvero \"Bombers\" e \"Looking For a Friend\", quest'ultima cantata da Mark Carr Pritchard. Il finale collettivo di \"It Ain't Easy\", cover di Ron Davies, anticip\u00f2 di un anno l'uscita di \"The Rise and Fall of Ziggy Stardust and the Spiders from Mars\".\nBowie si esib\u00ec all'interno del programma \"Sounds of the Seventies\" con il solo Mick Ronson per la prima sessione presentata da \"Whispering\" Bob Harris, da appena un anno alla BBC ma la cui voce sarebbe diventata una delle pi\u00f9 famose dell'emittente. Accompagnandosi con le chitarre i due eseguono \"The Supermen\", \"Oh! You Pretty Things\", \"Eight Line Poem\", \"Andy Warhol\" e \"Amsterdam\", le ultime due non trasmesse per motivi di tempo. Secondo le parole di Bill Aitken, uno dei tecnici audio, si tratt\u00f2 di una sessione piuttosto strana: \u00abDue voci, due chitarre acustiche o, in alcuni brani, due chitarre elettriche. Il suono delle chitarre elettriche risultava un po' strano perch\u00e9, dal momento che n\u00e9 Bowie n\u00e9 Ronson si erano portati l'amplificatore, le chitarre vennero collegate in diretta\u00bb.\nMentre \"The Rise and Fall of Ziggy Stardust and the Spiders from Mars\" si profilava all'orizzonte, Bowie e gli Spiders registrarono il primo di una serie di set piuttosto simili tra loro, degno di nota in quanto si tratt\u00f2 della prima occasione importante per presentare il materiale del nuovo album, in particolare \"Hang On to Yourself\", \"Ziggy Stardust\" e \"Lady Stardust\", trasmessa solo nella replica del 31 marzo. Le scalette di questa e delle quattro sessioni successive, registrate nell'arco di sei mesi, sono state spesso confuse col passare degli anni man mano che i risultati delle stesse apparivano su bootleg in combinazioni spesso erroneamente catalogate.\nL'esibizione con gli Spiders trasmessa una settimana dopo nel programma di Bob Harris, che intervist\u00f2 Bowie presentandolo come Ziggy Stardust, vide una scaletta molto simile alla precedente tranne per \"Five Years\", proposta al posto di \"Lady Stardust\", mentre \"I'm Waiting for the Man\" fu registrata ma non mandata in onda.\nAlla vigilia dell'uscita dell'album, Bowie e gli Spiders from Mars registrarono altre due sessioni, la prima delle quali venne trasmessa il 23 maggio all'interno dello spettacolo del marted\u00ec sera chiamato in origine \"John Peel with Top Gear, Sounds of the 70s\". Per l'occasione, a Ronson, Bolder e Woodmansey si aggiunse al pianoforte Nicky Graham, che avrebbe partecipato ad alcune date estive dello Ziggy Stardust Tour. Oltre alla cover di \"White Light/White Heat\" dei Velvet Underground vennero eseguite \"Suffragette City\", \"Moonage Daydream\", \"Hang On to Yourself\" e \"Ziggy Stardust\".\nIl primo giorno della sessione successiva fu trasmessa \"Oh! You Pretty Things\" mentre il resto della settimana venne mandata in onda solo \"Starman\", con nuove sovraincisioni di chitarra e voce aggiunte a una base d'accompagnamento remixata tratta dal nastro originale. Alla fine di un verso di \"Space Oddity\", che non venne mandata in onda, Bowie infil\u00f2 scherzosamente la frase \u00abI'm just a Rocket Man!\u00bb, una frecciata al brano di Elton John che aveva un tema simile e che in quel periodo era quinto in classifica.\nL'ultima sessione degli anni settanta, venne registrata lo stesso giorno in cui fu trasmessa quella del 16 maggio. Agli Spiders si aggiunse stavolta il pianista jazz-fusion Robin Lumley, che in seguito avrebbe fatto parte dei Brand X oltre a collaborare con Rod Argent, Gary Brooker e Graeme Edge. Oltre a \"Andy Warhol\", \"Lady Stardust\" e \"White Light/White Heat\" fu questa l'unica occasione in cui venne proposta \"Rock 'n' Roll Suicide\".\nAnni novanta.\nDopo un'interruzione di 19 anni, Bowie torn\u00f2 a Radio 1 nel programma del dj Mark Goodier per registrare in diretta una sessione con i Tin Machine. Per la band che ha formato due anni prima, e con la quale avrebbe pubblicato il secondo album di l\u00ec a due settimane, fu l'occasione per un'anteprima di alcuni brani che ad ottobre sarebbero stati inclusi in due diversi formati del singolo \"Baby Universal\": la stessa \"Baby Universal\" e \"A Big Hurt\" nella versione 12\", \"Stateside\", \"If There Is Something\" e \"Heaven's In Here\", tratta dal primo album, nella versione CD.\nDurante l'Hours Tour del 1999 David Bowie si esib\u00ec dal vivo davanti al pubblico dello show di Mark Radcliffe e Marc Riley, accompagnato da Page Hamilton e Mark Plati alla chitarra, Gail Ann Dorsey al basso, Mike Garson alle tastiere e Sterling Campbell alla batteria. L'ultima sessione per Radio 1, alla quale assistette anche il figlio Duncan, incluse cinque canzoni abbastanza diverse l'una dall'altra: \"Drive-In Saturday\", \"Repetition\", le recenti \"Something in the Air\" e \"Survive\" e il brano del 1966 \"Can't Help Thinking About Me\".\nAltre apparizioni alla BBC.\nRegistrazioni di concerti.\nIn aggiunta alle sessioni in studio, Radio 1 ha effettuato alcune registrazioni dal vivo in occasione di tour e concerti di David Bowie:\nDiscografia.\nNel luglio del 1996, dopo il successo di \"Live at the BBC\" dei Beatles la BBC fece uscire un sampler in formato picture disc intitolato \"BBC Sessions 1969-1972\", con sei tracce da altrettante sessioni di David Bowie: \"Let Me Sleep Beside You\" (26/10/1969, con parte dell'intervista di Brian Matthew), \"I'm Waiting for the Man\" (06/04/1970), \"Andy Warhol\" (4/10/1971), \"Hang On to Yourself\" (07/02/1972), \"Space Oddity\" (05/06/1972) e \"Ziggy Stardust\" (19/06/1972).\nIl sampler venne ritirato dopo una sola settimana e il progetto di un triplo CD fu momentaneamente accantonato per problemi burocratici. Quattro anni dopo cedette per\u00f2 il passo alla pubblicazione da parte della EMI del doppio Bowie at the Beeb, uscito il 25 settembre 2000 con una vasta selezione di brani tratti dalle sessioni effettuate tra il 1968 e il 1972. La prima edizione comprendeva inoltre un \"bonus disc\" con la registrazione della performance del 27 giugno 2000 al BBC Radio Theatre.\nPer quanto riguarda le registrazioni non ufficiali, i primi bootleg con materiale BBC sono stati tre 45 giri usciti nel 1978:\nDa allora il numero di registrazioni pirata \u00e8 aumentato notevolmente con 17 LP e circa 50 CD usciti tra il 1978 e il 2002, tra cui il CD quadruplo \"The Rise and Rise of Ziggy Stardust\", la serie \"The Essential David Bowie\" (\"Emerged from Shadows\", \"Kiss the Viper's Fang\", \"Nobody's Children\") e \"An Evening with David Bowie\" con l'intera sessione del 18 settembre 2002 trasmessa da Radio 2."}
{"id": "2874256", "revid": "287204", "url": "https://it.wikipedia.org/wiki?curid=2874256", "title": "A Division 1935-1936 (Irlanda)", "text": "La stagione 1935-1936 \u00e8 stata la quindicesima edizione della League of Ireland, massimo livello del campionato di calcio irlandese."}
{"id": "2874260", "revid": "287204", "url": "https://it.wikipedia.org/wiki?curid=2874260", "title": "KNVB beker 2009-2010", "text": "La KNVB beker 2009-2010 \u00e8 stata la 92\u00aa edizione della coppa nazionale dei Paesi Bassi.\n1\u00ba turno.\nGiocato il 29 agosto 2009\n2\u00ba turno.\nGiocato il 22, 23 e 24 settembre 2009\n3\u00ba turno.\ngiocate il 27, 28 e 29 ottobre 2009\n4\u00ba turno.\nGiocato il 21, 22 e 23 dicembre 2009\nQuarti di finale.\nGiocate il 27 e 28 gennaio 2010\nSemifinali.\nGiocate il 24 e 25 marzo 2010"}
{"id": "2874264", "revid": "767487", "url": "https://it.wikipedia.org/wiki?curid=2874264", "title": "Schenectady Open 1989", "text": "Lo Schenectady Open 1989 \u00e8 stato un torneo di tennis giocato sul cemento. \u00c8 stata la 3\u00aa edizione del torneo, che fa parte del Nabisco Grand Prix 1989 e della categoria Tier V nell'ambito del WTA Tour 1989. Il torneo maschile si \u00e8 giocato a Schenectady negli Stati Uniti dal 17 al 23 luglio 1989, quello femminile dal 24 al 30 luglio 1989.\nCampioni.\nSingolare maschile.\n Simon Youl ha battuto in finale Scott Davis 2\u20136, 6\u20134, 6\u20134\nSingolare femminile.\n Laura Gildemeister ha battuto in finale Marianne Werdel 6\u20134, 6\u20133\nDoppio maschile.\n Scott Davis / Broderick Dyke hanno battuto in finale Brad Pearce / Byron Talbot 2\u20136, 6\u20134, 6\u20134\nDoppio femminile.\n Michelle Jaggard / Hu Na hanno battuto in finale Sandra Birch / Debbie Graham 6\u20133, 6\u20132"}
{"id": "2874267", "revid": "729019", "url": "https://it.wikipedia.org/wiki?curid=2874267", "title": "Prima Armata Russa", "text": "La Prima Armata Russa fu un'armata schierata dall'Impero Russo sul fronte orientale durante la Prima guerra mondiale.\nLa Prima Armata, sotto il comando del generale di origine baltico-tedesca Paul von Rennenkampf, invase la Prussia Orientale allo scoppio della guerra nell'agosto 1914 assieme alla Seconda Armata guidata dal generale Alexander Samsonov.\nDopo la dichiarazione di guerra alla Germania, l'Impero russo fu in grado di mobilizzare il proprio esercito abbastanza rapidamente. Il comandante in capo dell'esercito russo era il Gran Duca Nikolaj, coadiuvato dal generale Yuri Danilov alla guida della Stavka.\nLe forze di invasione russe erano determinate a condurre un attacco rapido alla Prussia Orientale.\nTuttavia la Prima e la Seconda Armata russa furono bloccate dalla Ottava Armata Tedesca, guidata dal feldmaresciallo Paul von Hindenburg e dal suo capo di stato maggiore il generale Erich Ludendorff.\nGli eserciti tedeschi e russi si scontrarono a Tannenberg, fra il 26 e 29 agosto 1914, senza che le truppe di Rennenkampf intervenissero. Durante la battaglia, la Seconda Armata venne accerchiata e completamente distrutta. La Prima Armata anche soffr\u00ec una dura sconfitta alla Prima battaglia dei laghi Masuri, nel settembre 1914. Questa sconfitta port\u00f2 Rennenkampf a dare le dimissioni per essere sostituito da Litvinov. La Prima Armata combatt\u00e9 sul fronte nord-occidentale per il resto della guerra. Nell'aprile 1917, Litvinov venne sostituito da Sokovnin, a sua volta rimpiazzato al comando da Sokovnin nel luglio. Il tenente generale von Notbek sostitu\u00ec Sokovnin nel settembre 1917 e rimase al comando fino al scioglimento dell'Armata."}
{"id": "2874269", "revid": "1442080", "url": "https://it.wikipedia.org/wiki?curid=2874269", "title": "Schenectady Open 1989 - Singolare femminile", "text": "Il singolare femminile dello Schenectady Open 1989 \u00e8 stato un torneo di tennis facente parte del WTA Tour 1989.\nGretchen Magers era il detentore del titolo, ma ha perso in semifinale contro Laura Gildemeister.\nGildemeister ha battuto in finale 6\u20134, 6\u20133 Marianne Werdel.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2874270", "revid": "767487", "url": "https://it.wikipedia.org/wiki?curid=2874270", "title": "Bacillales", "text": "Bacillales \u00e8 un ordine di batteri appartenente alla classe dei Bacilli. Di questo ordine fanno parte le seguenti famiglie: "}
{"id": "2874273", "revid": "92723", "url": "https://it.wikipedia.org/wiki?curid=2874273", "title": "Kosti", "text": "Kosti (anche chiamata Kusti) \u00e8 una delle principali citt\u00e0 del Sudan, si trova a sud di \nKhartum ed \u00e8 situata sulla sponda ovest del Nilo Bianco, dove si trova anche un ponte. La citt\u00e0 \u00e8 anche dotata di una stazione ferroviaria.\nLo zuccherificio di Kenana si trova a est della citt\u00e0."}
{"id": "2874274", "revid": "838137", "url": "https://it.wikipedia.org/wiki?curid=2874274", "title": "Schenectady Open 1989 - Doppio femminile", "text": "Il doppio femminile del Schenectady Open 1989 \u00e8 stato un torneo di tennis facente parte del WTA Tour 1989.\nAnn Henricksson e Julie Richardson erano le detentrici del titolo, ma solo Henricksson ha partecipato in coppia con Gretchen Magers.\nHenricksson e Magers hanno perso nei quarti contro Michelle Jaggard e Hu Na.\nJaggard e Na hanno battuto in finale 6\u20133, 6\u20132 Sandra Birch e Debbie Graham.\nTeste di serie.\nTutte le 8 teste di serie hanno ricevuto un bye per il 2\u00ba turno"}
{"id": "2874281", "revid": "6340", "url": "https://it.wikipedia.org/wiki?curid=2874281", "title": "Antonio Valent\u00edn Angelillo", "text": ""}
{"id": "2874284", "revid": "287204", "url": "https://it.wikipedia.org/wiki?curid=2874284", "title": "A Division 1978-1979 (Irlanda)", "text": "La stagione 1978-1979 \u00e8 stata la cinquantottesima edizione della League of Ireland, massimo livello del calcio irlandese.\nAvvenimenti.\nIl campionato.\nL'inizio del torneo mise in evidenza le principali pretendenti alla vittoria finale: il quartetto composto da Dundalk, Waterford, Drogheda United e Bohemians, occup\u00f2 le primissime posizioni della classifica iniziando una bagarre che, inizialmente, vedr\u00e0 favoriti i campioni in carica e i \"Drogs\". Grazie ad una vittoria contro il Finn Harps, il 22 ottobre i \"Bohs\" prenderanno il comando solitario approfittando di un pareggio dei rivali a Cork per poi essere raggiunti dagli stessi dopo due settimane. Contemporaneamente il Dundalk, frenato da una serie di pareggi, aveva ripreso la propria marcia proponendosi al comando il 12 novembre assieme ai Bohemians, per poi occupare il secondo posto in seguito a un pareggio riportato la settimana successiva a Galway e prendere la vetta solitaria alla fine del mese, grazie alle contemporanee sconfitte delle rivali. A quel punto si pot\u00e9 assistere al ritorno in forze dei \"Bohs\" che, approfittando di una serie di risultati negativi ottenuti dai \"Lilywhites\" in dicembre pot\u00e9 riprendere il comando della graduatoria alla vigilia del giro di boa.\nL'inizio del girone di ritorno vide il Bohemians saldamente in vetta alla classifica mentre, nelle posizioni immediatamente successive, si pot\u00e9 assistere al prepotente ritorno in forze del Dundalk che, il 4 febbraio, piazz\u00f2 il sorpasso in vetta alla classifica. La vittoria nello scontro diretto interno del 4 febbraio lanci\u00f2 i \"Lilywhites\" verso il titolo: vincendo quattro delle sei gare rimanenti, la squadra piazz\u00f2 l'allungo definitivo che le permise di festeggiare il quinto titolo il 7 aprile, data in cui si disput\u00f2 la penultima giornata. L'ultimo turno risult\u00f2 quindi decisivo per stabilire quale delle altre pretendenti al titolo avrebbe ottenuto la qualificazione in Coppa UEFA: il verdetto premi\u00f2 il Bohemians che otterr\u00e0 il visto per l'Europa assieme al Waterford, gi\u00e0 predestinato all'accesso in Coppa delle Coppe grazie alla qualificazione nella finale di coppa nazionale contro il Dundalk.\nStatistiche.\nClassifica dei marcatori.\nNel corso del campionato sono state segnate complessivamente 700 reti, per una media di 2,92 marcature per incontro."}
{"id": "2874292", "revid": "767487", "url": "https://it.wikipedia.org/wiki?curid=2874292", "title": "Song Jin-hyung", "text": ""}
{"id": "2874293", "revid": "287204", "url": "https://it.wikipedia.org/wiki?curid=2874293", "title": "Coppa di Francia 2009-2010", "text": "La Coupe de France 2009-2010 fu la 93\u00aa edizione della coppa nazionale francese. Ad aggiudicarsela fu il Paris Saint-Germain nella finale vinta 1-0 dopo i tempi supplementari contro il . Particolarit\u00e0 di questa edizione \u00e8 il cammino del Quevilly, squadra di CFA che \u00e8 arrivata a contendersi la semifinale contro il Paris Saint-Germain, in una partita persa per 1-0.\nQualificazione dei campionati regionali.\nRiguardano le squadre che non fanno parte della Ligue 1 e Ligue 2 e i territori d'oltremare ovvero i dipartimenti che fanno capo alla Repubblica Francese.\n7\u00ba turno.\nGiocati il 21 e 22 novembre 2009\n8\u00ba Turno.\ngiocato il 12 e 13 febbraio 2010\nTrentaduesimi di Finale.\nGiocati il 9 e 10 febbraio 2010 tranne alcuni posticipati.\nOttavi di finale.\nDisputati il 9 e 10 febbraio 2010.\nFinale.\nAltri riconoscimenti.\nIl Quevilly vince il \"Petit Poucet Plaque\" per essere la squadra dilettantistica che pi\u00f9 \u00e8 andata avanti nella coppa di Francia."}
{"id": "2874294", "revid": "136163", "url": "https://it.wikipedia.org/wiki?curid=2874294", "title": "Piramo e Tisbe", "text": "Piramo e Tisbe (\u03a0\u03cd\u03c1\u03b1\u03bc\u03bf\u03c2, Pyr\u0103mos; \u0398\u03af\u03c3\u03b2\u03b7, Thisbe) sono due personaggi della mitologia greca, le cui vicende, gi\u00e0 narrate da ignota fonte ellenistica, furono rese celebri da Ovidio nelle \"Metamorfosi\" (IV liber, vv 55-166), il quale le ambient\u00f2 nell'antica citt\u00e0 mesopotamica di Babilonia, sebbene pi\u00f9 anticamente li si tendesse a collocare nella regione anatolica della Cilicia o, in alternativa, nell'isola di Cipro.\nMito.\nSecondo la leggenda nella versione ovidiana, l'amore dei due giovani era contrastato dai parenti, e i due, che erano vicini di casa, erano costretti a parlarsi attraverso una crepa nel muro che separava le loro abitazioni. Questa difficile situazione li indusse a programmare la loro fuga d'amore. Nel luogo dell'appuntamento, che era vicino ad un gelso, Tisbe, arrivata per prima, incontra una leonessa dalla quale si mette in salvo perdendo un velo che viene stracciato e macchiato di sangue dalla belva stessa. Piramo trova il velo macchiato dell'amata e, credendola morta, si suicida lanciandosi su una spada. Sopraggiunge Tisbe che lo trova in fin di vita e, mentre tenta di rianimarlo, gli sussurra il proprio nome. Piramo riapre gli occhi e riesce a guardarla prima di morire. Per il grande dolore, anche Tisbe si lancia sulla spada dell'amato sotto il gelso. Tanta \u00e8 la piet\u00e0 degli dei nell'ascoltare le preghiere di Tisbe che trasformano i frutti del gelso, intriso del sangue dei due amanti, in color vermiglio.\nAltri autori della Tarda Antichit\u00e0 (Nonno di Panopoli o la novella cristiana \"Recognitiones\") raccontano una versione sensibilmente differente da quella di Ovidio. La scena si svolge in Cilicia, dove Tisbe - per timore dei genitori - si suicida quando scopre di essere incinta di Piramo che si suicida a sua volta. Piramo si trasforma in fiume, mentre Tisbe in una fonte. Di fatto, in Cilicia c'\u00e8 un fiume che si chiama \"Pyr\u0103mus \"(Ceyhan), cosa che potrebbe indicare che questa versione corrisponde a una versione ancora pi\u00f9 antica di quella raccontata da Ovidio.\nAlla memoria di questo importante fiume \u00e8 legato anche un oracolo riferito da Strabone (\"Geografia\", 1,3,7.52; 12,2,4.536):\u00abVerr\u00e0 tempo che il Piramo,\ndalla rapida e vasta corrente,\nspingendo sempre pi\u00f9 innanzi la spiaggia,\nperverr\u00e0 alla sacra Cipro.\u00bb\nIl mito nel Medioevo.\nDurante il Trecento, gli autori Giovanni Boccaccio e Geoffrey Chaucer ripresero il mito di Piramo e Tisbe per alcuni dei loro racconti. Nel \"Decameron\" di Boccaccio la quinta novella della settima giornata \u00e8 assai simile al racconto dei due sfortunati amanti. Infatti due innamorati sono costretti a comunicare per non farsi scoprire dal marito di lei, attraverso una fessura nel muro. Tuttavia la storia finir\u00e0 diversamente dal mito originale. Nei \"Racconti di Canterbury\" Chaucer nella sezione di \"Amori infelici\" elabora una novella dai toni drammatici simili a quelli di Piramo e Tisbe. Un vecchio non sopporta che la figlia s'incontri con il suo innamorato e la obbliga a concentrarsi su un partito migliore. Dato che la ragazza resiste, il vecchio fa uccidere la ragazza in un accesso di follia, di seguito il ragazzo amante si toglier\u00e0 la vita per la disperazione.\n\"Romeo e Giulietta\".\nLa trama di \"Romeo e Giulietta\", la celebre tragedia di William Shakespeare, \u00e8 quasi del tutto identica al mito di Piramo e Tisbe. Infatti lo scrittore teatrale elisabettiano trasse il suo spettacolo dal poema Romeus and Juliet di Arthur Brooke che a sua volta derivava dalla novella su Romeo e Giulietta di Luigi Da Porto, punto di arrivo di una lunga schiera di racconti di amanti suicidi che ha la sua prima traccia in Piramo e Tisbe. Come i due amanti, Romeo Montecchi e Giulietta Capuleti non possono passare momenti sereni a causa dell'odio tra le due famiglie, e tristi e sfavorevoli situazioni (in questo caso l'arrivo in ritardo di una lettera importante) faranno s\u00ec che gli amanti si uccidano per restare per sempre uniti.\n\"Sogno di una notte di mezza estate\".\nSempre nell'opera di Shakespeare \"Sogno di una notte di mezza estate\" si fa riferimento alla storia di Piramo e Tisbe. Questa volta la scena si sposta nell'Antica Grecia alla corte dell'eroe mitologico Teseo e della regina delle Amazzoni Ippolita che annunciano proprio all'inizio della commedia le loro nozze. Un gruppo di artigiani ateniesi ha quindi l'idea di allestire una rappresentazione teatrale classica in occasione dell'evento. Viene dunque messa in scena, sia pure con toni comici, la vicenda di Piramo e Tisbe.\nPoemi e opere letterarie.\nLa storia di Piramo e Tisbe, oltre a \"Romeo e Giulietta\" e ad alcune novelle di Boccaccio e Chaucer, ha ispirato diverse opere:"}
{"id": "2874298", "revid": "4175", "url": "https://it.wikipedia.org/wiki?curid=2874298", "title": "Anastasia Baburova", "text": ""}
{"id": "2874301", "revid": "1982", "url": "https://it.wikipedia.org/wiki?curid=2874301", "title": "Alfonso d'Avalos", "text": ""}
{"id": "2874302", "revid": "330270", "url": "https://it.wikipedia.org/wiki?curid=2874302", "title": "Michele di Scozia", "text": ""}
{"id": "2874307", "revid": "426279", "url": "https://it.wikipedia.org/wiki?curid=2874307", "title": "Societ\u00e0 Lotti", "text": ""}
{"id": "2874308", "revid": "125801952", "url": "https://it.wikipedia.org/wiki?curid=2874308", "title": "Lovie Smith", "text": "Carriera da allenatore.\nPrimi anni.\nDal 1996 al 2000, Smith lavor\u00f2 con i Tampa Bay Buccaneers come allenatore dei linebacker. Dal 2001 al 2003 invece fu il coordinatore difensivo dei St. Louis Rams.\nChicago Bears.\nNel 2005, Smith Pass\u00f2 ai Chicago Bears come capo-allenatore concludendo la stagione con 5 vittorie e 11 sconfitte. L'anno successivo vinse per la prima volta la NFC North division con il record di 11 vittorie e 5 sconfitte. Fu eliminato nel secondo turno dei playoff dai Carolina Panthers. Nel 2006 i Bears vinsero ancora la propria division con il record di 13 vittorie e 3 sconfitte, giungendo fino al Super Bowl XLI, perso contro gli Indianapolis Colts.\nSmith torn\u00f2 a vince la propria division nel 2010, concludendo la stagione regolare con un record di 11 vittorie e 5 sconfitte, il secondo della conference. Giunse fino alla finale della NFC dove fu eliminato dai Green Bay Packers.\nIl 25 febbraio 2011, Smith ricevette un'estensione del suo contratto per altri due anni, chiudendo tuttavia la stagione successiva con un record di 8-8, condizionato dall'infortunio del quarterback titolare Jay Cutler.\nDopo non aver raggiunto i playoff neanche nella stagione 2012 malgrado un record di 10-6, il 31 dicembre Smith fu licenziato dai Bears.\nTampa Bay Buccaneers.\nDopo un anno di pausa, il 1\u00ba gennaio 2014, Smith firm\u00f2 un contratto di 5 anni per tornare ai Tampa Bay Buccaneers come capo-allenatore. Nella prima stagione termin\u00f2 col peggior record della lega, 2-14. Alla fine della successiva, malgrado avesse vinto quattro partite in pi\u00f9, fu licenziato."}
{"id": "2874311", "revid": "619191", "url": "https://it.wikipedia.org/wiki?curid=2874311", "title": "Kaho Mizuki", "text": ""}
{"id": "2874312", "revid": "767487", "url": "https://it.wikipedia.org/wiki?curid=2874312", "title": "Dutch Open 1989", "text": "Il Dutch Open 1989 \u00e8 stato un torneo di tennis giocato sulla terra battuta. \u00c8 stata la 31\u00aa edizione del torneo, che fa parte del Nabisco Grand Prix 1989. Il torneo si \u00e8 giocato a Hilversum nei Paesi Bassi dal 24 al 30 luglio 1989.\nCampioni.\nSingolare maschile.\n Karel Nov\u00e1\u010dek ha battuto in finale Emilio S\u00e1nchez, 6\u20132, 6\u20134\nDoppio maschile.\n Tom\u00e1s Carbonell / Diego P\u00e9rez vs. Paul Haarhuis / Mark Koevermans, finale cancellata per pioggia."}
{"id": "2874314", "revid": "1305772", "url": "https://it.wikipedia.org/wiki?curid=2874314", "title": "Pownal", "text": ""}
{"id": "2874315", "revid": "1305772", "url": "https://it.wikipedia.org/wiki?curid=2874315", "title": "Poya", "text": ""}
{"id": "2874318", "revid": "5585", "url": "https://it.wikipedia.org/wiki?curid=2874318", "title": "Prentiss", "text": ""}
{"id": "2874319", "revid": "88740", "url": "https://it.wikipedia.org/wiki?curid=2874319", "title": "Presque Isle", "text": ""}
{"id": "2874324", "revid": "339392", "url": "https://it.wikipedia.org/wiki?curid=2874324", "title": "North Queensland Fury", "text": ""}
{"id": "2874326", "revid": "228587", "url": "https://it.wikipedia.org/wiki?curid=2874326", "title": "Princeton (disambigua)", "text": ""}
{"id": "2874328", "revid": "228587", "url": "https://it.wikipedia.org/wiki?curid=2874328", "title": "Prospect", "text": ""}
{"id": "2874329", "revid": "1452073", "url": "https://it.wikipedia.org/wiki?curid=2874329", "title": "Alicyclobacillaceae", "text": "Alicyclobacillaceae \u00e8 una famiglia di batteri appartenente all'ordine dei Bacillales. Essa comprende tre generi: "}
{"id": "2874330", "revid": "599013", "url": "https://it.wikipedia.org/wiki?curid=2874330", "title": "Stevan Stojanovi\u0107", "text": "Carriera.\nClub.\nCresciuto nella , vi milit\u00f2 nella prima squadra a partire dal 1982 inizialmente come secondo portiere, poi come titolare. Negli ultimi anni di militanza nel club di Belgrado, che abbandon\u00f2 nel 1991, Stojanovi\u0107 divenne capitano della squadra, indossando la fascia anche durante la finale di Coppa dei Campioni 1990-1991, vinta a spese dell'Olympique Marsiglia.\nSubito dopo il conseguimento di questo trofeo, Stojanovi\u0107 abbandon\u00f2 la Stella Rossa per trasferirsi in Belgio, nell'Anversa dove ricopr\u00ec il ruolo di portiere di riserva (pur essendo sceso in campo come titolare nella finale di Coppa delle Coppe 1992-1993, persa contro il ) fino al 1995.\nNazionale.\nMai convocato nella nazionale maggiore, ha per\u00f2 totalizzato 30 presenze nelle nazionali minori, di cui 20 nell'Under-21 e 10 nella selezione olimpica, rientrando nel 1988 nella rosa dei convocati per i Giochi della XXIV Olimpiade di Seul."}
{"id": "2874335", "revid": "1452073", "url": "https://it.wikipedia.org/wiki?curid=2874335", "title": "Bacillaceae", "text": "Bacillaceae \u00e8 una famiglia di batteri appartenente all'ordine dei Bacillales. Essa comprende i seguenti generi: "}
{"id": "2874343", "revid": "1452073", "url": "https://it.wikipedia.org/wiki?curid=2874343", "title": "Caryophanaceae", "text": "Alicyclobacillaceae \u00e8 una famiglia di batteri appartenente all'ordine dei Bacillales. Essa comprende il solo genere \"Caryophanon\"."}
{"id": "2874344", "revid": "1305772", "url": "https://it.wikipedia.org/wiki?curid=2874344", "title": "Pezzotta", "text": ""}
{"id": "2874347", "revid": "426330", "url": "https://it.wikipedia.org/wiki?curid=2874347", "title": "KNVB beker 2007-2008", "text": "La KNVB beker 2007-2008 cominci\u00f2 il 25 agosto 2007 e termin\u00f2 il 27 aprile 2008. Fu la 90\u00aa edizione della competizione.\n1\u00ba turno.\nParteciparono a questo turno (giocato tra il 25 e il 26 agosto 2007) solo formazioni amatoriali. Il T\u00fcrkiyemspor fu espulsa per inadempienza finanziarie dalla competizione.\n2\u00ba turno.\nIn questo turno (giocato tra il 25 e il 27 settembre 2007) entrarono i team di prima e seconda divisione, 2 formazioni giovanili e una formazione dilettantistica extra.\n3\u00ba turno.\nGiocato tra il 30 ottobre ed il 1\u00ba novembre 2007.\nOttavi.\nGiocati tra il 15 e il 16 gennaio 2008.\nQuarti di finale.\nGiocati tra il 26 e il 28 febbraio 2008."}
{"id": "2874363", "revid": "599013", "url": "https://it.wikipedia.org/wiki?curid=2874363", "title": "Evan Stewart", "text": "Carriera.\nHa partecipato a tre edizioni dei Giochi olimpici (1992, 1996 e 2000), senza per\u00f2 andare oltre il tredicesimo posto ad Atlanta 1996.\nAi Giochi del Commonwealth vanta tre medaglie, una per metallo: una argento (trampolino 3m) ed un bronzo (trampolino 1m) nell'edizione di Victoria nel 1994 ed un oro (trampolino 1m) in quella di Kuala Lumpur nel 1998.\nLa madre, Anthea Stewart, era stata medaglia d'oro olimpica nell'hockey su prato a Mosca 1980."}
{"id": "2874369", "revid": "767487", "url": "https://it.wikipedia.org/wiki?curid=2874369", "title": "Umberto Guarnieri", "text": "Caratteristiche tecniche.\nGiocava nei ruoli di centravanti e mezzala.\nCarriera.\nCresciuto nel Gloria F.C. (piccola formazione milanese partecipante ai campionati uliciani), passa poi alle giovanili dell'Ambrosiana Inter, dove resta fino al 1936.\nIn seguito milita nel , dove aveva realizza 29 in due campionati di Prima Divisione (quarto livello), e nel 1938 torna all'Ambrosiana. Dopo una prima stagione da rincalzo (3 presenze e 2 reti) si rivela nell'annata 1939-1940, quando sostituisce Giuseppe Meazza rimasto inattivo a causa di problemi al piede; va a segno in 15 occasioni su 22 incontri disputati, risultando il vice-capocannoniere del torneo alle spalle di Aldo Boffi e contribuendo attivamente alla vittoria dei nerazzurri in campionato.\nNell'annata successiva Guarnieri non viene schierato con continuit\u00e0 e va a segno in 6 occasioni su 13 incontri disputati, cos\u00ec come nella stagione 1941-1942 (2 reti su 14 presenze). Viene quindi ceduto al , in Serie B, dove trova nuovamente con regolarit\u00e0 la via della rete (15 realizzazioni su 29 presenze).\nDopo l'interruzione bellica, durante la quale milita brevemente nella e nel Milano, passa al . In maglia lilla disputa 4 campionati di Serie B, totalizzando 55 reti in 128 presenze. Nel 1949 torna in massima serie trasferendosi alla Pro Patria, dove resta quattro anni - fino alla retrocessione nell'annata 1952-1953 - realizzando in totale 26 reti.\nNel 1953 si trasferisce al Brescia, in Serie B, quindi chiude la carriera in Serie C con la maglia del . Nell'estate 1955 viene squalificato a vita per l'illecito tra e Pro Patria risalente al 31 maggio 1953, quando militava nella formazione bustocca.\nIn carriera ha totalizzato complessivamente 174 presenze e 51 reti in Serie A e 170 presenze e 74 reti in Serie B."}
{"id": "2874374", "revid": "1573940", "url": "https://it.wikipedia.org/wiki?curid=2874374", "title": "Massimo Struffi", "text": "Gi\u00e0 senatore della Repubblica nell'XI Legislatura per il Partito Socialista Italiano, \u00e8 stato presidente della provincia di Frosinone. Iscritto al PSI dal 1961, \u00e8 stato anche Vice sindaco e Consigliere comunale di Arpino e Segretario della Giunta per gli affari delle comunit\u00e0 europee."}
{"id": "2874375", "revid": "1782831", "url": "https://it.wikipedia.org/wiki?curid=2874375", "title": "David Ogden Stiers", "text": "Come musicista, Stiers \u00e8 stato direttore ospite per pi\u00f9 di 50 orchestre in Nord America e ha mantenuto una posizione come direttore associato dell'Orchestra Sinfonica del Newport Ernest Bloch Music Festival.\nCarriera.\nPrimi anni.\nStiers \u00e8 nato a Peoria (Illinois), figlio di Margaret Elizabeth (nata Ogden) e Kenneth Stiers Truman. Ha frequentato la High School Urbana, al tempo stesso del critico cinematografico Roger Ebert. In seguito si trasfer\u00ec a Eugene, Oregon, dove si diploma alla scuola superiore e frequenta l'universit\u00e0 dell'Oregon per un breve periodo. In seguito si trasfer\u00ec a San Francisco, dove si esibisce con il California Shakespeare Theater, San Francisco Actors Workshop, e il gruppo di improvvisazione \"Il Comitato\", fra i cui membri c'erano in quel periodo Rob Reiner e Hesseman Howard. Poco dopo, Stiers studia recitazione alla Juilliard. Durante i suoi studi, Stiers fu scelto come mentore dall'attore teatrale John Houseman e si sarebbe poi unito alla Compagnia Teatrale City Center.\nI primi crediti.\nNonostante il successo a New York, Stiers torn\u00f2 in California e pass\u00f2 alla televisione. I suoi primi crediti includono Mary Tyler Moore, Il tenente Kojak e Rhoda. Stiers \u00e8 anche apparso in Charlie's Angels e gli fu offerto un ruolo nello show, ma Stiers rifiut\u00f2 l'opportunit\u00e0.\nIl successo con \"M*A*S*H\".\nNel 1977, Stiers, che fa, ormai, parte dell'icona televisiva CBS-TV, entra nel cast della sitcom M*A*S*H. Come maggiore Charles Emerson Winchester III, Stiers riemp\u00ec il vuoto creato dalla partenza dell'attore Larry Linville e il suo personaggio Frank Burns. In contrasto con Burns Linville, il personaggio Winchester Stiers presenta un diverso tipo di rappresentazione di Alan Alda Hawkeye Pierce e Mike Farrell BJ Hunnicutt. Per il suo ritratto del nobile pomposo ma comunque multidimensionale di Boston, Stiers ha ricevuto due Emmy Award.\nAltri lavori in televisione.\nA seguito del completamento di \"M*A*S*H\", Stiers ampli\u00f2 il suo lavoro in televisione, con apparizioni regolari a Nord e Sud; Star Trek: The Next Generation, La signora in giallo; Il tocco di un angelo, e insieme a Frasier, appare su Due ragazzi e una ragazza come l'onorevole Bauer. Inoltre ha avuto apparizioni su ALF e Matlock. \u00c8 anche apparso in due progetti televisivi, Love &amp; Money e Justice League of America (come Martian Manhunter). Nel 2002, Stiers inizia un ruolo come reverendo Purdy, dopo il successo dello USA Network show The Dead Zone, con Anthony Michael Hall. Nel 2006, \u00e8 stato lanciato come personaggio Oberoth in Stargate Atlantis. Stiers \u00e8 anche apparso in numerosi film televisivi di Perry Mason nel 1980 come procuratore distrettuale Michael Reston. Ironicamente Stiers appariva come un assassino cieco su un episodio di Matlock, serie televisiva.\nFilm.\nCon un curriculum televisivo vasto, Stiers comincia a recitare in alcuni film. I suoi primi sono \"Yellow 33\" di Jack Nicholson e la commedia di George Burns, \"Bentornato Dio!\" Seguiti con ruoli in \"Harry's War\", \"Bette Off Dead\", \"L'uomo con la scarpa rossa\", \"Turista per caso\", \"Volont\u00e0 di ferro\", \"Doc Hollywood - Dottore in carriera\", \"Da giungla a giungla\" e \"Cercasi trib\u00f9 disperatamente\". Negli anni novanta, Stiers ha fatto parte del cast di Woody Allen in \"Ombre e nebbia\", \"La dea dell'amore\", \"Tutti dicono I Love You\", e \"La maledizione dello scorpione di giada\".\nDoppiatore.\nCon una voce distinta autorevole, Stiers ha fornito la voce a decine di film e progetti televisivi. Il suo primo lavoro fu in uno dei primi film di George Lucas, acclamato dalla critica, \"THX 1138\", in cui egli \u00e8 stato erroneamente annunciato come \"David Ogden Manzi\". Stiers ha doppiato il film-documentario della PBS, come progetto di New York di Ric Burns: un film-documentario e la serie televisiva \"The American Experience\", diretta da Ric Burns. Inoltre, ha collaborato con la Disney per otto film di animazione, come \"La bella e la bestia\" (come Tockins e narratore), \"Il gobbo di Notre Dame\" (come l'Arcidiacono) \"Pocahontas\" e \"Pocahontas II - Viaggio nel nuovo mondo\" (come governatore Ratcliffe e Wiggins), \"Atlantis - L'impero perduto\" (come il signor Harcourt), e \"Lilo &amp; Stitch\" (come Jumba Jookiba). Inoltre ha doppiato Gryzlikoff in \"Darkwing Duck\" e Mr. Jolly in \"Teacher's Pet\". Ha doppiato anche il re e il primo ministro nel cortometraggio \"Il gatto che sembrava un re\", nel 2004. Negli ultimi anni, Stiers ha prestato la sua voce a diversi videogiochi, tra cui \"Icewind Dale\", \"Kingdom Hearts II\", ' e '. Recentemente ha prestato la sua voce in \"\" e in \"Il Pinguino \u00e8 gabbato!\" come Nicky Flippers.\nVita privata.\nNel maggio 2009 Stiers si \u00e8 dichiarato omosessuale, sulla base di un'intervista pubblicata dal sito web LGBT Gossip Boy.\nMuore il 3 marzo 2018 all'et\u00e0 di 75 anni per un cancro alla vescica.\nDoppiatori italiani.\nDa doppiatore \u00e8 sostituito da:"}
{"id": "2874382", "revid": "103801137", "url": "https://it.wikipedia.org/wiki?curid=2874382", "title": "Ordine del teschio", "text": "L'Ordine del teschio fu un'onorificenza del W\u00fcrttemberg passata successivamente al ducato di Sassonia-Merseburg.\nStoria.\nL'Ordine venne inizialmente creato dal duca Silvio I Nimrod di W\u00fcrttemberg-Oels nel 1652, sotto l'influenza spirituale del suo archiatra di corte, il rosacrociano Angelus Silesius che fu anche il suo consigliere dal 1649. Fin dall'inizio la sede dell'Ordine divenne Ludwigsdorf, una tenuta di propriet\u00e0 del conte Abram Franck che si era rivelata uno dei centri nevralgici di attivit\u00e0 dei rosacroce in Germania. L'Ordine ammetteva anche la presenza delle donne, ma cadde in disuso alla morte del duca stesso nel 1664.\nDestinato ad essere dimenticato, l'Ordine venne invece ripristinato da sua nipote, Luisa Elisabetta, duchessa di Sassonia-Merseburg, che rifond\u00f2 l'Ordine come prettamente femminile e lo abbin\u00f2 al ducato in cui era regnante col marito. Anche questo nuovo ordine ebbe per\u00f2 breve vita e dopo la morte della duchessa and\u00f2 perdendosi sempre pi\u00f9.\nInsegne.\nLa \"medaglia\" era costituita da un teschio in argento smaltato di bianco e rifinito in nero e oro sotto il quale stava in oro la scritta in latino \"MEMENTO MORI\" (\"Ricordati che devi morire\")."}
{"id": "2874384", "revid": "1272592", "url": "https://it.wikipedia.org/wiki?curid=2874384", "title": "Granja", "text": ""}
{"id": "2874391", "revid": "1524656", "url": "https://it.wikipedia.org/wiki?curid=2874391", "title": "Paenibacillaceae", "text": " Paenibacillaceae \u00e8 una famiglia di batteri appartenente all'ordine dei Bacillales. Essa comprende i seguenti generi: "}
{"id": "2874392", "revid": "250563", "url": "https://it.wikipedia.org/wiki?curid=2874392", "title": "Formula 1 Aurora", "text": ""}
{"id": "2874397", "revid": "729019", "url": "https://it.wikipedia.org/wiki?curid=2874397", "title": "Stazione di Nulvi", "text": "La stazione di Nulvi \u00e8 una stazione ferroviaria al servizio del comune di Nulvi, situata lungo la ferrovia Sassari-Tempio-Palau, in uso esclusivamente per il servizio turistico Trenino Verde.\nStoria.\nLa nascita dello scalo ferroviario di Nulvi \u00e8 legata alla costruzione tra la fine degli anni venti e l'inizio dei trenta del Novecento di una ferrovia a scartamento ridotto collegante Sassari con Tempio Pausania e col porto di Palau. Questa linea, progettata e realizzata dalle Ferrovie Settentrionali Sarde, nacque per servire anche il territorio di Nulvi la cui stazione, situata nella parte meridionale dell'abitato, fu inaugurata insieme al tronco Sassari-Tempio della ferrovia il 16 novembre 1931.\nLo scalo pass\u00f2 poi con la linea alla gestione delle Strade Ferrate Sarde nel 1933 e a quella delle Ferrovie della Sardegna nel 1989. E proprio sotto la gestione delle FdS (diventate nel 2008 l'ARST Gestione FdS) che lo scalo, che sino ad allora era una semplice tappa intermedia dei treni che da Sassari erano diretti a Tempio, divenne il nuovo capolinea del servizio di trasporto pubblico espletato sulla ferrovia, in seguito alla chiusura a questo tipo di relazioni del tronco Nulvi-Palau, destinato a partire dal giugno 1997 al solo utilizzo come linea turistica del Trenino Verde.\nNel 2010 la titolarit\u00e0 della stazione pass\u00f2 all'ARST: sotto questa gestione, dal 1\u00ba febbraio 2015 anche la Sassari-Nulvi \u00e8 stata chiusa al servizio di trasporto pubblico, espletato da allora con autolinee sostitutive. L'impianto da quel momento \u00e8 utilizzato per i soli viaggi legati al servizio turistico Trenino Verde.\nStrutture e impianti.\nLo scalo di Nulvi \u00e8 stato realizzato in configurazione di stazione passante lungo la linea che da Sassari porta a Tempio e Palau, ed \u00e8 dotato complessivamente di tre binari a scartamento ridotto (950 mm) di cui l'uno (di corsa) e il due (passante) attrezzati per la ricezione dei treni viaggiatori e dotati di banchine. Il terzo binario della stazione \u00e8 un tronchino che serviva il dismesso scalo merci dell'impianto, dotato anche di un piano caricatore, di una pesa carri e di un magazzino.\nPer quanto riguarda gli edifici essi riprendono lo stile ritrovabile nelle altre stazioni realizzate dalle FSS a inizio anni trenta: il fabbricato viaggiatori fu realizzato a pianta rettangolare e a due piani, ognuno dei quali dotato di tre aperture sui lati maggiori, con adiacente il magazzino merci. Le ritirate sono invece ospitate in una costruzione a parte a nord dell'edificio principale.\nMovimento.\nDal febbraio 2015 lo scalo \u00e8 utilizzato solo per le relazioni turistiche del Trenino Verde.\nServizi.\nLa stazione \u00e8 dotata di sala d'attesa e servizi igienici, che tuttavia non sono di norma a disposizione dell'utenza.\nInterscambi.\nDinanzi alla stazione \u00e8 presente una fermata delle autolinee interurbane dell'ARST che hanno sostituto il servizio ferroviario per Osilo e Sassari."}
{"id": "2874403", "revid": "1442080", "url": "https://it.wikipedia.org/wiki?curid=2874403", "title": "Planococcaceae", "text": "Planococcaceae \u00e8 una famiglia di batteri appartenente all'ordine dei Bacillales. Essa comprende i seguenti generi: "}
{"id": "2874407", "revid": "486946", "url": "https://it.wikipedia.org/wiki?curid=2874407", "title": "Formula Aurora stagione 1978", "text": ""}
{"id": "2874408", "revid": "1543377", "url": "https://it.wikipedia.org/wiki?curid=2874408", "title": "Granja (Costa Rica)", "text": "Granja \u00e8 un distretto della Costa Rica facente parte del cantone di Palmares, nella provincia di Alajuela."}
{"id": "2874422", "revid": "74801", "url": "https://it.wikipedia.org/wiki?curid=2874422", "title": "Silvio I Nimrod di W\u00fcrttemberg-Oels", "text": "Biografia.\nSilvio era figlio del duca Giulio Federico di W\u00fcrttemberg-Weiltingen e di Anna Sabina di Schleswig-Holstein-Sonderburg. Nel 1638 entr\u00f2 in servizio come militare nell'esercito di Bernardo di Sassonia-Weimar e partecip\u00f2 all'assedio di Breisach.\nIl 1\u00ba maggio 1647 spos\u00f2 a Oels, Elisabetta Maria di M\u00fcnsterberg-Oels il cui padre, il duca Carlo Federico I di M\u00fcnsterberg-Oels, mor\u00ec poche settimane dopo e dal momento che ella era l'unica sua erede, Silvio ascese a quel trono col titolo di duca ereditando anche la pretesa sul trono di Boemia che suo suocero deteneva in quanto discendente di Giorgio di Podebrady. Il ducato si trovava entro i confini del Regno di Boemia ed era sempre stato uno dei territori formalmente estranei al controllo diretto degli Asburgo che da diverso tempo detenevano il controllo sull'area. L'Imperatore Ferdinando III d'Asburgo era interessato ad acquisire l'area, ma Silvio era irremovibile. Il duca pot\u00e9 mantenere la propria area solo dopo il pagamento di fiorini e la cessione della signoria di Jevi\u0161ovice in Moravia, e l'accordo venne siglato a Vienna il 15 dicembre 1648.\nDopo le problematiche emerse con la Guerra dei Trent'anni, Silvio I si rivolse alla ricostruzione del proprio paese. Nel 1652 fond\u00f2 l'Ordine del teschio sotto l'influenza del suo medico personale, il rosacrociano Angelus Silesius. Matth\u00e4us Apelle von L\u00f6wenstern fu dal 1639 membro del suo consiglio privato.\nIl 26 aprile 1664 Silvio I Nimrod mor\u00ec durante una sua visita al castello di Brzezinka.\nMatrimonio e figli.\nIl 1\u00ba maggio 1647 Silvio spos\u00f2 a Oels Elisabetta Maria di M\u00fcnsterberg-Oels (1625-1686). La coppia ebbe i seguenti figli:"}
{"id": "2874426", "revid": "486946", "url": "https://it.wikipedia.org/wiki?curid=2874426", "title": "Campionato britannico di Formula 1 1979", "text": ""}
{"id": "2874429", "revid": "494555", "url": "https://it.wikipedia.org/wiki?curid=2874429", "title": "Dragone dell'Ovest", "text": ""}
{"id": "2874430", "revid": "486946", "url": "https://it.wikipedia.org/wiki?curid=2874430", "title": "Campionato britannico di Formula 1 1978", "text": ""}
{"id": "2874431", "revid": "486946", "url": "https://it.wikipedia.org/wiki?curid=2874431", "title": "Campionato britannico di Formula 1 1980", "text": ""}
{"id": "2874432", "revid": "1543377", "url": "https://it.wikipedia.org/wiki?curid=2874432", "title": "San Pedro (Po\u00e1s)", "text": "San Pedro \u00e8 un distretto della Costa Rica, capoluogo del cantone di Po\u00e1s, nella provincia di Alajuela.\nSan Pedro comprende 10 rioni (\"barrios\"):"}
{"id": "2874433", "revid": "124123", "url": "https://it.wikipedia.org/wiki?curid=2874433", "title": "Z'micer Lichtarovi\u010d", "text": "Carriera.\nClub.\nDopo aver giocato con il Dnjapro Mahil\u00eb\u016d, nel 2001 si trasferisce al BATE Borisov, squadra di cui rimane a far parte fino al ritiro nel 2016.\nNazionale.\nNel 2001 ha rappresentato la Nazionale bielorussa."}
{"id": "2874446", "revid": "1543377", "url": "https://it.wikipedia.org/wiki?curid=2874446", "title": "San Juan (Po\u00e1s)", "text": "San Juan \u00e8 un distretto della Costa Rica facente parte del cantone di Po\u00e1s, nella provincia di Alajuela.\nSan Juan comprende 3 rioni (\"barrios\"):"}
{"id": "2874451", "revid": "287204", "url": "https://it.wikipedia.org/wiki?curid=2874451", "title": "Campionati del mondo di ciclismo su pista 2010 - Inseguimento a squadre maschile", "text": "L'Inseguimento a squadre Uomini \u00e8 stato uno dei dieci eventi femminili disputati ai Campionati del mondo di ciclismo su pista 2010 di Ballerup, in Danimarca. La selezione australiana ha vinto la medaglia d'oro, battendo nella manche finale la Gran Bretagna.\nLa gara ha visto la partecipazione di 17 squadre, per un totale di 68 atleti. La fase di qualificazione e la finale sono state disputate entrambe venerd\u00ec 26 marzo.\nRisultati.\nFinali.\nGran Bretagna e Australia, le due classificate con il miglior tempo nelle qualificazioni, si affrontano direttamente per la medaglia d'oro; Nuova Zelanda e Danimarca, rispettivamente terza e quarta, per il bronzo."}
{"id": "2874459", "revid": "144796", "url": "https://it.wikipedia.org/wiki?curid=2874459", "title": "Johann Wenzel von Gallas", "text": "Biografia.\nJohann Wenzel von Gallas era discendente di un'antica e nobile famiglia di origini tirolesi e basche, molto fedele agli Asburgo e venuta in Stiria nel 1552, dove le era stato conferito il titolo nobiliare austriaco di rango comitale, mentre gi\u00e0 possedevano la dignit\u00e0 viscontea in Spagna.\nVon Gallas si entusiasm\u00f2 molto giovane per la guerra ai turchi (era discendente di un crociato del XIII secolo) e nel 1683, arruolatosi nel corpo delle truppe boeme dell'imperatore, prese parte alla sconfitta turca sotto le mura di Vienna e poi alle battaglie di Belgrado e Temesv\u00e1r sotto la direzione del principe Eugenio di Savoia, della cui cerchia era un insigne membro.\nJohann ricevette il grado di colonnello di cavalleria nel 1706 e partecip\u00f2 attivamente alla Guerra di successione spagnola in Germania, facendo parte dell'entourage del duca di Marlborough e cattur\u00f2 alcune navi cariche di rinforzi per i francesi nello stretto di Otranto; per tale azione divenne cavaliere dell'Ordine della Treccia. Questi privilegi gli permise la costruzione di una sua nuova e fastosa residenza a Praga, il celebre Palazzo Clam-Gallas, opera del grande architetto Johann Bernhard Fischer von Erlach.\nFu Vicer\u00e9 austriaco di Napoli dal 4 luglio al 24 luglio del 1719, quando mor\u00ec a causa di un'epidemia di colera scoppiata nella citt\u00e0. Il suo cuore venne sepolto nella cappella di famiglia nella Chiesa della Visitazione di Haindorf, in Boemia.\nMatrimoni e figli.\nIl 25 aprile 1700, a Vienna, Johann Wenzel von Gallas spos\u00f2 la contessa Maria Anna Francesca Eva von Dietrichstein-Nikolsburg (10 agosto 1681 - 1704/1705). Da questo matrimonio ebbe un solo figlio:\nDopo la morte della prima moglie, ne spos\u00f2 la sorella Ernestine von Dietrichstein-Nikolsburg (13 luglio 1683 \u2013 30 gennaio 1744) il 26 agosto 1716 a Vienna, moglie che sopravvisse al marito e che spos\u00f2 il conte Aloys Thomas Raimund von Harrach, successore del marito alla carica di vicer\u00e9 di Napoli. Da questo matrimonio nacque una figlia:"}
{"id": "2874462", "revid": "1543377", "url": "https://it.wikipedia.org/wiki?curid=2874462", "title": "San Rafael (Po\u00e1s)", "text": "San Rafael \u00e8 un distretto della Costa Rica facente parte del cantone di Po\u00e1s, nella provincia di Alajuela.\nSan Rafael comprende 8 rioni (\"barrios\"):"}
{"id": "2874472", "revid": "1543377", "url": "https://it.wikipedia.org/wiki?curid=2874472", "title": "Carrillos", "text": "Carrillos \u00e8 un distretto della Costa Rica facente parte del cantone di Po\u00e1s, nella provincia di Alajuela.\nCarrillos comprende 4 rioni (\"barrios\"):"}
{"id": "2874482", "revid": "1543377", "url": "https://it.wikipedia.org/wiki?curid=2874482", "title": "Sabana Redonda", "text": "Sabana Redonda \u00e8 un distretto della Costa Rica facente parte del cantone di Po\u00e1s, nella provincia di Alajuela.\nSabana Redonda comprende 4 rioni (\"barrios\"):"}
{"id": "2874485", "revid": "1705737", "url": "https://it.wikipedia.org/wiki?curid=2874485", "title": "Passo del Cavallo", "text": "Il passo del Cavallo \u00e8 un valico alpino situato a 742 m di altitudine che si trova sul confine tra Lumezzane e Agnosine, in provincia di Brescia. Inaugurato il 12 agosto del 1978 \u00e8 percorso dalla strada provinciale 79 e mette in comunicazione la val Gobbia con la valle Sabbia. Presso il passo si trova una chiesa dedicata al Cristo dei Monti e dal passo partono alcuni sentieri tra cui il sentiero 3V delle Tre Valli Bresciane."}
{"id": "2874486", "revid": "1442080", "url": "https://it.wikipedia.org/wiki?curid=2874486", "title": "Epigonus", "text": "Epigonus \u00e8 un genere di pesci ossei della famiglia Epigonidae."}
{"id": "2874489", "revid": "1305772", "url": "https://it.wikipedia.org/wiki?curid=2874489", "title": "Another Day in Paradise (Phil Collins)", "text": "Another Day in Paradise \u00e8 un singolo del cantautore britannico Phil Collins, pubblicato il 23 ottobre 1989 come primo estratto dal quarto album in studio \"...But Seriously\".\nDescrizione.\nCos\u00ec come il brano \"Man on the Corner\", scritto da Collins ai tempi in cui faceva parte dei Genesis, \"Another Day in Paradise\" affronta il tema dei senzatetto, con uno stile musicale completamente diverso da quello utilizzato dal cantante fino a quel momento. Il singolo raggiunse la vetta di numerose classifiche, diventando uno dei maggiori successi di Phil Collins, che nel 1991 vinse il Grammy Award alla registrazione dell'anno. Il brano inoltre ottenne anche un Brit Award come miglior singolo britannico del 1990. Per il titolo della canzone Phil prese spunto da una frase del brano \"Par Avion\" di Mike + The Mechanics del 1985.\nSuccesso commerciale.\nIl 23 dicembre 1989 \u00e8 diventato il settimo (e ultimo) singolo di Collins a raggiungere il primo posto della Billboard Hot 100 negli Stati Uniti. \u00c8 rimasto in vetta alla classifica per quattro settimane consecutive, diventando cos\u00ec l'ultimo singolo numero uno degli anni ottanta, nonch\u00e9 il primo singolo numero uno degli anni novanta.\n\"Another Day in Paradise\" \u00e8 stata inoltre posizionata alla posizione numero 86 della classifica stilata dalla rivista \"Billboard\" delle \"Pi\u00f9 grandi canzoni di tutti i tempi\".\nVideo musicale.\nIl videoclip, interamente in bianco e nero effetto seppia, mostra il cantautore e alcuni senzatetto a sequenze alternate.\nVersione di Brandy e Ray J.\nNel 2000 la cantante Brandy, insieme al fratello Ray J registr\u00f2 una cover di \"Another Day in Paradise\", che fu pubblicata come primo singolo estratto dell'album tributo a Phil Collins \"Urban Renewal\". Il singolo ottenne un buon successo in vari paesi d'Europa, ricevendo un disco d'oro in Germania. La cover \u00e8 stata successivamente inserita nell'edizione europea dell'album di Brandy \"Full Moon\" del 2002."}
{"id": "2874491", "revid": "287204", "url": "https://it.wikipedia.org/wiki?curid=2874491", "title": "Epigonidae", "text": "Epigonidae \u00e8 una famiglia di pesci ossei marini appartenenti all'ordine Perciformes.\nDistribuzione e habitat.\nGli Epigonidae sono diffusi in tutti gli oceani, compreso il mar Mediterraneo in cui sono diffuse cinque specie:\nQuesti pesci sono diffusi in acque profonde, anche nel piano abissale.\nDescrizione.\nGli Epigonidae sono abbastanza simili agli Apogonidae (a cui sono stati a lungo attribuiti con il rango di sottofamiglia) da cui differiscono per avere un numero diverso di vertebre, per avere la pinna anale e la parte molle della pinna dorsale coperte di scaglie, per le dimensioni minori, l'assenza di colorazioni vivaci e per l'ambiente di vita di profondit\u00e0.\n\"Epigonus telescopus\" raggiunge i 75\u00a0cm di lunghezza ed \u00e8 la specie pi\u00f9 grande.\nGeneri e specie.\nLa famiglia presenta 34 specie suddivise in 7 generi:"}
{"id": "2874498", "revid": "15756", "url": "https://it.wikipedia.org/wiki?curid=2874498", "title": "Elettronica molecolare", "text": "\"Per lo studio della meccanica quantistica riguardo alla distribuzione degli elettroni in una molecola, vedi stereoelettronica\".\nL'elettronica molecolare, talvolta detta molettronica, \u00e8 quel ramo della nanotecnologia, che si occupa dello studio e dell'applicazione dei \"mattoni\" molecolari per la fabbricazione di componenti elettronici, sia passivi che attivi.\nUna ricerca interdisciplinare si estende alla fisica, alla chimica e alla scienza dei materiali. La caratteristica unificante di questo settore \u00e8 l'uso di \"mattoni\" molecolari per la fabbricazione di componenti elettronici, sia passivi (ad esempio i cavi resistivi) che attivi (per es. i transistor). Il concetto di elettronica molecolare ha suscitato un grande entusiasmo sia nella fantascienza che tra gli scienziati a causa della prospettiva in elettronica di riuscire a ridurre le dimensioni tramite il controllo delle propriet\u00e0 a livello molecolare. L'elettronica molecolare fornisce i mezzi per estendere la legge di Moore oltre i limiti previsti dei convenzionali circuiti integrati al silicio su piccola scala.\nA causa dell'ampio uso del termine, l'elettronica molecolare pu\u00f2 essere divisa in due sotto-discipline correlate ma distinte: \"i materiali molecolari per l'elettronica\" utilizzano le propriet\u00e0 delle molecole per incidere sulle propriet\u00e0 massive di un materiale, mentre l\"'elettronica su scala molecolare\" si focalizza sulle applicazioni della singola molecola.\nGenesi del concetto e teoria.\nLo studio del trasferimento di carica nelle molecole \u00e8 stato avanzato negli anni '40 da Robert Mulliken e Albert Szent-Gyorgi nella discussione dei cosiddetti sistemi \"donatore-accettore\", sviluppando dunque lo studio del trasferimento di carica e il trasferimento di energia nelle molecole. Allo stesso modo, un articolo del 1974 di Mark Ratner e Ari Aviram 1 illustrava un raddrizzatore molecolare teorico. Pi\u00f9 tardi, nel 1988, Aviram ha descritto in dettaglio un transistor a effetto di campo teorico a singola molecola. Ulteriori concetti sono stati proposti da Forrest Carter della Naval Research Laboratory, comprese le porte logiche a singola molecola.\nQuesti erano tutti costrutti teorici e non dispositivi reali. La misura diretta delle caratteristiche elettroniche delle singole molecole dovr\u00e0 attendere lo sviluppo di metodi specifici per fare connessioni elettriche su scala molecolare. Questo non fu un compito facile. Cos\u00ec, il primo esperimento di misurazione della conduttanza di una singola molecola venne riportato solo nel 1997 da Mark Reed e collaboratori. Da allora, questo ramo del settore ha progredito rapidamente. Similmente, essendo diventato possibile misurare direttamente tali propriet\u00e0, le predizioni teoriche dei primi lavoratori sono state sostanzialmente confermate.\nTuttavia, mentre la maggior parte operano nel regno quantico di meno di 100 nanometri, i processi elettronici \"molecolari\" spesso si manifestano collettivamente su scala macro. Esempi includono il tunneling quantico, la resistenza negativa, il saltellamento (\"hopping\") assistito fononico, i polaroni e cos\u00ec via. Cos\u00ec, i dispositivi elettronici organici attivi su macro-scala sono stati descritti decenni prima di quelli su scala molecolare. Ad esempio, nel 1974, John McGinness e i suoi collaboratori hanno descritto la putativa \"prima dimostrazione sperimentale di un dispositivo elettronico molecolare operante\". Questo era un interruttore che controllava la tensione elettrica. Come elemento attivo, il dispositivo utilizzava la DOPA-melanina, un polimero misto ossidato di poliacetilene, polipirrolo e polianilina. Lo stato \"ON\" di questo interruttore mostrava una conduttivit\u00e0 quasi metallica.\nFin dagli anni '70, gli scienziati hanno sviluppato una panoplia di nuovi materiali e dispositivi. Questi risultati hanno aperto la porta all'elettronica della plastica e all'optoelettronica, le quali stanno cominciando a trovare applicazione commerciale.\nTrasferimenti complessi di carica.\nI primi composti organici altamente conduttivi furono i complessi a trasferimento di carica. Nel 1954, i ricercatori dei \"laboratori Bell\" e altrove segnalavano complessi con resistivit\u00e0 bassa fino a 8 ohm-cm. Nei primi anni '90, i sali di tetratiafulvalene (TTF) hanno dimostrato di esibire conduttivit\u00e0 quasi metallica, mentre la superconduttivit\u00e0 venne dimostrata nel 1980. L'estesa ricerca sui sali che permettono il trasferimento di carica continua ancora oggi.\nPolimeri di conduttori.\nI \"neri di polimero\" a dorsale lineare (poliacetilene, polipirrolo, e polianilina) e i loro copolimeri sono la classe principale dei polimeri conduttori. Storicamente, questi sono noti come melanine. Nel 1963 gli australiani D.E. Weiss e collaboratori segnalarono neri di polipirrolo ossidati drogati di iodio con resistivit\u00e0 bassa a livello di 1 ohm/cm. I documenti successivi riportavano resistenze basse a livello di 0,03 Ohm/cm. Con la notevole eccezione dei complessi a trasferimento di carica (alcuni dei quali sono anche i superconduttori), le molecole organiche erano state precedentemente considerate isolatori o al massimo semiconduttori debolmente conducenti..\nOltre un decennio pi\u00f9 tardi, nel 1977, Shirakawa, Heeger e MacDiarmid riportavano un'equivalente alta conduttivit\u00e0 in modo piuttosto simile del poliacetilene ossidato e drogato con iodio. In seguito essi ricevettero nel 2000 il Premio Nobel per la chimica \"per la scoperta e lo sviluppo dei polimeri conduttori\". La citazione del Nobel non fece alcun riferimento ai precedenti lavori similari di Weiss et al. (cfr. Polemiche sul Premio Nobel).\nC60 e nanotubi di carbonio.\nDalla grafite al C60.\nNei polimeri, le molecole organiche classiche sono composte di carbonio e idrogeno (e talvolta composti aggiuntivi come azoto, cloro e zolfo). Essi sono ottenuti dalla benzina e spesso possono essere sintetizzati in grande quantit\u00e0. La maggior parte di queste molecole sono isolanti quando superano la lunghezza di alcuni nanometri. Tuttavia, il carbonio per natura \u00e8 conduttivo, in particolare la grafite (recuperata dal carbone o trovata allo stato naturale). Da un punto di vista teorico, la grafite \u00e8 un semi-metallo, una categoria compresa fra metalli e semi-conduttori, avente una struttura a strati dello spessore di un atomo. Fra ogni \"foglio\", le interazioni sono abbastanza deboli in modo da consentire una facile scissione manuale.\nL'adattamento del foglio di grafite per ottenere ben definiti oggetti di dimensioni nanometriche rimane una sfida. Tuttavia, dalla fine del ventesimo secolo in poi, i chimici hanno esplorato metodi per fabbricare oggetti di grafite estremamente piccoli che potrebbero essere considerati molecole singole. Dopo aver studiato le condizioni interstellari dove il carbonio \u00e8 noto per formare ammassi (\"clusters\"), l\"'\u00e9quipe\" di Richard Smalley (Rice University, Texas) ha eseguito un esperimento in cui la grafite veniva vaporizzata mediante irraggiamento laser. La spettrometria di massa ha rivelato che i \"cluster\" contenenti specifici \"numeri magici\" di atomi erano stabili, in particolare quelli di 60 atomi. Harry Kroto, un chimico inglese che assisteva all'esperimento, sugger\u00ec una geometria possibile per questi \"cluster\" - atomi legati in modo covalente con la simmetria esatta di un pallone da calcio. Denominati buckminsterfullerenes, C60, i cluster conservavano alcune propriet\u00e0 della grafite, come la conduttivit\u00e0. Questi oggetti furono rapidamente immaginati come \"mattoni\" da costruzione per l'elettronica molecolare.\nTeoria dell'elettronica molecolare.\nLa teoria dei dispositivi a singola molecola \u00e8 particolarmente interessante in quanto il sistema in esame \u00e8 un sistema quantico aperto, in non-equilibrio (azionato da tensione). Nel regime di bassa tensione di polarizzazione, la natura del non-equilibrio della giunzione molecolare pu\u00f2 essere ignorata, e le caratteristiche della tensione di corrente del dispositivo possono essere calcolate utilizzando la struttura elettronica di equilibrio del sistema. Tuttavia, in regimi di pi\u00f9 forte polarizzazione \u00e8 necessario un trattamento pi\u00f9 sofisticato, in quanto non vi \u00e8 pi\u00f9 un principio variazionale. Nel caso del \"tunneling\" elastico (dove l'elettrone di passaggio non scambia energia con il sistema), pu\u00f2 essere usato il formalismo di Rolf Landauer per calcolare la trasmissione attraverso il sistema in funzione della tensione di polarizzazione, e quindi la corrente. Nel \"tunneling\" anelastico, un formalismo elegante basato sulle funzioni di Green di non-equilibrio di Leo Kadanoff e Gordon Baym e, indipendentemente da Leonid Keldysh, \u00e8 stato portato avanti da Ned Wingreen e Yigal Meir. Questa formulazione di Meir-Wingreen \u00e8 stata utilizzata per un grande successo nella comunit\u00e0 di elettronica molecolare per esaminare i casi pi\u00f9 difficili e interessanti dove l'elettrone transiente scambia energia con il sistema molecolare (ad esempio mediante accoppiamento elettrone-fonone o eccitazioni elettroniche).\nProgressi recenti.\nI recenti progressi nel campo della nanotecnologia e della nanoscienza hanno facilitato studi sperimentali e teorici riguardo all'elettronica molecolare. In particolare, lo sviluppo del microscopio a effetto tunnel (STM) e in seguito del microscopio a forza atomica (AFM) ha facilitato la manipolazione di prodotti di elettronica a singola molecola.\nLa prima misura della conduttanza di una singola molecola \u00e8 stata realizzata nel 1994 da Joachim C. e J.K. Gimzewski e pubblicata nel 1995 (si veda il corrispondente documento Phys. Rev. Lett.) Questa \u00e8 stata la conclusione di 10 anni di ricerca iniziata presso IBM TJ Watson, utilizzando l'apice della punta (\"tip apex\") del microscopio a effetto tunnel per commutare una singola molecola, come gi\u00e0 esplorato da A. Aviram, Joachim C. e M. Pomerantz alla fine degli anni 80 (cfr. il loro articolo Chem. Phys. Lett. durante questo periodo). Il trucco era quello di utilizzare un microscopio a effetto tunnel UHV per consentire all'estremit\u00e0 della punta di toccare delicatamente la parte superiore di una singola molecola C60 adsorbita su una superficie di Au(110). \u00c8 stata registrata una resistenza di 55 MOhms insieme ad una bassa tensione lineare I-V. Il contatto \u00e8 stato certificato tramite la registrazione della caratteristica della distanza di corrente I-z, che consente la misurazione della deformazione della gabbia di C60 a contatto. Questo primo esperimento \u00e8 stato seguito da un risultato riportato da Mark Reed e James Tour utilizzando un approccio di giunzione di rottura meccanica per collegare due elettrodi d'oro a un filo molecolare di zolfo.\nUn amplificatore a molecola singola \u00e8 stato realizzato da C. Joachim e J.K. Gimzewski all'IBM di Zurigo. Questo esperimento coinvolgente una singola molecola di C60 ha dimostrato che questa \u00e8 in grado di fornire \"guadagno\" in un circuito semplicemente giocando tramite effetti di interferenza quantistica intramolecolare del C60.\nUna collaborazione di ricercatori alla HP e all'UCLA, guidata da James Heath, Fraser Stoddart, R. Stanley Williams, e Philip Kuekes, ha sviluppato l'elettronica molecolare basata sui rotassani e catenani.\nIl lavoro \u00e8 stato fatto anche riguardo ai nanotubi di carbonio \"single-wall\" utilizzati come transistor a effetto di campo. La maggior parte di questo lavoro \u00e8 stato fatto dall'IBM.\nIl modello Aviram-Ratner per un raddrizzatore molecolare, che fino a poco tempo fa era del tutto teorico, \u00e8 stato confermato sperimentalmente e inequivocabilmente in una serie di esperimenti condotti da un gruppo guidato da Geoffrey J. Ashwell alla Bangor University del Regno Unito. Finora sono state identificate molte molecole di rettifica e il numero e l'efficienza di questi sistemi \u00e8 in rapida espansione.\nL'elettronica supramolecolare \u00e8 un nuovo campo che affronta l'elettronica a un livello supramolecolare.\nUn importante problema nel campo dell'elettronica molecolare \u00e8 la determinazione della resistenza di una singola molecola (sia teorica che sperimentale). Per esempio, Bumm, et al. utilizzavavo il microscopio STM per analizzare un singolo interruttore molecolare in un monostrato auto-assemblato onde determinare come una molecola possa essere conduttrice. Un altro problema affrontato in questo campo \u00e8 la difficolt\u00e0 di effettuare la caratterizzazione diretta, in quanto l'immagine su scala molecolare \u00e8 spesso difficile da ottenere in molti dispositivi sperimentali.\nUlteriori letture.\nPer la cronologia del settore, consulta i seguenti riferimenti:"}
{"id": "2874505", "revid": "1543377", "url": "https://it.wikipedia.org/wiki?curid=2874505", "title": "Orotina", "text": "Orotina \u00e8 un distretto della Costa Rica, capoluogo del cantone omonimo, nella provincia di Alajuela."}
{"id": "2874518", "revid": "1543377", "url": "https://it.wikipedia.org/wiki?curid=2874518", "title": "Mastate", "text": "Mastate \u00e8 un distretto della Costa Rica facente parte del cantone di Orotina, nella provincia di Alajuela."}
{"id": "2874521", "revid": "287204", "url": "https://it.wikipedia.org/wiki?curid=2874521", "title": "Eduardo Del Rio", "text": ""}
{"id": "2874530", "revid": "121228022", "url": "https://it.wikipedia.org/wiki?curid=2874530", "title": "Up &amp; Down (Don't Fall in Love with Me)", "text": "Up &amp; Down (Don't Fall in Love With Me), spesso conosciuto pi\u00f9 semplicemente come Up &amp; Down, \u00e8 il singolo di debutto del cantante italiano di musica dance Billy More.\nIl brano, scritto e prodotto da Roberto Gallo Salsotto, Roby Santini e Alessandro Viale e pubblicato dall'etichetta discografica Universal nel maggio del 2000, ha riscosso un buon successo in tutta Europa nell'estate di quell'anno entrando nelle classifiche di diversi paesi.\nNel video il cantante \u00e8 una drag queen, per i cui panni \u00e8 maggiormente ricordato nel mondo della musica, che si esibisce attorniato da alcuni ballerini a petto nudo."}
{"id": "2874533", "revid": "123139412", "url": "https://it.wikipedia.org/wiki?curid=2874533", "title": "Antonio Spavone", "text": "\u00c8 considerato il primo vero capo della camorra napoletana.\nBiografia.\nOrigini e giovent\u00f9.\nFiglio di un pescatore, sin dall'infanzia subisce il fascino della banda del fratello Carmine, dedita al contrabbando di sigarette.\nNel 1945, durante il banchetto nuziale di sua sorella Maria, uccide Giovanni Mormone detto \"'o Mpicciuso\", responsabile dell'omicidio del fratello Carmine. Le tredici coltellate inflitte al boss rivale gli danno immediatamente grande prestigio all'interno degli ambienti malavitosi; da quel momento eredita il nomignolo che era stato del fratello Carmine e del nonno Ciro, \"'O malommo\", diventando uno dei boss pi\u00f9 potenti della camorra.\nL'alluvione del 1966 a Firenze.\nNel corso dell'alluvione di Firenze del 4 novembre 1966, si distingue per diversi atti di eroismo compiuti nel carcere cittadino: salva dall'annegamento tre compagni di cella, due agenti di custodia e la figlia del direttore del carcere delle Murate. Inoltre poich\u00e9 tra gli sfollati del carcere c'erano delle donne, nel clima di paura e tensione le difende affinch\u00e9 non subiscano violenze da parte di carcerati pi\u00f9 efferati. Per il suo altruismo verr\u00e0 graziato dal Presidente Giuseppe Saragat.\nL'arresto e il tentato omicidio.\nNel 1976 subisce un agguato e riesce a sopravvivere anche se il volto gli rimarr\u00e0 fortemente deturpato, tanto da essere sottoposto a decine di interventi di chirurgia plastica negli USA.\nIl rilascio e la morte.\nRitorna a Napoli nel 1979, nel 1984 viene accusato da diversi pentiti di essere legato alla Nuova Famiglia, fazione che uscir\u00e0 vittoriosa dalla guerra con la NCO di Raffaele Cutolo, verr\u00e0 poi scagionato da ogni accusa, la corte riconobbe la sua estraneit\u00e0 e lo assolse.\nMuore a Napoli nel 1993 nella sua casa nel quartiere \"Vasto-Arenaccia\" colpito da un cancro..\nIl mistero dell'agguato.\nAd oggi non sono mai stati condannati i mandanti del tentato omicidio di Spavone, le ipotesi pi\u00f9 accreditate nel corso dell'inchiesta della Procura della Repubblica di Napoli furono due, anche se non hanno mai trovato un vero e proprio riscontro oggettivo, ovvero Michele Zaza detto \"'o pazzo\", contrabbandiere napoletano e capostipite di quello che diventer\u00e0 poi il clan Mazzarella e Raffaele Cutolo in quegli anni in piena ascesa criminale."}
{"id": "2874541", "revid": "486946", "url": "https://it.wikipedia.org/wiki?curid=2874541", "title": "Bandiera katanghese", "text": ""}
{"id": "2874568", "revid": "767487", "url": "https://it.wikipedia.org/wiki?curid=2874568", "title": "The Shaughraun (film 1907)", "text": "The Shaughraun (o \"The Shaughraun, an Irish Romance\") \u00e8 un cortometraggio muto del 1907 diretto da James Stuart Blackton. \u00c8 interpretato da Florence Lawrence e William Shea. La sceneggiatura \u00e8 tratta da \"The Shaughraun\", un lavoro teatrale del 1874 di Dion Boucicault.\nNel 1912, Sidney Olcott ne realizz\u00f2 il remake con \"The Shaughraun\", sceneggiato e interpretato da Gene Gauntier.\nProduzione.\nIl film fu prodotto dalla Vitagraph.\nDistribuzione.\nIl copyright del film, richiesto dalla Vitagraph Co. of America, fu registrato il 20 agosto 1907 con il numero H98482 e il 6 gennaio 1908 con il numero H104866.\nDistribuito dalla Vitagraph, il film - un cortometraggio di 215 metri - usc\u00ec nelle sale statunitensi il 20 agosto 1907 o nel dicembre di quello stesso anno."}
{"id": "2874574", "revid": "436907", "url": "https://it.wikipedia.org/wiki?curid=2874574", "title": "Emma Marrone", "text": "Dopo alcune esperienze nell'ambito musicale con diversi gruppi, \u00e8 salita alla ribalta come cantante solista tra il 2009 e il 2010, ottenendo la vittoria alla nona edizione del talent show \"Amici di Maria De Filippi\" e firmando un contratto con l'etichetta discografica Universal Music Group.\nHa partecipato tre volte al Festival di Sanremo, trionfando nell'edizione 2012 con \"Non \u00e8 l'inferno\". Nel 2014 \u00e8 stata scelta, come rappresentante dell'Italia, all'Eurovision Song Contest 2014 con il brano \"La mia citt\u00e0\", classificandosi alla 21\u00aa posizione. Nel corso della sua carriera ha ricevuto, inoltre, diversi altri riconoscimenti, tra cui un Venice Music Award, un TRL Award, 3 MTV Awards e 15 Wind Music Awards per le vendite dei suoi album, singoli e live, premiati come dischi d'oro, di platino e multiplatino. Nel corso della sua carriera ha inoltre ricevuto varie candidature agli MTV Europe Music Awards e ai World Music Award.\nA novembre 2015 la cantante ha venduto oltre un milione di copie in Italia tra album e singoli.\nBiografia.\nPrimi anni.\nNata a Firenze, ha vissuto la sua prima infanzia a Sesto Fiorentino, per poi trasferirsi con la famiglia ad Aradeo, in provincia di Lecce, paese d'origine dei genitori. La passione per la musica le \u00e8 stata trasmessa da suo padre Rosario, che notando la predisposizione della figlia, l'ha inserita all'et\u00e0 di nove anni nel suo gruppo Karadreon e in qualche occasione anche negli H2O, dei quali il padre era chitarrista. Ha conseguito la maturit\u00e0 al liceo classico scrivendo una tesina sulla musica. Ha lavorato come magazziniera ed ha svolto il lavoro di commessa per tre anni.\n2003-2009: l'esordio.\nHa esordito nel mondo musicale professionistico nel 2003, partecipando e vincendo, insieme a Laura Pisu e Colomba Pane, il talent show \"Superstar Tour\". Il programma aveva l'obiettivo di creare un gruppo musicale composto da tre ragazze sotto contratto con la Universal. Dopo la formazione delle Lucky Star, si sono esibite agli \"Italian Music Awards\" per il lancio del singolo \"Stile\". Dopo l'uscita del medesimo, si allontanarono dal progetto dell'album. Il gruppo si riavviciner\u00e0 nel 2005 incidendo la sigla del cartone animato \"W.I.T.C.H.\", composta da Max Longhi e Giorgio Vanni, intitolata nello stesso modo e contenuta nel loro album \"LS3\". Successivamente il gruppo si sciolse. Nel 2007 forma il gruppo musicale M.J.U.R., acronimo di \"Mad Jesters Until Rave\"; pubblicando nel 2008, con etichetta Dracma Records, l'album \"Mjur\" ; tutte le tracce del disco sono state scritte da Emma. Il gruppo si \u00e8 sciolto nel 2009. Tra il 2007 ed il 2009 ha fatto parte come cantante del gruppo di suo zio, gli Anonimo Soul. Nel periodo precedente al suo ingresso alla nona edizione di Amici, ha militato, per un anno, in un'altra band del padre, gli \"H2O\".\n2009-2010: la vittoria ad \"Amici di Maria de Filippi\" e \"Oltre\".\nSi \u00e8 presentata ai provini per la nona edizione del talent show \"Amici di Maria De Filippi\". Nel settembre del 2009 \u00e8 entrata a far parte della rosa dei concorrenti del talent show, voluta fortemente dall'insegnante Charlie Rapino. Nel corso della partecipazione, ha inciso alcuni brani come \"Davvero\" e \"Folle paradiso\", inseriti nella raccolta \"Sfida\", e \"Meravigliosa\", che ha raggiunto la nona posizione della Top Singoli (sebbene non fosse stato estratto come tale) ed inserita nella raccolta \"9\"; entrambe le compilation sono legate alla trasmissione dalla quale \u00e8 uscita vincitrice in seguito alla finale del programma, tenutasi il 29 marzo 2010.\nIl 16 marzo 2010, dopo aver firmato un nuovo contratto con la casa discografica Universal Music Group, questa volta in qualit\u00e0 di solista, \u00e8 stato pubblicato il suo primo EP, \"Oltre\", contenente sette brani tra cui il singolo di debutto \"Calore\", presentato al pubblico gi\u00e0 durante il talent show; il singolo ha raggiunto la prima posizione della classifica italiana dei singoli ed \u00e8 stato certificato disco di platino per oltre copie vendute. \"Oltre\" ha raggiunto anch'esso la prima posizione della rispettiva classifica ed \u00e8 stato certificato doppio disco di platino nelle prime due settimane dall'uscita per le oltre copie vendute; il disco si \u00e8 rivelato essere il secondo album pi\u00f9 venduto in Italia nel 2010. In Svizzera ha raggiunto l'85\u00aa posizione della rispettiva classifica.\nIl 28 maggio 2010 ha partecipato ai \"Wind Music Awards\", ed \u00e8 stata premiata con il \"Premio CD Multiplatino\" per l'EP \"Oltre\".\nDal giugno al settembre 2010 si \u00e8 svolto il suo primo tour, intitolato \"Ahi ce sta passu\", frase in dialetto salentino che tradotta significa \"Ahi, cosa sto passando\". Tra giugno e luglio dello stesso anno Emma \u00e8 stata impegnata anche con l\"Amici Tour 2010\", dove si \u00e8 esibita insieme a tutti i ragazzi del serale di \"Amici di Maria de Filippi 9\". Nell'estate del 2010 riceve anche il premio \"miglior voce femminile dell'anno 2010\" ai Venice Music Awards. A gennaio 2014 l'EP \"Oltre\" \u00e8 stato certificato triplo disco di platino per le oltre copie vendute.\n2010-2011: \"A me piace cos\u00ec\".\nIl 19 ottobre 2010 viene pubblicato il suo primo album in studio solista, \"A me piace cos\u00ec\". L'album, anticipato dal singolo \"Con le nuvole\" pubblicato il 24 settembre 2010, ha debuttato alla seconda posizione della Classifica FIMI Album, mentre in Svizzera ha raggiunto la 50\u00aa posizione della Schweizer Hitparade. Dal 19 novembre 2010 \u00e8 entrato in rotazione radiofonica il secondo singolo, \"Cullami\". Il 30 novembre viene pubblicata l'edizione speciale di \"A me piace cos\u00ec\", contenente in pi\u00f9 l'EP \"Oltre\" e due brani inediti: \"L'amore che ho\", scritto da Neffa, e la cover di \"(Sittin' on) the Dock of the Bay\", cantata con Craig David e inserita anche nella versione digitale dell'album \"Signed Sealed Delivered\" del cantante britannico.\nHa partecipato al Festival di Sanremo 2011 insieme al gruppo Mod\u00e0 con il brano \"Arriver\u00e0\", classificandosi al secondo posto, dietro Roberto Vecchioni. In seguito a questa partecipazione, il 16 febbraio 2011 viene pubblicata la Sanremo Edition di \"A me piace cos\u00ec\". Nella terza serata del festival, intitolata \"Nata per unire\" e dedicata al 150\u00ba Anniversario dell'Unit\u00e0 d'Italia, Emma con i Mod\u00e0 eseguono \"Here's to You (la ballata di Sacco e Vanzetti)\". Quest'ultima \u00e8 stata eseguita dalla Marrone nella trasmissione \"Annozero\" di Michele Santoro, il quale ha fortemente voluto l'artista ospite del suo programma televisivo.\n\"Arriver\u00e0\" riesce al suo debutto, a raggiungere la prima posizione della Top Singoli. Nello stesso mese riceve una nomination ai TRL Awards 2011 nella categoria \"Best Talent Show Artist\". Il successivo 15 aprile, entra in rotazione radiofonica il nuovo singolo \"Io son per te l'amore\".\nAnticipando la tourn\u00e9e estiva, nella primavera del 2011 Emma ha fatto da apri concerto a Taylor Swift nell'unica tappa italiana del suo tour e a tre tappe di Gianna Nannini. Il 2 maggio 2011 prende parte come ospite al programma televisivo musicale \"Due\" di Rai 2, condotto da Gianni Morandi e Roberto Vecchioni, con i quali ha anche duettato nel corso della serata.\nIl 29 maggio 2011 ha aperto la finale della Coppa Italia 2010-2011 allo Stadio Olimpico di Roma cantando l'inno nazionale italiano. Tra giugno e luglio 2011 si \u00e8 svolto l\"'A me piace cos\u00ec Tour 2011\" ed in contemporanea Emma ha aperto due concerti di Vasco Rossi del Vasco Live Kom '011.\nNel mese di luglio del 2011 ha partecipato al Festival teatro canzone Giorgio Gaber, in ricordo del cantautore Giorgio Gaber; Emma si \u00e8 esibita in \"Io non mi sento italiano\" e \"La libert\u00e0\". Nello stesso periodo ha partecipato ai \"Wind Music Awards 2011\" dove \u00e8 stata premiata con il \"Premio CD Platino\" per l'album \"A me piace cos\u00ec\" e con il \"Premio Digital Songs Platino\", in collaborazione con i Mod\u00e0, per il singolo \"Arriver\u00e0\", secondo i parametri delle Certificazioni FIMI in corso nel 2011.\nA settembre 2011 l'album \u00e8 stato certificato doppio disco di platino dalla FIMI per aver venduto oltre copie, mentre il singolo omonimo \u00e8 stato certificato disco multiplatino per le oltre copie vendute.\n2011-2012: \"Sar\u00f2 libera\".\nIl 28 luglio 2011 viene resa nota la copertina del nuovo disco, \"Sar\u00f2 libera\", pubblicato il 20 settembre 2011 e trainato dall'omonimo singolo, pubblicato il 2 settembre 2011. Il singolo, certificato disco d'oro, raggiunge la quarta posizione della Top Singoli, mentre l'album entra direttamente alla prima posizione della Classifica FIMI Artisti. L'album viene ufficialmente certificato, nell'agosto 2012, doppio disco di platino per le oltre copie vendute. Il 28 ottobre 2011, viene pubblicato il secondo singolo, \"Tra passione e lacrime\".\nNel gennaio del 2012 ottiene un cameo nel film \"Benvenuti al Nord\", dove sul finire del film e nei titoli di coda canta \"Nel blu dipinto di blu\" di Domenico Modugno.\nIl 15 gennaio 2012 viene annunciata la sua partecipazione al Festival di Sanremo 2012 con il brano \"Non \u00e8 l'inferno\", scritto per lei, per quanto riguarda il testo, da Kekko Silvestre e con le musiche composte da Luca Sala ed Enrico Palmosi; per l'occasione \u00e8 stata pubblicata la \"Sanremo Edition\" di \"Sar\u00f2 libera\". Nella terza serata del festival ha duettato con Gary Go in \"If Paradise Is Half as Nice\" e nella quarta serata, con Alessandra Amoroso in \"Non \u00e8 l'inferno\". Il 19 febbraio 2012 viene proclamata vincitrice della kermesse. Il brano, entrato direttamente alla prima posizione della Top Singoli, a settembre viene certificato disco multiplatino per le oltre copie vendute. In Svizzera il singolo ha raggiunto la 19\u00aa posizione della rispettiva classifica, rimanendo in classifica per le successive tre settimane, mentre la \"Sar\u00f2 libera - Sanremo Edition\" ha raggiunto come posizione massima la 43\u00aa, rimanendo in classifica per otto settimane. Nello stesso mese, la cantante ha ricevuto una nomination ai Kids' Choice Award 2012 nella categoria \"Miglior cantante italiano\".\nIl 31 marzo 2012 ha fatto ritorno ad \"Amici\", nel serale dell'undicesima edizione, rientrando in gara nella categoria \"Big\", vinta poi da Alessandra Amoroso. L'Amoroso ha diviso il premio, consistente in un concerto gratuito all'Arena di Verona, con Emma. Nel corso della trasmissione \u00e8 stato pubblicato il brano che Emma ha scritto per Antonino Spadaccino dal titolo \"Resta ancora un po\"', brano che ha raggiunto la sesta posizione della Top Singoli.\nIn parallelo \u00e8 stata madrina degli \"Hyundai Music Awards\" in cui vi era in palio un contratto discografico con la Universal. Nello stesso periodo ha ricevuto due nomination ai TRL Awards 2012 come \"Best Fan\" ed \"Italian Do It Better\" vincendo quest'ultima. Il 27 aprile 2012 \u00e8 stato pubblicato il quarto singolo \"Cercavo amore\", rimasto per due settimane in vetta nella classifica italiana dei singoli e successivamente certificato disco di platino dalla FIMI; in Svizzera il singolo ha invece debuttato alla 68\u00aa posizione.\nNel maggio 2012 ha preso parte ai Wind Music Awards 2012, durante i quali ha ricevuto il \"Premio CD Platino\" per l'album \"Sar\u00f2 libera\", ha cantato \"Cercavo amore\" ed ha duettato con Pino Daniele sulle note di \"Io per lei\" e \"Quando\". Il mese seguente l'album viene certificato doppio disco di platino e successivamente totalizza 87 settimane consecutive in classifica. Il 10 luglio 2012 \u00e8 stato pubblicato il remix ufficiale del \"singolo\" realizzato da Alex Gaudino e Jason Rooney e contenente due brani. \"Cercavo amore\" \u00e8 stata scelta per essere una delle tracce di Just Dance 4 (unico brano italiano presente), disponibile dal 2 ottobre 2012 in tutto il mondo.\nNel mese di luglio \u00e8 iniziato il suo terzo tour, il \"Sar\u00f2 libera Tour\", conclusosi nel mese di dicembre dello stesso anno. Il \"Concerto del vincitore - Tezenis Live\" di Alessandra Amoroso ed Emma, svoltosi il 5 settembre all'Arena di Verona, \u00e8 stato trasmesso su Canale 5 il 6 settembre. Il 17 settembre 2012 viene estratto il quinto singolo, \"Maledetto quel giorno\".\nL'8 ottobre 2012 prende parte al \"Puglia Sounds in London\", evento creato per far ascoltare la musica pugliese all'estero, svoltosi nell'auditorium KOKO di Londra. Il 6 novembre \u00e8 stata rivelata la lista tracce del triplo disco \"Per Gaber... io ci sono\", tributo a Giorgio Gaber ed Emma \u00e8 presente con il brano, \"La libert\u00e0\".\nIl 12 novembre \u00e8 stato pubblicato attraverso il sito del \"Corriere della Sera\" il videoclip di \"Non sono solo te\", il primo che ha visto la Marrone nei panni di regista e sceneggiatrice.\n2013-2014: \"Schiena\", l'Eurovision Song Contest 2014 ed \"E Live\".\nNel 2013 la cantautrice si \u00e8 iscritta alla SIAE dove deposita i brani solisti di cui \u00e8 autrice; nell'archivio \u00e8 presente come Marrone Emmanuela. Prima della sua carriera solista \u00e8 stata autrice, compositrice e cantautrice dei brani del gruppo musicale, M.J.U.R. Nel febbraio dello stesso anno, Marrone ha ricevuto una nomination agli annuali Nickelodeon Kids' Choice Awards nella categoria \"Miglior cantante italiano\". Nello stesso periodo ha duettato con la cantante Annalisa nel brano \"Per Elisa\" di Alice in occasione della quarta serata Festival di Sanremo 2013 dedicata a \"Sanremo Story\", oltre ad essere stata scelta come direttore artistico di una squadra della dodicesima edizione di \"Amici di Maria De Filippi\", andando in sfida contro l'altra squadra di Miguel Bos\u00e9 (sostituito poi da Eleonora Abbagnato). Ad aggiudicarsi la vittoria del talent show \u00e8 stato il rapper Moreno, appartenente alla squadra della Marrone.\nIl 13 marzo 2013 la cantante ha rivelato attraverso Facebook la copertina del singolo \"Amami\", pubblicato il 22 dello stesso mese. Tale singolo ha anticipato la pubblicazione del terzo album in studio \"Schiena\", annunciato in via ufficiale dalla cantante stessa il 18 marzo e pubblicato il 9 aprile. Prodotto da Brando, l'album ha debuttato alla prima posizione della classifica italiana degli album, mantenendo la posizione nelle tre settimane seguenti, ed \u00e8 stato certificato disco di platino dalla FIMI il 21 giugno dello stesso anno. L'album \u00e8 successivamente risultato essere il quinto album pi\u00f9 venduto del 2013 in Italia, nonch\u00e9 certificato tre volte disco di platino in Italia il 23 maggio 2014 per aver venduto oltre copie.\nPer la promozione dell'album, il 7 maggio \u00e8 stato annunciato lo \"Schiena Tour\", che ha visto Marrone esibirsi nei maggiori palasport d'Italia da novembre a dicembre 2013, realizzando sold out continui e totalizzando oltre spettatori. Il 3 giugno 2013 \u00e8 stata premiata ai Wind Music Awards 2013 come \"Premio CD Oro\" per l'album Schiena e come \"Premio Digital Songs Platino\" per il singolo \"Amami\", brano eseguito durante la serata; il 15 dello stesso mese \u00e8 stata invece premiata agli MTV Awards 2013 nella categoria \"Wonder Woman\".\nIl 21 giugno \u00e8 stato pubblicato il secondo singolo \"Dimentico tutto\", scritto da Nesli e presentato in due serate del \"Summer Festival 2013\". Il 26 agosto il singolo \u00e8 stato certificato disco d'oro per le oltre copie vendute, ottenendo quello di platino il mese successivo. Il 24 agosto ha partecipato alla Notte della Taranta a Melpignano, cantando due brani in dialetto salentino \"Lu rusciu de lu mare\" e \"L'Acqua de la funtana\". A settembre ha ricevuto 6 nomination ai World Music Award, come \"Best song\" (con \"Amami\"), \"Best Album\" (con \"Sar\u00f2 libera\" e \"Schiena\"), \"Best video\" (sempre con \"Amami\"), \"Miglior artista femminile\", \"Best Live Act\" e \"Best Entertainer\". Sempre nel settembre 2013 viene candidata, come unica donna, nella categoria \"Best Italian Act\" agli MTV Europe Music Awards e vince il TeleRatto come \"Scostumata dell'anno\".\nL'11 ottobre \u00e8 entrato in rotazione radiofonica il terzo singolo \"L'amore non mi basta\", uscito in contemporanea con l'annuncio di una riedizione di \"Schiena\". Intitolata \"Schiena vs Schiena\", la riedizione \u00e8 composta da due CD: il primo \u00e8 costituito dal disco originario con l'aggiunta dell'inedito \"La mia citt\u00e0\", mentre il secondo \u00e8 costituito da versioni riarrangiate in chiave semi-acustica di tutti i brani dell'album. Tra le tracce in versione semi-acustica \u00e8 presente una versione di \"Dimentico tutto\" in stile reggae, con una parte del testo riscritta in \"salentino\" da Emma. Nel mese di novembre ha partecipato come ospite alla trasmissione-tributo \"Unici: Mina d'altro canto\", per celebrare insieme ad altri cantanti Mina, suo idolo da sempre. Nel dicembre 2013 il singolo \"L'amore non mi basta\" \u00e8 stato certificato disco d'oro per le oltre copie vendute in digitale. Il 22 dello stesso mese si \u00e8 esibita al Mediolanum Forum di Milano, ospite speciale del \"Family Christmas Show\" di Laura Pausini. All'evento duetta con la Pausini sulle note di \"Come se non fosse stato mai amore\".\nIl 21 gennaio 2014 viene confermata la sua presenza all\"'Eurovision Song Contest 2014\", in programma il 10 maggio a Copenaghen, come rappresentante dell'Italia con il brano \"La mia citt\u00e0\", scritto dalla cantante stessa. Alla manifestazione, la cantante \u00e8 posizionata alla 21\u00aa posizione, uno dei risultati pi\u00f9 bassi di sempre per un artista italiano in termini di posizione.\nNel frattempo, il 24 gennaio \u00e8 entrato in rotazione radiofonica il quarto singolo estratto da \"Schiena\", \"Trattengo il fiato\". Anche quest'ultimo ottiene la certificazione di disco d'oro per le oltre copie vendute. A febbraio 2014, la canzone \"Acqua e ghiaccio\" \u00e8 stata inserita nella colonna sonora della miniserie \"Braccialetti rossi\". In occasione del Carnevale di Venezia ha ricevuto il premio \"Cavalchina Awards 2014\", destinato a \"celebrare le personalit\u00e0 straordinarie che per talento creativo e interpretativo e per stile di vita sono internazionalmente riconosciute come simbolo artistico unico e inimitabile\". Il 17 marzo \u00e8 stato pubblicato il videoclip di \"La mia citt\u00e0\". Il 20 giugno si \u00e8 esibita come ospite di Radio Italia, in un mini live, in Brasile, esattamente a \"Casa Azzurri\", a Recife, in occasione del Campionato mondiale di calcio 2014. Dal 6 luglio la cantante \u00e8 ripartita con un mini-tour estivo di sette date denominato \"Emma Limited Edition\", con la data zero il 2 luglio a Campione d'Italia a Como per poi proseguire all'Arena di Verona il 7 luglio. Un tour inedito per la cantante salentina che si \u00e8 esibita per la prima volta con un'orchestra di 13 elementi diretta dal Maestro Davide Di Gregorio rivisitando ogni brano con nuovi arrangiamenti. Ad ogni tappa c'\u00e8 stato un ospite, alla prima data David Bisbal, nelle altre Loredana Bert\u00e8, Alessandra Amoroso, Fiorella Mannoia, Rufus Wainwright e Malika Ayane.\nNel mese di giugno 2014 ha preso parte alle prime due puntate del Summer Festival. Le canzoni \"La mia citt\u00e0\" e \"Amami\" sono state candidate al concorso indetto da RTL 102.5 \"Premio RTL 102.5 - Canzone dell'estate 2014\". Ha partecipato anche al premio di serata, classificandosi prima con \"La mia citt\u00e0\" durante la prima serata. Il 29 luglio \u00e8 stato pubblicato per il download digitale il singolo di David Bisbal \"Hombre de tu vida\", realizzato in duetto con la Marrone e che ha anticipato l'uscita dell'album del cantante spagnolo. Ad agosto la cantante ha collaborato con i Bundamove al brano \"Radici e polvere\" e nello stesso periodo ha annunciato le date del tour invernale \"Emma 3.0\", partito nel mese di novembre.\nIl 1\u00ba settembre Emma ha duettato col cantautore napoletano Pino Daniele durante il concerto \"Nero a met\u00e0\" tenuto all'Arena di Verona. Al termine dell'esibizione, nel quale ha interpretato \"Je so pazzo\" e \"Nun me scucci\u00e0\", la cantante salentina ha ringraziato Daniele con la frase \"Grazie Pino, mi hai fatto sfogare. Ma soprattutto mi hai regalato un sogno\".\nIl 10 ottobre 2014 Emma ha pubblicato attraverso Facebook la copertina del singolo \"Resta ancora un po\"', scritto dalla cantante stessa e precedentemente inciso come singolo da Antonino Spadaccino nel 2012 nell'album \"Libera quest'anima\". La versione della Marrone, ad una settimana dalla sua pubblicazione, ha debuttato alla 16\u00aa posizione della Top Singoli e ha anticipato l'uscito dell'album dal vivo \"E Live\", pubblicato il 11 novembre 2014. Sia l'album che il singolo ottengono il disco d'oro, il primo per aver venduto oltre copie, il secondo per averne vendute, in digitale, oltre .\nIl 12 dicembre 2014 \u00e8 stato pubblicato il singolo dei Mod\u00e0 \"Come in un film\", realizzato con la partecipazione vocale di Emma.\n2015-2017: partecipazioni televisive, \"Adesso\".\nNel 2015 Carlo Conti, direttore artistico del Festival di Sanremo, la sceglie come valletta della kermesse, insieme a Arisa e all'attrice Roc\u00edo Mu\u00f1oz Morales. La sua partecipazione al Festival viene ufficializzata il 13 gennaio 2015, durante la conferenza stampa al Casin\u00f2 di Sanremo. Subito dopo la partecipazione al Festival di Sanremo, \u00e8 partita la seconda stagione della serie televisiva \"Braccialetti rossi\", nella cui colonna sonora \u00e8 presente un brano di Emma intitolato \"Se rinasci\".\nIl 9 febbraio \u00e8 presente nella rivista \"Rolling Stone Italia\" nel numero intitolato: \"Le 100 facce della musica italiana\", che raccoglie i volti pi\u00f9 influenti del panorama musicale italiano. Nello stesso mese ufficializza il ritorno nei panni di direttore artistico nel serale della quattordicesima edizione di \"Amici di Maria De Filippi\", nella cui prima puntata si \u00e8 esibita interpretando \"Caruso\" di Lucio Dalla. Il 17 aprile dello stesso anno \u00e8 stato pubblicato il singolo \"Ora o mai pi\u00f9\" del produttore italiano Don Joe, a cui Marrone ha partecipato vocalmente. Il 25 maggio la cantante \u00e8 stata premiata al \"Premio Regia Televisiva 2015\" per la sua partecipazione a \"Amici di Maria De Filippi\" e al Festival di Sanremo 2015, mentre tre giorni pi\u00f9 tardi, in occasione del secondo anniversario della Convenzione di Istanbul, ha collaborato insieme a Carmen Consoli, Gianna Nannini, Elisa, Irene Grandi e Nada con il brano \"La signora del quinto piano\". Il 4 giugno \u00e8 stata premiata ai Wind Music Awards per il disco d'oro ottenuto con l'album dal vivo \"E Live\" e ha dedicato il premio a Pino Daniele interpretando \"Napule \u00e8\".\nIl 19 giugno \u00e8 stato pubblicato il singolo \"Occhi profondi\", presentato per la prima volta dal vivo al Summer Festival 2015, manifestazione alla quale la cantante ha partecipato in veste di giudice speciale. Il singolo \u00e8 stato successivamente certificato doppio disco di platino dalla FIMI per le oltre copie vendute. Il 7 settembre la cantante \u00e8 stata ospite del concerto di Fiorella Mannoia tenutosi all'Arena di Verona, a cui hanno partecipato anche altri artisti come J-Ax, Noemi e Loredana Bert\u00e8; esattamente un mese dopo, la Marrone \u00e8 stata ospite insieme ad Elisa della seconda puntata dello show televisivo \"Capitani coraggiosi\" di Gianni Morandi e Claudio Baglioni, esibendosi con questi ultimi nelle note finali di \"E tu\" e poi in \"Ma chi se ne importa\" e \"Si pu\u00f2 dare di pi\u00f9\".\nIl 23 ottobre \u00e8 stato pubblicato un ulteriore singolo \"Arriver\u00e0 l'amore\", anch'esso successivamente certificato disco di platino, mentre quattro giorni pi\u00f9 tardi \u00e8 stato annunciato il quarto album in studio della cantante, intitolato \"Adesso\" e pubblicato il 27 novembre dello stesso anno. Composto da 13 brani, il disco ha debuttato alla seconda posizione della classifica italiana degli album ed \u00e8 stato certificato doppio disco di platino dalla FIMI per aver venduto oltre copie. Il 22 dicembre 2015 \u00e8 stata ospite del programma televisivo \"Panariello sotto l'albero\", durante il quale ha interpretato \"All I Want for Christmas Is You\", \"A mano a mano\", \"Malo\", \"Amami\" e \"Arriver\u00e0 l'amore\". Il 22 gennaio 2016 \u00e8 invece uscito il terzo singolo estratto da \"Adesso\", intitolato \"Io di te non ho paura\". Un mese pi\u00f9 tardi \u00e8 stata invece ufficializzata la sua partecipazione alla quindicesima edizione di \"Amici di Maria De Filippi\" come direttore artistico della squadra bianca in coppia con la cantante Elisa.\nNel 2016 ha preso parte all'album \"Amici non ne ho... ma amiche s\u00ec!\" di Loredana Bert\u00e8, duettando nei brani \"Non sono una signora\" e \"Amici non ne ho\", in \"On\" di Elisa nel brano \"Sorrido gi\u00e0\" e in due brani del disco di Ron, in \"Una citt\u00e0 per cantare\" e in \"Prigioniera a distanza\". L'8 marzo dello stesso anno la piattaforma Spotify ha comunicato che dal giorno dell'uscita dell'app fino all'8 marzo Emma \u00e8 stata la cantante donna italiana pi\u00f9 ascoltata sulla piattaforma.\nIl 14 maggio 2016 la cantante \u00e8 stata ospite del concerto di Gianna Nannini tenuto all'Arena di Verona, duettando con lei in alcuni suoi brani, mentre il 1\u00ba giugno presso lo stesso luogo \u00e8 stata ospite anche di Renato Zero, con il quale ha cantato \"Spiagge\" e \"Sempre\" in omaggio a Gabriella Ferri. Sempre nel mese di giugno 2016 Emma ha preso parte a numerosi eventi musicali italiani, tra cui il Wind Music Awards dove ha ritirato due premi, oltre ad aver cantato in anteprima assoluta il singolo \"Libre\" insieme a \u00c1lvaro Soler, l'MTV Awards, dove ha vinto nella categoria \"Best Italian Female\", il concerto di Radio Italia Live, dove ha cantato \"Arriver\u00e0 l'amore\", \"Io di te non ho paura\", \"Il paradiso non esiste\" ed infine ha duettato con Elisa e Giuliano Sangiorgi in \"Sorrido gi\u00e0\", e infine il Summer Festival 2016, nel quale \u00e8 stata presente per tre serate.\nL'8 agosto 2016 \u00e8 stata ospite di Franco Battiato per il Milo Fest al Teatro Lucio Dalla duettando con lo stesso. Il 13 settembre esce \"Dentro \u00e8 tutto acceso\", raccolta di pensieri e fotografie della cantante edita da Mondadori. Il 18 novembre 2016 la cantante ha pubblicato il singolo \"Quando le canzoni finiranno\", il quarto ed ultimo estratto da \"Adesso\".\nNell'aprile 2017 ha sostituito Morgan come direttore artistico della squadra bianca del talent show \"Amici di Maria De Filippi\" a partire dalla quinta puntata.\n2018: \"Essere qui\".\nIl 2 gennaio 2018 Emma Marrone ha annunciato la pubblicazione del quinto album in studio \"Essere qui\", avvenuta il 26 dello stesso mese. Registrato interamente presso le Officine Meccaniche di Milano, il disco \u00e8 stato anticipato il 5 gennaio dal singolo \"L'isola\". Successivamente sono stati pubblicati altri due singoli dall'album: \"Effetto domino\" e \"Mi parli piano\".\nL'album \u00e8 stato inoltre promosso dal tour \"Essere qui Tour 2018\" nella maggior parte dei palazzetti d'Italia durante il maggio 2018, anticipato da due live, il primo a Tokyo il 21 aprile in occasione del festival \"Italia, amore mio!\" e il secondo a Las Vegas il 25 aprile in occasione della \"Billboard Latin Music Week\". Il 13 aprile, inoltre, \"Essere qui\" \u00e8 stato pubblicato anche in Giappone.\nDurante il tour, Emma \u00e8 stata giudice in alcune puntate di \"Amici di Maria De Filippi\". Il 5 giugno \u00e8 stata premiata ai Wind Music Awards per il disco d'oro dell'album \"Essere qui\" e il 7 giugno \u00e8 stata ospite nella serata dedicata a Pino Daniele, \"Pino \u00e8\", dove ha cantato \"Io per lei\". Nel luglio 2018 partecipa al singolo \"Faccio quello che voglio\" di Fabio Rovazzi, assieme a Nek e Al Bano, seppur senza essere accreditati nel singolo.\nIl 16 novembre esce la riedizione intitolata \"Essere qui Boom Edition\", contenente quattro inediti, tra cui il singolo \"Mondiale\".\n2019-2021: \"Fortuna\" e \"Best of Me\".\nNel 2019 la cantante ha pubblicato il sesto album \"Fortuna\", anticipato nel mese di settembre dal singolo \"Io sono bella\". Il disco \u00e8 stato in seguito promosso anche dai singoli \"Stupida allegria\" e \"Luci blu\", usciti rispettivamente il 6 dicembre 2019 e il 6 marzo 2020. Per il disco la cantante aveva programmato un concerto speciale per il 25 maggio 2020 e il \"Fortuna Tour\" per l'autunno, ma a causa della pandemia di COVID-19 entrambi gli eventi sono stati posticipati al 2021.\nIl 4 febbraio 2020 \u00e8 stata super ospite della prima serata del Festival di Sanremo 2020, prima da sola cantando un medley dei suoi successi e poi con il cast del film \"Gli anni pi\u00f9 belli\", diretto da Gabriele Muccino, di cui Emma \u00e8 protagonista insieme a Pierfrancesco Favino, Claudio Santamaria, Kim Rossi Stuart e Micaela Ramazzotti, alla sua prima esperienza come attrice. Tale film \u00e8 uscito il 13 dello stesso mese, venendo tuttavia ritirato poco tempo dopo a causa della pandemia per fare ritorno nelle sale cinematografiche soltato il 15 luglio successivo. Sempre nel 2020 Marrone ha preso parte al progetto Italian Allstars 4 Life, iniziativa benefica a favore della Croce Rossa Italiana, per cui l'8 maggio 2020 \u00e8 uscito il singolo corale \"Ma il cielo \u00e8 sempre pi\u00f9 blu\". Successivamente la cantante ha rivestito il ruolo di giudice nella quattordicesima edizione del talent show \"X Factor\", insieme a Manuel Agnelli, Hell Raton e Mika, capitanando la categoria degli \"Under Uomini\" e riuscendo a portare in finale il suo concorrente Blind. In occasione dell'ultima puntata, Emma ha cantato in duetto con Blind stesso in una cover de \"La fine\" di Nesli, per poi esibirsi in qualit\u00e0 di ospite con il suo singolo \"Latina\". Nell'ottobre 2020 \u00e8 uscito \"\", album tributo a Francesco Guccini prodotto e arrangiato da Mauro Pagani, nel quale \u00e8 presente una reinterpretazione di \"Autunno\" curata da Emma Marrone insieme a Roberto Vecchioni, versione apprezzata dallo stesso Guccini.\nIl 15 gennaio 2021 \u00e8 uscito il singolo \"Pezzo di cuore\", realizzato insieme ad Alessandra Amoroso, mentre il 4 giugno dello stesso anno \u00e8 stata la volta di \"Che sogno incredibile\", singolo inciso insieme a Loredana Bert\u00e8. I due brani hanno anticipato la raccolta \"Best of Me\", uscita il 25 giugno dello stesso anno e contenente una selezione dei suoi principali successi in chiave riarrangiata.\nNel 2022 prende parte al Festival di Sanremo 2022 con il brano \"Ogni volta \u00e8 cos\u00ec\", classificandosi sesta al termine della manifestazione.\nInfluenze musicali e stile.\nEmma, cantautrice pop rock del panorama musicale italiano, \u00e8 caratterizzata da una voce di contralto graffiante e rauca dalle tinte blues. Vicina alla musica fin da bambina, identifica in Gianna Nannini il suo principale punto di riferimento artistico; \u00e8 stata infatti definita come la sua erede artistica. Tra gli altri suoi punti di riferimento artistici vi sono Mina e Loredana Bert\u00e8. Il suo timbro graffiante \u00e8 stato sottolineato dal critico Mario Luzzatto Fegiz; anche il pianista Nazzareno Carusi si \u00e8 soffermato sul timbro di Emma e sul suo modo di cantare: \u00abdotata di un talento di base, d\u00e0 l'impressione che canti ad istinto e ci\u00f2 potrebbe anche danneggiare le corde vocali\u00bb. Di seguito Emma ha iniziato a curare la voce ed ha dichiarato che, cantando tanto, ha imparato ad usare e gestire meglio il suo timbro.\nFilantropia.\nSin dall'inizio della sua carriera, la cantante ha partecipato a diverse iniziative di solidariet\u00e0, impegno sociale e beneficenza. A febbraio del 2011 Emma partecipa alla manifestazione \"Se non ora quando\", un movimento ideato per protestare a favore dei diritti delle donne, partecipa allo stesso movimento anche nel 2012. In diverse interviste la cantante ha dichiarato di aver sempre partecipato, sin da giovanissima, a manifestazioni sociali e di aver svolto per un anno il servizio civile assistendo gli anziani a domicilio.\nIn seguito ad un intervento chirurgico per un tumore dell'utero, ha promosso una campagna di sensibilizzazione alla prevenzione dei tumori tra i giovani. Gi\u00e0 nel 2010 era attiva in tal senso, difatti assieme agli altri dodici cantanti di \"Amici 9\" ha pubblicato il singolo a scopo benefico \"Cellule (Per rinascere basta un attimo)\", il cui ricavato \u00e8 stato devoluto all'Istituto nazionale tumori Regina Elena e all'Istituto dermatologico S. Gallicano di Roma. Da maggio 2011 diventa testimonial dell'Associazione italiana per la ricerca sul cancro per aiutare la ricerca contro il . Sempre nel 2011 Emma presta il proprio volto per una campagna dedicata alla prevenzione oncologica dell'Associazione nazionale tumori, ONLUS che opera nell'ambito dell'assistenza socio-sanitaria domiciliare gratuita ai sofferenti di tumore.\nIl 27 maggio 2012 partecipa al \"Dream on Show\", spettacolo organizzato dal \"Dipartimento per le Politiche Antidroga\", \"Ministro per la Cooperazione Internazionale\" e l'Integrazione della Presidenza del Consiglio dei ministri per lanciare un messaggio contro tutte le droghe. L'11 luglio dello stesso anno ha partecipato al concerto \"SLAncio di vita\", contro la SLA, finalizzato per finanziare la ricerca sulla Sclerosi laterale amiotrofica. Sempre nell'estate del 2012 ha collaborato con la \"Protezione Civile della Misericordia\" devolvendo l'intero ricavato del suo concerto a Lastra a Signa del 21 luglio per l'acquisto di un macchinario polifunzionale.\nDal dicembre 2014 supporta \"Never Give Up\" associazione non-profit per lo studio e la cura dei disturbi alimentari."}
{"id": "2874575", "revid": "767487", "url": "https://it.wikipedia.org/wiki?curid=2874575", "title": "The Automobile Thieves", "text": "The Automobile Thieves \u00e8 un cortometraggio muto del 1906 diretto da James Stuart Blackton e interpretato dallo stesso regista e da Florence Lawrence, qui al suo primo film. Fu prodotto dalla Vitagraph che lo distribu\u00ec nelle sale il 10 novembre 1906.\nTrama.\nUna giovane coppia di rapinatori si scatena in una serie di rapine che culminano in un inseguimento, in cui i due alla fine vengono uccisi.\nProduzione.\nProdotto dalla Vitagraph Company of America.\nDistribuzione.\nLa Vitagraph lo distribu\u00ec nelle sale statunitensi il 10 novembre 1906. Copie del film sono conservate negli archivi dell'UCLA Film and Television."}
{"id": "2874590", "revid": "287204", "url": "https://it.wikipedia.org/wiki?curid=2874590", "title": "Luminous", "text": "Luminous \u00e8 una raccolta di racconti di fantascienza di Greg Egan del 1998.\nRacconti.\nLuminous contiene i seguenti racconti:"}
{"id": "2874593", "revid": "183694", "url": "https://it.wikipedia.org/wiki?curid=2874593", "title": "Eduard Oscar Schmidt", "text": ""}
{"id": "2874610", "revid": "767487", "url": "https://it.wikipedia.org/wiki?curid=2874610", "title": "FIFA Soccer 96", "text": "FIFA Soccer 96 (conosciuto anche come FIFA 96: Virtual Soccer Stadium) \u00e8 un videogioco di calcio sviluppato da Extended Play Productions e pubblicato da EA Sports il 30 novembre 1995.\n\u00c8 stato il primo gioco della serie a sfruttare un motore grafico 3D in tempo reale, nonch\u00e9 il primo ad includere i nomi autentici dei calciatori.\nCampionati.\nIn \"FIFA Soccer 96\" sono presenti 11 campionati. Essi sono:"}
{"id": "2874621", "revid": "1784938", "url": "https://it.wikipedia.org/wiki?curid=2874621", "title": "Villa Mosconi Bertani", "text": "La Villa Mosconi Bertani (conosciuta anche come Villa Novare) \u00e8 una Cantina e villa veneta neoclassica risalente al XVIII secolo famosa per la lunga storia di produzione dell\u2019Amarone Classico della Valpolicella. La Tenuta nasce come estensione di un precedente complesso del secolo XVI ed \u00e8 composta da una residenza estiva, cantina monumentale, ampio brolo (ventidue ettari) e pertinenze dedicati interamente alla viticoltura. Villa Mosconi Bertani \u00e8 anche conosciuta per essere stata un importante centro del Romanticismo grazie al poeta e letterato italiano Ippolito Pindemonte nonch\u00e9 come luogo di nascita del vino Amarone. Essa si trova nel comune di Negrar in localit\u00e0 Novare, in Valpolicella, nella provincia di Verona. In origine la Villa era sede di produzione dell\u2019Amarone della Cav. G. B. Bertani, dal 2012 \u00e8 sede di produzione dei vini di riserva di Tenuta Santa Maria della famiglia di Gaetano Bertani. La villa, il parco all'inglese, la cantina e i suoi vigneti sono aperti al pubblico tutti i giorni per tour guidati e in occasione di eventi culturali e privati.\nAmbiente.\nLa villa \u00e8 situata in uno dei luoghi ancora non contaminati dalle speculazioni edilizie e questa sua cornice naturalistica immersa nelle campagne ne incrementa la gi\u00e0 indiscutibile bellezza artistica.\nLa valle di Novare ha un grande interesse geologico e idrologico per le sette fonti perenni che alimentavano in epoca romana l'acquedotto della citt\u00e0 di Verona e i ricchi giacimenti ferrosi sfruttati in antichit\u00e0.\nStoria.\nFu iniziata dalla famiglia Fattori intorno al 1735 a lato della cantina cinquecentesca preesistente nel luogo di un antico insediamento prima arusnate e poi d'epoca romana. Fu venduta incompiuta ai Mosconi, nel 1769, che completarono la costruzione aggiungendo un magnifico parco romantico di otto ettari in stile inglese oltre ad espanderne l'attivit\u00e0 vinicola rendendola una delle maggiori cantine dell'epoca nel Nord Italia.\nDurante la propriet\u00e0 dei Mosconi fu inoltre importante salotto letterario frequentato da esponenti della cultura del tempo, tra cui il poeta e letterato Ippolito Pindemonte.\nNella prima met\u00e0 del Novecento la villa conobbe anni di abbandono e opere vandaliche che rovinarono il parco e alcune sue stanze. Nel 1953 venne acquistata e ristrutturata dalla famiglia Bertani per farne sede di rappresentanza dell'omonima cantina. Dal 2012 \u00e8 propriet\u00e0 della famiglia di Gaetano Bertani che in questa sede continua la tradizione di famiglia nella produzione di vini.\nArchitettura.\nIl complesso \u00e8 un tipico esempio dell'idea palladiana della Villa Veneta con integrazione nel progetto architettonico sia della parte produttiva e agricola legata al vino che di quella residenziale e padronale, rappresentando al centro della valle una sorta di tempio neoclassico a riferimento di una comunit\u00e0 che contava trentacinque famiglie residenti nella tenuta. \u00c8 costituito da un edificio principale con due ali basse avanzate, terminanti in due facciate simmetriche. Sopra l'ala orientale si erge il campanile della cappella (consacrata a San Gaetano), mentre da ambo le parti due cancelli danno accesso ai rustici e alle cantine.\nLa costruzione di tutto l'impianto, ossia il corpo centrale della villa, la cappella e le cantine, avvenne nella prima met\u00e0 del Settecento, ad opera dell'architetto veronese Adriano Cristofali su commissione del primo proprietario della tenuta Giacomo Fattori. Egli la fece erigere su un nucleo abitativo preesistente del Cinquecento.\nL'intervento della famiglia Fattori iniziato nel 1710, finalizzato a dare alla dimora un tono aristocratico, aveva un chiaro scopo autocelebrativo, dal momento che erano stati insigniti del titolo comitale. Il progetto fu inizialmente affidato all'architetto Lodovico Perini che mor\u00ec prima dell'inizio dei lavori e fu completato daI Cristofoli che seppe elaborare con maestria il corpo centrale, di chiara matrice classicista e revisionare le due ali perpendicolari. In tal modo cre\u00f2 il giardino antistante, riuscendo anche a celare la vista dei rustici laterali, poco aristocratici, separando la zona dedicata all'ozio da quella pi\u00f9 propriamente agricola.\nL'edificio padronale \u00e8 a tre piani e consta di un'intelaiatura architettonica scandita da un doppio ordine: tuscanico al pianterreno e ionico al piano superiore. Nella parte centrale, la facciata principale, si conclude con un timpano che contiene lo stemma aggiunto dai Trezza, sul quale spiccano cinque statue di divinit\u00e0 mitologiche. Le statue del giardino sono attribuite allo scultore Lorenzo Muttoni.\nAffreschi.\nIl salone delle Muse, splendidamente affrescato, dove si notano i due stemmi dei Mosconi, comprende in altezza i tre piani della villa, divisi dalla balaustra in legno dipinto che li suddivide in due fasce orizzontali sovrapposte:\n - Nella parte inferiore domina l'uso del finto bugnato. Nelle nicchie dipinte sono racchiuse le statue monocrome che rappresentano le Muse delle Arti: l'Architettura, la Scultura, la Pittura, la Geometria, l'Astronomia e la Musica;\n- Nella parte superiore si trovano architetture fantastiche a trompe l'oeil, che danno una connotazione prospettica all'insieme. I dipinti monocromi laterali rappresentano le statue dell'Abbondanza e della Giustizia, mentre i satiri dipinti sopra le porte richiamano le quattro stagioni.\nLe quattro stagioni e quindi lo scorrere del tempo (con un chiaro riferimento al contesto agricolo nel quale ci si trovava e ancora ci si trova) rappresentano il tema principale dell'affresco sul soffitto. Al suo centro, seduta tra fiori variopinti, spicca Flora e alla sua sinistra in basso si hanno la Primavera e l'Estate, dipinte con tonalit\u00e0 calde e brillanti. Sul lato opposto, in evidente contrasto cromatico, in quanto rappresentati tra cupe nubi temporalesche, si trovano l'Autunno e l'Inverno. Tra tutti poi, sta Zefiro, che si libra nell'aria seguito da festosi angioletti, mentre sullo sfondo si scorge Apollo sul suo carro.\nGli autori degli affreschi furono artisti emiliani, attivi a Verona. In particolare, il ciclo decorativo delle due fasce orizzontali \u00e8 stato attribuito al pittore quadraturista Prospero Pesci, della scuola di Filippo Maccari, mentre l'affresco centrale sul soffitto \u00e8 stato attribuito a Giuseppe Valliani, detto il Pistoiese.\nIl Parco e Giardini.\nAlla fine del Settecento anche a Verona cominciarono a diffondersi complessi naturalistici in armonia con la moda del tempo (inizio del Romanticismo), che vedeva prevalere il giardino all'inglese (paesaggistico, romantico, con piante esotiche, viali, luoghi isolati, angoli con finti ruderi archeologici) su quello italiano, prevalentemente verde e regolare. Su quella scia i fratelli Giacomo e Guglielmo Mosconi sistemarono i terreni retrostanti alla villa, dando loro una duplice destinazione, di giardino e di bosco. Costruirono il laghetto, alimentato dalle sorgenti presenti nella propriet\u00e0, l'isoletta al centro su cui si ergono alti Taxodium, raggiungibile mediante un ponticello in legno e la casa per il caff\u00e8 ispirata a simili costruzioni nord europee. Il progetto del parco fu suggerito da Ippolito Pindemonte a cui si devono alcune influenze di origine inglese da lui illustrate nel saggio pubblicato nel 1792 dall'Accademia di Scienze e Agricoltura di Padova intitolato \"Dissertazione su i giardini inglesi e sul merito in ci\u00f2 dell'Italia\" \"Dissertazione su i giardini inglesi e sul merito in ci\u00f2 dell'Italia\u201d , Ippolito Pindemonte 1817 in cui cita il filosofo, giurista e politico Francesco Bacone:\n\"Un giardino, scrive Bacone di Verulamio, \u00e8 il pi\u00f9 puro de' nostri piaceri, e il ristoro maggiore de' nostri spiriti, e senza esso le fabbriche ed i palagi altro non sono, che rozze opere manuali: di fatto si vede sempre, che ove il secolo perviene al ripulimento ed all'eleganza, gli uomini si danno prima a fabbricare sontuosamente, e poi a disegnar giardini garbatamente, come se quest'arte fosse ci\u00f2 che havvi [p.\u00a0220]di pi\u00f9 perfetto. Cos\u00ec Bacone[1]. L'Italia, al risorgere delle lettere e delle belle arti, fu la prima a coltivare, come gli altri studj, quello ancora delle amenit\u00e0 villerecce: ma convien confessare, che ora molte nazioni nell'amore ci vincono e nella cura di queste tranquille, ed erudite delizie, e che l'Inghilterra \u00e8 nelle medesime la maestra delle nazioni tutte. Non \u00e8 cos\u00ec facile il dare un'idea veramente giusta ed esatta de' giardini Inglesi, perch\u00e9 quest'arte venne perfezionata di [p.\u00a0221]fresco, anzi si va tuttora perfezionando, non trovandosi forse giardino, che non abbia qualche difetto grave, il che non toglie, che se ne conoscan bene le regole, stante che sappiamo anche come debba farsi un poema, bench\u00e9 poema perfetto non sia mai stato fatto...\"\nA parte delle piante sulla isoletta di carattere esotico e qualche cedro del Libano, gli alberi presenti sono quelli pi\u00f9 consoni con le tipologie di bosco. Nel 1820 il Persico descrisse un \u201cgiardino variato da piante esotiche\u201d che ispir\u00f2 anche il pittore veronese Angelo Dall'Oca Bianca.\nSu una sponda del laghetto si trova il chalet costruito sulla base delle esperienze di viaggio di Ippolito Pindemonte, il quale era rimasto colpito da alcune fonti e praterie viste in Francia, dove era solito trascorrere periodi di vacanza ospite di amici di Jean-Jacques Rousseau di cui, a sua volta, era molto amico. Nel pomeriggio era usata per leggere, magari al ritorno dalle passeggiate, mentre la sera si prestava per i giochi di societ\u00e0, scacchi ad esempio o per momenti allietati dal suono dell'arpa, suonata dalle figlie della contessa.\nNel parco inoltre \u00e8 presente una ghiacciaia, anch'essa costruita verso la fine del Settecento e usata fino alla prima met\u00e0 del secolo scorso.\nAll'interno del giardino sono ancora presenti statue e sedute oltre a una piccola fontana zampillante. L'ampia area cintata da un muro, posta alle spalle della villa, non solo racchiude il giardino ma anche un vasto vigneto tanto da dare al complesso paesaggistico le valenze di un giardino-campagna. Una cancellata ritmata da pilastri a bugnato con cuspidi e vasi decorativi racchiude la corte signorile antistante la villa, delimitando il giardino anteriore. Questo presenta un disegno regolare con ampia aiuola circolare centrale utilizzata oltre che per ornamento, anche per regolare il senso di percorrenza delle carrozze in ingresso e in uscita dalla villa e una piccola vasca circolare.\nPer il valore storico e ambientale il parco di Villa Mosconi Bertani \u00e8 censito tra gli ottanta parchi della lista dei Grandi Giardini Italiani.\nIppolito Pindemonte, la contessa Elisabetta Contarini Mosconi e Ugo Foscolo.\nPresso la Villa abit\u00f2 per dieci anni ospite della contessa Elisabetta Mosconi (nata Contarini) il drammaturgo Ippolito Pindemonte il quale, in una delle sue \u201cEpistole in versi\u201d scritta nel 1800 alla contessa Mosconi cos\u00ec si esprimeva riguardo alla residenza:\n\"\u201cNell'ameno tuo Novare io vivea / teco, Elisa gentil, giorni felici\u201d.\"\nLuogo ameno di villeggiatura quindi, grazie anche alla presenza del giardino di cui Pindemonte accenna:\n\"\u201c...io vidi l'ombre / del tuo giardin, che mi parean pi\u00f9 belle...\u201d\"\nMa le intime motivazioni che spingevano Pindemonte, dal 1797 al 1807, anno della morte di Elisabetta, a permanere in modo continuativo a Novare, non erano unicamente culturali. E la localit\u00e0 negrarese, per l'autore, non costituiva solo un mero, quanto apprezzato, luogo di villeggiatura. Fra Ippolito ed Elisabetta - afferma il Messedaglia - c'era stato del tenero: ed \u00e8 proprio il poeta a rivelarlo in una missiva del 1800 destinata alla contessa:\n\"E pur settembre / sedea sulla collina, amabil mese, / allor che Febo dall'etereo calle\" \"/ men caldo vibra e pi\u00f9 gradito\" \"il raggio:\" \"/ come spogliata di que' rai cocenti, / cui troppo arsi una volta, in questo, Elisa,\" \"/ vago settembre tuo mi seipi\u00f9 cara.\"\nSi aggiunge la viticoltura e la produzione di vini, annotata, con non celata ammirazione sempre dallo stesso Pindemonte:\n\"\u201c...Ma lo sguardo / io con pi\u00f9 duolo ancor volsi a que' vasti / nobili tini, che nel sen di quercia / stavan gi\u00e0 per accor quelle vendemmie\u201d.\"\nNel periodo di residenza Pindemonte perfezion\u00f2 anche la sua traduzione dell'Odissea di Omero.\nNel giugno 1806 Ugo Foscolo incontr\u00f2 molto probabilmente nella villa il Pindemonte e dai colloqui nacque l'idea iniziale del carme \"Dei sepolcri\" che, scritto tra l'agosto del 1806 e l'aprile del 1807, fu pubblicato in questo anno a Brescia presso l'editore Niccol\u00f2 Bettoni. Il Pindemonte rispose scrivendo il suo carme omonimo a quello del Foscolo e l'editore Gamberetti di Verona pubblic\u00f2 sempre nel 1807 entrambe le \u201cepistole\u201d col titolo: \u201cI Sepolcri - versi di Ugo Foscolo e d'Ippolito Pindemonte\u201d. Una parte della versione del Pindemonte:\n\"Prospetti vaghi, inaspettati incontri, \"\n\"bei sentieri, antri freschi opachi seggi, \"\n\"lente acque e mute all'erba e ai fiori in mezzo, \"\n\"precipitanti da' alto acque tonanti, \"\n\"dirupi di sublime orror dipinti...\"\nViticoltura, Brolo e Cantina.\nLa villa \u00e8 colloca nella valle di Novare caratterizzata da terreni prevalentemente calcarei e in piena zona Classica della Valpolicella, area di produzione del Valpolicella Classico Doc, Valpolicella Classico Ripasso Doc, Amarone Classico Docg e Recioto Della Valpolicella Doc. \nLa grande cantina di Villa Mosconi \u00e8 una delle pi\u00f9 antiche esistenti in continua attivit\u00e0 in Italia. La valle fu probabilmente sede di produzione vitivinicola gi\u00e0 in epoca romana e le prime testimonianze scritte parlano di una cantina di produzione gi\u00e0 X secolo dopo Cristo (anno 900 d.C.).\nLa produzione di vini vide un'importante espansione durante la propriet\u00e0 della famiglia Mosconi a fine del XVIII secolo e successivamente con la famiglia Trezza Secolo XIX secolo quando arriv\u00f2 ad una notevole capacit\u00e0 produttiva, rappresentando una delle pi\u00f9 grandi cantine italiane dell'epoca producendo pi\u00f9 di un milione di bottiglie e impiegando ventisei famiglie come testimonia il libro fotografico e relazione di M. Lotze. Questo reportage fotografico e relazione agronomica di notevolepregio artistico e valore storico, rappresenta un documento unico nel suo genere per Verona illustrando nel dettaglio le innovazioni introdotte per la prima volta in questa tenuta Nell'Ottocento la produzione vantava gi\u00e0 l'adozione del metodo ad alta densit\u00e0 di coltivazione della vite \"Guyot\" e una grande specializzazione della cantina nella produzione e esportazione di vini di pregio. La relazione fu commissionata intorno al 1882 e viene tuttora conservata dalla Accademia di Agricoltura Scienze e Lettere di Verona. L'appellativo \"Amarone\" riferito al vino tipico della Valpolicella venne successivamente coniato proprio qui nel 1936 quando si mise appunto il metodo di fermentazione delle uve appassite per produrre questo pregiato vino secco.\nDal 1953 la cantina ebbe un'ulteriore sviluppo con l'acquisizione da parte della famiglia Bertani. Dalla met\u00e0 del 2012 la propriet\u00e0 \u00e8 sede della Tenuta Santa Maria di Gaetano Bertani che prosegue la pi\u00f9 che secolare tradizione vitivinicola di famiglia con la produzione dei vini della Valpolicella tra cui l'Amarone Classico."}
{"id": "2874629", "revid": "729019", "url": "https://it.wikipedia.org/wiki?curid=2874629", "title": "Legio Pontica", "text": "La legio \"Pontica\" era un'unit\u00e0 militare romana di epoca tardo repubblicana, che fu formata da Gaio Giulio Cesare nel 48 a.C. Arruolata tra nativi del Ponto dal questore \"C.Pletorius\", suo primo comandante, verso al fine di quell'anno fu trasferita nella provincia romana d'Asia sotto il comando di Gneo Domizio Calvino, il quale sub\u00ec con la stessa legione una pesante sconfitta presso Nicopoli in Armenia ad opera di Farnace II del Ponto. La legione fu quasi distrutta, ma i sopravvissuti parteciparono alla successiva battaglia di Zela che vide Cesare vincere in modo schiacciante sulle truppe pontiche (nel 47 a.C.), tanto da esprimersi con una frase divenuta famosa: \"Veni, vidi, vici\". Dopo questo successo fu lasciata nel Ponto sotto il comando di Celio Viniciano, nuovo legato nella regione.\nPotrebbe aver partecipato alla battaglia di Azio del 31 a.C., quando Marco Antonio fu sconfitto da Ottaviano, il quale rimase padrone incontrastato del mondo romano. Se non accadde prima, fu sciolta negli anni compresi tra il 30 ed il 14 a.C., quando furono mandati in congedo tra i 105.000 ed i 120.000 veterani."}
{"id": "2874633", "revid": "21880", "url": "https://it.wikipedia.org/wiki?curid=2874633", "title": "Ophrys sphegodes massiliensis", "text": ""}
{"id": "2874635", "revid": "287204", "url": "https://it.wikipedia.org/wiki?curid=2874635", "title": "Paolo Molnar C.", "text": "Biografia.\n\"Moln\u00e1r C. P\u00e1l\" (cos\u00ec \u00e8 scritto al modo ungherese) \u00e8 stato uno dei principali pittori magiari del XX secolo.\nDopo aver studiato arte a Budapest dal 1915 al 1918, compie un viaggio in Svizzera con la famiglia del pittore Szinyei: in particolare \u00e8 a Losanna e a Ginevra. Ne ritrae una serie di dipinti \"en plein air\" coloristicamente molto ricca.\nTrascorre poi un anno a Parigi, dal 1921 al 1922; fatto ritorno in Ungheria nel 1923 si dedica alla grafica e all'incisione per la quale raggiunge livelli internazionali.\nStudia poi per tre anni a Roma; collabora con incisioni alla rivista italiana L\u2019Eroica. In questo periodo la sua arte si arricchisce di suggestioni surrealistiche.\nDal 1930 si dedica principalmente alla pittura e all'affresco.\nLa sua pittura si distingue per la combinazione della tradizione classica con le inquietitudini proprie del XX secolo."}
{"id": "2874643", "revid": "618763", "url": "https://it.wikipedia.org/wiki?curid=2874643", "title": "Villa Rizzardi", "text": "La Villa Rizzardi \u00e8 una villa veneta risalente alla fine del XIX secolo (probabilmente tra il 1868 e il 1870). Essa si trova nel comune di Negrar (in localit\u00e0 Poiega), in Valpolicella, nella provincia di Verona. \nLa villa \u00e8 stata edificata dai conti Rizzardi, padroni dei territori ove sorge fin dal 1677, ed \u00e8 tuttora propriet\u00e0 famigliare. \nLa costruzione si erge in collina, a nord est dell'abitato di Negrar, godendo di un'ottima vista panoramica sulla valle. \nDal 1967 al 2004, la villa fu abitata dallo scultore spagnolo Miguel Berrocal.\nArchitettura e caratteristiche.\nLa villa \u00e8 in stile barocco con influssi tardorinascimentali ad opera dell'architetto Filippo Messedaglia. \nLa vera peculiarit\u00e0 del complesso per\u00f2 non \u00e8 l'edificio, bens\u00ec il giardino di Pojega che s'estende posteriormente alla villa per pi\u00f9 di 50.000 m\u00b2, nel quale spicca uno storico teatro di verzura. La creazione si ebbe ad opera dell'architetto Luigi Trezza che si ispir\u00f2 ai giardini veneti cinquecenteschi. Trezza progett\u00f2 questi giardini tra il 1783 e il 1796. "}
{"id": "2874649", "revid": "287204", "url": "https://it.wikipedia.org/wiki?curid=2874649", "title": "Stock e flussi", "text": "L'economia, il commercio, la contabilit\u00e0 e i settori collegati, distinguono spesso tra quantit\u00e0 che sono stock (riserve, scorte) e altre che sono flussi; queste si differenziano per la loro unit\u00e0 di misura. Una variabile di \"stock\" \u00e8 misurata in uno specifico momento e rappresenta la quantit\u00e0 esistente in quel momento e che pu\u00f2 essere stata accumulata in passato. Una variabile di \"flusso\" \u00e8 misurata, invece, relativamente ad un intervallo di tempo. Quindi un flusso viene misurato per \"unit\u00e0 di tempo\".\nPer esempio, il prodotto interno lordo (PIL) nominale degli Stati Uniti si riferisce ad un numero totale di dollari spesi nel corso di un determinato periodo di tempo, come ad esempio un anno. Quindi si tratta di una variabile di flusso e si misura in dollari/anno. Al contrario, il capitale sociale nominale degli Stati Uniti \u00e8 il valore totale, in dollari, di attrezzature, edifici, inventari e altre attivit\u00e0 (asset) reali per l'economia degli U.S.A. e si misura in dollari. Il diagramma fornisce un'illustrazione intuitiva di come lo \"stock\" di capitale attualmente disponibile \u00e8 aumentato dal \"flusso\" di nuovi investimenti e impoverito dal \"flusso\" di ammortamento.\nStock e flussi nella contabilit\u00e0.\nUno stock si riferisce al valore di un bene ad una data di saldo (o momento), mentre un flusso si riferisce al valore totale delle operazioni (vendite o acquisti, entrate o uscite) durante un periodo contabile. Se il valore del flusso di un'attivit\u00e0 economica \u00e8 diviso per il valore medio di stock nel corso di un periodo contabile, si ottiene una misura del turnover (o rotazione) di uno stock in quel periodo contabile. Alcune voci contabili sono normalmente sempre rappresentate come flussi (ad esempio, profitto o incassi), mentre altre possono essere rappresentate sia come stock sia come flussi (ad esempio, il capitale).\nUna persona o un paese potrebbe avere scorte (stock) di denaro, attivit\u00e0 finanziarie, passivit\u00e0, patrimonio, mezzi di produzione reali e capitale umano (o forza-lavoro). Grandezze di flusso oltre a quelle indicate nello schema comprendono i redditi, la spesa, il risparmio, il rimborso del debito, il lavoro o le scorte in media su un'unit\u00e0 di tempo, come il denaro in circolazione per anno.\nConfronto tra stock e flussi.\nStock e flussi hanno unit\u00e0 di misura diverse e quindi \"non sono commensurabili\" -non possono essere significativamente \"confrontate, equiparate, sommate o sottratte\". Tuttavia, si possono considerare significativamente dei \"rapporti\" tra stock e flussi, o moltiplicarli o dividerli tra loro. Questo \u00e8 un aspetto abbastanza confuso in economia, tale per cui alcuni confondono i rapporti (validi) con i confronti (non validi).\nIl rapporto di uno stock su un flusso ha unit\u00e0 di misura temporale: (unit\u00e0)/(unit\u00e0/ora) = tempo. Ad esempio, il rapporto debito/PIL ha unit\u00e0 di anni (dato che il PIL \u00e8 generalmente \"PIL per anno\"), che d\u00e0 l'interpretazione del rapporto debito/PIL come \"numero di anni per saldare tutti i debiti, assumendo che tutto il PIL sia destinato alla restituzione del debito\".\nUn elemento di confusione \u00e8 pure che fissare un incremento standard di tempo permette di convertire un flusso in uno stock moltiplicandolo per il tempo; in termini matematici, integrandolo nel tempo. Ad esempio, il PIL totale degli Stati Uniti nel 2000 \u00e8 espresso in unit\u00e0 di dollari. Cos\u00ec, nel rapporto stock su flussi, la dimensione del tempo \u00e8 spesso eliminata e il rapporto viene espresso in percentuale (una quantit\u00e0 adimensionale).\nUtilizzi pi\u00f9 generali.\nStock e flussi hanno anche un significato naturale in molti contesti al di fuori del business e dei campi ad esso correlati. Infatti, gli stock e i flussi sono le componenti di base dei modelli della Dinamica dei sistemi. Jay Forrester si rifer\u00ec originariamente ad essi come \"livelli\" (per gli stock) -la dizione \"stock\" \u00e8 tuttora poco diffusa in lingua italiana nell'ambito della dinamica dei sistemi- e \"tassi\" (per i flussi).\nUno stock (o \"variabile livello\"), in questo senso pi\u00f9 ampio, \u00e8 una certa entit\u00e0 che viene accumulata nel tempo a causa di flussi in entrata e/o ridotta dai deflussi (flussi in uscita). I livelli possono essere modificati solo tramite i flussi. Matematicamente una riserva (stock, livello) pu\u00f2 essere vista come un accumulo o l'integrazione dei flussi nel tempo -con deflussi che sottraggono dalla riserva. I livelli, di solito, hanno un certo valore in ogni istante di tempo -ad esempio la numerosit\u00e0 della popolazione in un determinato momento.\nUn flusso (o \"tasso\") modifica un livello, o stock, nel tempo. Di solito siamo in grado di distinguere chiaramente flussi in entrata (che aumentano il livello) e in uscita (che riducono il livello). I flussi di solito sono misurati in un certo intervallo di tempo -ad es. il numero delle nascite nel corso di un giorno o mese.\nInterpretazione dei calcoli.\nSe la quantit\u00e0 di alcune variabili di \"stock\" al tempo formula_1 \u00e8 formula_2, allora la derivata formula_3 \u00e8 il \"flusso\" di variazioni del livello. Allo stesso modo, lo \"stock\" \u00e8 l'integrale del \"flusso\".\nPer esempio, se il capitale sociale formula_4 cresce gradualmente nel corso del tempo per un flusso di investimenti lordi formula_5 ed \u00e8 diminuito gradualmente nel tempo da un flusso di ammortamento formula_6, allora la variazione dello di capitale \u00e8 data da\nformula_7\nQui abbiamo usato la notazione formula_8 per fare riferimento all'investimento netto che \u00e8 definito come la differenza tra investimento lordo e ammortamento.\nEsempio di Diagramma stock-flussi.\nLe equazioni che modificano i due livelli (stock) tramite il flusso sono:\n formula_9\n formula_10\nElenco di tutte le equazioni, nel loro ordine di esecuzione in ogni momento, dal momento 1 al 15:\n formula_11\n formula_12\n formula_13"}
{"id": "2874653", "revid": "1522738", "url": "https://it.wikipedia.org/wiki?curid=2874653", "title": "Bandiera dell'Alto Volta", "text": ""}
{"id": "2874654", "revid": "1342360", "url": "https://it.wikipedia.org/wiki?curid=2874654", "title": "Viktor Losev", "text": "Carriera.\nClub.\nHa giocato con numerosi club sovietici, tra cui la Dinamo Mosca.\nNazionale.\nIl 29 agosto 1987 ha debuttato con la Nazionale sovietica in un'amichevole contro la Jugoslavia."}
{"id": "2874656", "revid": "1318658", "url": "https://it.wikipedia.org/wiki?curid=2874656", "title": "Dolomiti (sezione alpina)", "text": "Le Dolomiti, intese come sezione alpina, sono un gruppo montuoso delle Alpi orientali, poste in Trentino-Alto Adige, Veneto e Friuli-Venezia Giulia.\nTerminologia.\nQuando si parla di \"Dolomiti\" ci si pu\u00f2 riferire principalmente a due accezioni del significato:\nLa presente voce tratta delle Dolomiti partendo da questa seconda definizione. Per la trattazione delle Dolomiti secondo la prima accezione si rimanda alla voce Dolomiti.\nDelimitazioni.\nLa sezione alpina denominata \" Dolomiti\" ha gli stessi limiti geografici sia nella Partizione delle Alpi, sia nella SOIUSA.\nSecondo questi criteri, le Dolomiti confinano:\nElencati in senso orario, i limiti geografici sono: sella di Dobbiaco, valle di Sesto, passo di Monte Croce di Comelico, torrente Padola, fiume Piave, Feltre, Sella di Arten, torrente Cismon, valsugana, sella di Pergine, Trento, fiume Adige, fiume Isarco, val Pusteria, sella di Dobbiaco.\nL'AVE, stabilisce invece confini diversi rispetto alle definizioni della SOIUSA e della Partizione delle Alpi, includendo nelle Dolomiti tutti i rilevi fra Piave e il Brenta ed estendendosi maggiormente verso sud, fino alla pianura veneta. Parte delle Prealpi Vicentine e delle Prealpi Bellunesi \u00e8 dunque secondo l'AVE compresa nelle Dolomiti. Secondo l'AVE, inoltre, il limite occidentale delle Dolomiti non segue il Brenta, ma procede lungo il torrente Cismon fino al Passo Rolle, da qui segue il Travignolo, risale per pochi metri l'Avisio per poi raggiungere il Passo di Pampeago e da qui l'Isarco lungo il torrente Ega. Tale confine esclude pertanto le Dolomiti di Fiemme che assurgono a gruppo a s\u00e9 stante.\nSuddivisione.\nSeguendo i criteri della Partizione delle Alpi, le Dolomiti sono suddivise in quattro gruppi:\nSeguendo i criteri della SOIUSA le Dolomiti sono suddivise invece in cinque sottosezioni e tredici supergruppi:\nVette.\nLe principali vette delle Dolomiti che superano i tremila metri sono:"}
{"id": "2874661", "revid": "1924342", "url": "https://it.wikipedia.org/wiki?curid=2874661", "title": "Stromae", "text": "Originario del Ruanda da parte del padre e belga da parte della madre, la sua produzione musicale \u00e8 caratterizzata da uno stile che accosta l'hip hop e il soul alla musica elettronica.\nLo pseudonimo Stromae del cantautore belga deriva dalla parola \u00abmaestro\u00bb in gergo verlan.\nBiografia.\nInfanzia e formazione.\nIl padre, architetto di etnia tutsi, rimase ucciso nell'aprile 1994 durante il genocidio del Ruanda, fatto da cui Stromae ha tratto ispirazione per la canzone \"Papaoutai\", che significa appunto \"pap\u00e0 dove sei\". In pi\u00f9 interviste Stromae racconta di aver visto il padre solo una dozzina di volte. La madre, fiamminga, lo ha cresciuto insieme ai quattro fratelli e a una sorella, utilizzando come prima lingua il francese.\nAll'et\u00e0 di undici anni Stromae ha\ncominciato a interessarsi alla musica e si \u00e8 iscritto all'accademia musicale di Jette per partecipare ad alcuni corsi di solfeggio e di batteria.\nNel 2000 ha scelto lo pseudonimo di \"Opsmaestro\" per cominciare la sua carriera nel mondo della musica. In un'intervista ha dichiarato di essere stato influenzato dal rapper Booba e dal suo album \"Time Out\". In seguito ha cambiato il suo pseudonimo, optando per Stromae.\nA diciotto anni ha formato il gruppo Suspicion in compagnia di J.E.D.I., un altro rapper con cui ha composto la canzone e girato il clip \"Faut k't'arr\u00eate le Rap\". Dopo il clip J.E.D.I. ha deciso di lasciare il duo e Stromae ha iniziato cos\u00ec la sua carriera da solista.\nNel 2005 ha iniziato a ottenere i primi risultati. Ha partecipato a \"Hip hop Family\" nel 2006 e anche a \"Juste Debout Benelux\" nel 2007. Ha lavorato per un anno in un fast food per mantenersi gli studi, integrandoli con una scuola privata. I soldi erano tuttavia insufficienti e si \u00e8 iscritto all'INRACI sezione cinema, dove ha studiato ingegneria del suono e realizzato le sue prime opere: l'album di quattro titoli \"Juste un cerveau, un flow, un fond et un mic\u2026\" uscito nel 2007. Si \u00e8 fatto conoscere sempre di pi\u00f9 collaborando con molti rapper, tra cui BdBanx e Beretta (nella compilation \"D\u00e8s le d\u00e9part\") e Kery James.\nNel 2008 ha firmato un contratto con l'etichetta discografica Because Music, un marchio indipendente, e Kiloma\u00eetre, il suo primo contratto per i successivi 4 anni. Ha prodotto la canzone \"Cette fois\" della cantante Melissa M., le canzoni \"Ghetto\" (insieme a Jmi Sissoko), \"Intro Egotripes\", \"Egotripes\", \"Vrai Peura\" e \"X e Y\" del rapper Kery James. Ha prodotto anche la canzone \"Si je t'emm\u00e9ne\" della cantante Anggun (insieme a Anggun, Pras Michel e Jmi Sissoko). Ha prodotto canzoni anche di gruppi musicali locali come Starflam e cantanti locali come James Deano e Shadow Loowee. Al tempo stesso ha diffuso i suoi video in streaming sulla rete, spiegando le sue creazioni musicali sotto forma di lezioni chiamate appunto \"Les le\u00e7ons de Stromae\".\nPrimo album.\nNel 2009 ha effettuato uno stage presso la radio NRJ a Bruxelles. Vincent Verbelen, un manager musicale, ascoltandolo, \u00e8 rimasto colpito dalle sue composizioni musicali e ha deciso di ripubblicare i suoi album. A questo punto sigla un contratto con la Vertigo Records, di propriet\u00e0 della Mercury Records e crea una societ\u00e0 musicale di nome Mosaert. Il presidente dell'Universal Music France Pascal N\u00e8gre ha detto che era sedotto dalla \"forza\" delle sue canzoni e dal suo talento che gli \u00e8 \"saltato\" in faccia; per di pi\u00f9 ha visto che nel profilo Myspace di Stromae c'erano ben 300.000 visite.\nNel 2010 pubblic\u00f2 il suo primo album \"Cheese\" e, sempre nello stesso anno, fece il suo singolo \"Alors On Danse\".\nL'album \"Cheese\" \u00e8 stato pubblicato nel giugno 2010, in concomitanza con il singolo \"House'llelujah,\" che \u00e8 accompagnato da un videoclip. Nello stesso anno \u00e8 apparso in un video dell'attore francese Jamel Debbouze, intitolato \"Made in Jamel\", in cui Stromae viene consigliato da Debbouze di comporre il singolo \"Alors on danse\".\nIl 23 maggio 2011 durante la registrazione della trasmissione francese Taratata, Stromae ha fatto un medley di \"Alors on danse\" e di \"Don't Stop the Party\" con i Black Eyed Peas, canzone nella quale aveva partecipato con il famoso gruppo statunitense. Stromae aveva incontrato per la prima volta il leader dei Black Eyed Peas, will.i.am agli NRJ Music Awards di Cannes e il cantante statunitense gli aveva detto che gli sarebbe piaciuto duettare con lui e amava la canzone \"Alors on danse\". Dopo un 2011 pieno di attivit\u00e0 con le pubblicazioni di diversi singoli, \u00e8 restato totalmente in disparte per tutto il 2012, ritornando sulle scene con il suo nuovo singolo \"Humain \u00e0 l'eau\", pubblicato il 21 dicembre dello stesso anno su YouTube.\nNel 2011 riceve la candidatura agli MTV Europe Music Awards 2011 nella categoria \"Best Belgian Act\".\n\"Racine carr\u00e9e\".\nNel maggio 2013 ha pubblicato il primo singolo estratto dal suo secondo album. Il brano, dal titolo \"Papaoutai\", ha ottenuto un forte successo in Francia, Belgio, Paesi Bassi, Germania, Italia e altri paesi francofoni, tra cui il Marocco. Poche settimane dopo \u00e8 stato diffuso sul web il video (quasi amatoriale) di \"Formidable\", in cui l'artista si fingeva ubriaco a Place Louise, alle porte del centro di Bruxelles. Nel mese di luglio 2013 ha annunciato la pubblicazione di \"Racine carr\u00e9e\" (\"radice quadrata\", reso graficamente col corrispondente simbolo matematico \u221a), suo secondo album discografico, che \u00e8 stato pubblicato il 16 agosto 2013. L'album ha venduto oltre due milioni di copie in Francia (4 volte disco di diamante).\nNel maggio 2013 ha pubblicato il singolo \"Formidable\", seguito nel dicembre dello stesso anno dal terzo singolo estratto, ossia \"Tous les m\u00eames\". Anche in questi casi l'artista si \u00e8 fatto apprezzare non solo per la composizione e la voce, ma anche per i videoclip, come gli altri, ricchi di spunti e suggestioni. Il 3 febbraio 2014 \u00e8 uscito il terzo singolo estratto da \"Racine carr\u00e9e\",\" Ta f\u00eate\", che anch'esso ha una coreografia molto particolare nel videoclip.\nIl 22 febbraio 2014 \u00e8 stato ospite del Festival di Sanremo 2014 condotto da Fabio Fazio, dove si \u00e8 esibito con la canzone \"Formidable\". Il giorno seguente ha eseguito \"Papaoutai\" (secondo singolo estratto dal disco) e \"Tous les m\u00eames\" (terzo singolo estratto dal disco) nel programma di Fazio \"Che tempo che fa\".\nIl 6 marzo 2014 l'album \"Racine carr\u00e9e\" si \u00e8 piazzato al primo posto nella classifica FIMI degli album pi\u00f9 venduti in Italia, primo disco in lingua francese della storia a riuscirci. In seguito fa uscire il video di \"Ave Ces\u00e1ria\", canzone dedicata alla cantante capoverdiana Ces\u00e1ria \u00c9vora.\nNel giugno 2014 si esibisce alla NBC debuttando sulla televisione statunitense nel programma \"Late Night with Seth Meyers\". Nell'ottobre seguente collabora con artisti come Lorde, Pusha T, Q-Tip ed Haim alla realizzazione del brano \"Meltdown\" per la colonna sonora del film \"\". Il 1\u00ba aprile 2015 pubblica su YouTube il video del brano \"Carmen\", clip in cartone animato che vede protagonista l'uccellino di Twitter.\nIl ritiro dalle scene.\nNel giugno 2015 \u00e8 costretto ad annullare tutti i suoi concerti fino al 2 agosto a causa di alcuni problemi di salute dovuti alla profilassi antimalarica che aveva fatto per il suo concerto a Kinshasa. Tra le tappe in programma vi erano anche due concerti in Italia e uno a Kigali.\nNel 2016 Stromae ha dichiarato di volersi prendere una pausa a tempo indeterminato come cantante e continuare solamente come autore per artisti terzi: \"\"Non smetto di fare musica. Voglio scrivere, comporre, ma farlo un po' nell'ombra. Continuare il lavoro che abbiamo fatto per me, ma lo far\u00f2 per altri. Questa \u00e8 la linea che seguir\u00f2 per i prossimi anni\".\"\nIl ritorno.\nNel 2018 l'artista torna nel panorama musicale accompagnando il rapper francese Orelsan nei suoi concerti a Bruxelles, e pi\u00f9 precisamente nel brano (prodotto da Stromae stesso) \"La Pluie\". In seguito pubblica \"D\u00e9filer (bande originale de la capsule n\u00b0 5 Mosaert),\" brano composto con il fratello Luc Junior Tam e il cui video mostra la collezione d'abbigliamento presentata di recente a Parigi dal cantante. Nel novembre 2019 canta il brano \"Arabesque\" con Chris Martin nel concerto dal vivo su YouTube per il lancio dell'album dei Coldplay \"Everyday Life\" e compare nello stesso album.\nIl 15 ottobre 2021 pubblica il suo nuovo singolo \"Sant\u00e9\", che segna il suo ritorno dopo oltre 5 anni.\nIl 9 gennaio 2022 \u00e8 ospite al telegiornale del canale televisivo francese TF1 per presentare \"L'enfer\" \n(L'inferno), secondo singolo tratto dall'album \"Multitude\" in uscita il 4 marzo 2022. Canta il brano per la prima volta in diretta e come risposta all'ultima domanda della giornalista che lo stava intervistando a proposito del suo periodo difficile (\u00abIn questi ultimi sette anni hai lottato con un certo malessere e ne parli molto francamente. Nelle tue canzoni parli anche di solitudine: la musica ti ha aiutato a liberartene?\u00bb).\nStile ed influenze.\nTra i diversi generi che hanno influenzato l'artista e che lui inserisce nei propri lavori vi sono la musica house, l'hip hop, la musica d'autore, la musica dance anni novanta, la world music (in particolare afrobeat e la rumba congolese).\nIn patria e in Francia l'artista \u00e8 stato accostato a Jacques Brel.\nTemi.\nNel suo primo album \"Cheese\" affronta temi quali l'amore non corrisposto, la violenza, l'estate e la fede. In \"Racine carr\u00e9e\" i temi pi\u00f9 ricorrenti si fanno pi\u00f9 seri e impegnati: l'alienazione da social network (\"Carmen\"), il cancro (\"Quand c'est ?\"), i problemi di coppia (\"Tous les m\u00eames\"), l'emarginazione sociale e l'alcolismo (\"Formidable\"), la malattia (Moules frites), i problemi familiari anche autobiografici (\"Papaoutai\") e la denuncia nei confronti della mancanza di reazione da parte della societ\u00e0 riguardo a razzismo, sessismo e omofobia (\"B\u00e2tard\").\nVita privata.\nIl 12 dicembre 2015 si \u00e8 sposato a Malines con la stilista belga Coralie Barbier. La coppia ha avuto un figlio."}
{"id": "2874668", "revid": "114278919", "url": "https://it.wikipedia.org/wiki?curid=2874668", "title": "Miguel Berrocal", "text": "Biografia.\nFormazione.\nFin da giovane Berrocal manifesta la sua vocazione per l'arte e per la ricerca. Realizza i propri giochi con materiali riciclati, prepara da solo i colori con cui colora e pittura. Frequenta fin dall'infanzia le scuole a Madrid, questo gli permette di visitare frequentemente il Museo del Prado ed il Museo Sorolla, le cui collezioni conformano il primo referente artistico dello scultore. Nel 1952 Berrocal inizia la sua formazione accademica nella Facolt\u00e0 di Scienze Esatte di Madrid come preparazione per l'ammissione alla Facolt\u00e0 di Architettura. Contemporaneamente frequenta l'Accademia di Belle Arti di San Fernando, la Scuola di Arti Grafiche ed i corsi vespertini della Scuola di Arti ed Ofizi, dove diventa allievo dello scultore \u00c1ngel Ferrant, che sar\u00e0 suo maestro ed amico. Un'altra sfaccettatura della sua formazione si sviluppa nello studio dell'architetto Casto Fern\u00e1ndez-Shaw e come ausiliare di diversi architetti a Roma tra il 1952 ed il 1956.\nGli inizi come pittore e scultore.\nNel 1952 ha luogo la sua prima esposizione nella Galer\u00eda Xagra di Madrid, nella quale espone i ritratti delle persone e dei personaggi di Algaidas e di Madrid, firmandoli con il suo primo cognome, Ortiz. Lo stesso anno ottiene una borsa di studio per studiare in Italia, dove entra in contatto con le pietre miliari della civilizzazione romana e dove scopre l'opera di Picasso esposta nella Galleria Nazionale d'Arte Moderna di Roma.\nNel 1954 ritorna in Spagna per realizzare il servizio e militare e riprende gli studi di Scienze Esatte ed i corsi di disegno e scultura. Espone i suoi disegni e pitture nel Pabell\u00f3n Espa\u00f1ol della XXVII Biennale di Venezia.Nel 1955, grazie ad una borsa di studio dell'Institut Fran\u00e7ais di Madrid si trasferisce a Parigi, dove continua la sua attivit\u00e0 di pittore. A Parigi instaura amicizia con gli scultori C\u00e1rdenas e Giacometti. Torna a Roma, dove conosce Alberto Burri, Afro, Guerrini, Consagra, Perilli ed altri artisti della scuola romana del dopoguerra. Si associa ad un gruppo di architetti e nel 1956 realizza la sua prima scultura pubblica: 400 balaustre della Camera di commercio di Carrara.\nA partire da questo momento si concentra esclusivamente nella sculture e si trasferisce a vivere a Parigi dove si costruisce una casa-studio a Crespi\u00e8res (vicino a Parigi), progetto di Le Corbusier. Rimane a Parigi fino al 1964 data nella quale si installa definitivamente in Italia.\nNel 1957 espone le sue prime sculture in ferro alla galleria La Medusa di Roma.\nJulio Gonzalez ed Eduardo Chillida esercitano una grande influenza in queste prime opere che mostrano strutture filiformi di ferro battuto realizzate principalmente con utensili del mondo rurale.\nNel 1958 l'opera \u201cGrand Torse\u201d ed \u201cOmaggio a Piero della Francesca\u201d, segnano l'inizio di una serie di creazioni di volumi e di forme articolate e smontabili con pochi elementi realizzate in ferro battuto ed in ferro saldato.\nPeriodo in Italia.\nNel 1962, mentre si dirige alla Biennale di Venezia, trova a Verona una piccola fonderia disposta a realizzare le sue opere. Con loro inizia un'avventura che far\u00e0 di Verona e delle sue fonderie uno dei centri pi\u00f9 importanti per la fusione dell'arte contemporanea. Oltre alle sue sculture, Berrocal porta a fondere a Verona i pi\u00f9 importanti scultori dell'epoca: Mir\u00f3, Dal\u00ed, Magritte, De Chirico, Matta, C\u00e9sar, \u00c9tienne Martin, Penalba e molti altri. Nel 1962-1963 espone a Parigi e New York, entrando a far parte della collezione del MOMA. Si stabilisce a Verona nel 1964 e nel 1967 trasloca nella Villa Rizzardi a Negrar, un paese nella provincia di Verona che sar\u00e0 la sua residenza fino al 2004. Dal 1968 creer\u00e0 allo stesso tempo opere monumentali e multipli di piccolo formato. A Verona conosce inoltre l'affermato artista e stampatore Renzo Sommaruga al quale lo legher\u00e0 una profonda amicizia e un'intensa collaborazione artistica.\nNel 1968 \u00e8 nominato da Andr\u00e9 Malraux, Ministro di Cultura francese, \u201cChevalier de l'Ordre des Arts et des Lettres\u201d. Espone nel Palais de Beaux Arts de Bruselas, dove conosce Henry Moore, che diventa uno dei suoi migliori amici, ed il Bar\u00f3n Lambert, il quale sar\u00e0 il primo di una lunga lista di collezionisti ed amici belgi.\nNel 1971 conosce Maria Cristina Blais di Braganza, figlia della pretendente al trono portoghese Maria Pia di Sassonia-Coburgo-Gotha Braganza, che diventa sua moglie nel 1976 e con la quale ha due figli:\nNel 1972 la citt\u00e0 di Malaga gli commissiona un grande monumento, omaggio a Picasso, che presenter\u00e0 nel 1976 nel Rond-Point dei Champs Elys\u00e9es di Parigi prima di essere definitivamente collocato nei Jardines de Picasso di M\u00e1laga.\nNel 1981 Berrocal realizza dei grandi tappeti di patchwork per Vogue Internacional. Viaggia ed espone di nuovo a New York. In questa occasione conosce Andy Warhol il quale gli realizza un ritratto.\nNel 1984 il Ministerio de Cultura de Espa\u00f1a gli dedica un'importante retrospettiva nel Palazzo di Vel\u00e1zquez. Questa esposizione \u00e8 molto importante e significativa per lo scultore, lo vede di ritorno in Spagna dopo trent'anni di assenza. Dopo Madrid la esposizione viene presentata nel Palau Meca di Barcellona e nel Batanique de Bruselas in occasione di \u201cEuropalia\u201d.\nNel 1988 Berrocal visita il suo paese natale, Villanueva de Algaidas, dove i suoi concittadini fondano nel 1984 la \u201cAsociaci\u00f3n de Amigos de Berrocal\u201d con lo scopo di creare un centro di documentazione ed un museo dedicato allo scultore.\nNel 1999 ha luogo un'altra grande esposizione personale nel Centro Conde Duque de Madrid, seguir\u00e0 nel Teatro Campoamor de Oviedo ed a Malaga.\nNel 2001 si colloca la prima pietra del Museo Berrocal a Villanueva de Algaidas. Il progetto architettonico \u00e8 degli architetti Maria Fraile e Javier Revillo (premio IberFAD de Arquitectura, 1997)\nNel 2002 partecipa all'esposizione itinerante per l'Europa riguardante il disegno dell'Euro \u201cEcume, Autours de la monnaie unique\u201d, organizzato dal governo francese. Durante l'estate si inaugura una grande retrospettiva nell'Instituto Valenciano de Arte Moderno (IVAM), che include sculture e disegni. La retrospettiva dell'IVAM continua nella primavera del 2003 nel \u201cPalacio Episcopal\u201d di Malaga. Nello stesso anno espone anche in Belgio, Venezia, Francoforte e Roma.\nRitorno in Spagna.\nDopo aver vissuto e lavorato a Negrar, Verona (Italia) dal 1964 alla fine del 2004, Miguel Berrocal decide di tornare definitivamente a Villanueva de Algaidas, suo paese natale, dove costruisce il suo ultimo Studio-Atelier. Una volta stabilito a Villanueva de Algaidas comincia a scrivere le sue memorie ed a preparare il catalogo generale delle sue sculture ed il catalogo generale di tutte le sue opere grafiche.\nPartecipa al \u201csimposium Creator Vesevo\u201d convocato dalla citt\u00e0 di Ercolano(Napoli, Italia). Il frutto di questo simposio \u00e8 il torso monumentale realizzato in pietra vulcanica che si installa nell'autunno del 2005 alle pendici del Vesuvio. Il Torso Vesuvio con un peso di 24 tonnellate diventa la scultura pi\u00f9 pesante realizzata da Berrocal.\nNel 2006 conclude un gran nudo disteso installato nel lago di Como. Termina di scrivere le sue memorie ed incomincia a lavorare con grande entusiasmo nei disegni e bozzetti di nuove opere. Miguel Berrocal viene a mancare il 31 maggio del 2006 in piena attivit\u00e0 creativa.\nStile.\nFin dalla giovinezza si interessa ad un sistema di scultura smontabile e combinatoria che caratterizza tutta la sua opera scultorica posteriore. In essa c'\u00e8 una ricerca costante di nuovi concetti e spazi sconosciuti nell'interiore della stessa, permettendo allo spettatore di penetrare nel mondo della costruzione e decostruzione. L'opera di Berrocal scompiglia la nozione tradizionale di scultura, superando il concetto contemporaneo. La sua scultura smontabile permette l'intromissione della forma interna all'esterno, la scultura si fa da dentro e per dentro; per la prima volta la scultura si spoglia della sua superficie per svelarci la sua parte pi\u00f9 occulta.\nRicorre a temi classici (torsi, teste o figure distese) e, soprattutto, ad un certo antropomorfismo per evitare un risultato eccessivamente geometrico ed astratto, nonostante sia evidente la forte influenza delle matematiche e dell'architettura nelle sue opere, frutto della sua personalit\u00e0 e della sua formazione accademica.\nIl suo stile si caratterizza per l'ispirazione ellenica, per il barocchismo e per la complessit\u00e0 ed ampiezza delle forme. La meticolosit\u00e0 e precisione nella realizzazione degli elementi che compongono le sue sculture, l'esattezza dei disegni tecnici e degli incastri successivi, permettono ad ogni pezzo facente parte l'opera di avere un'identit\u00e0 propria, di essere lui stesso un'opera d'arte.\n\u00c8 per la difficolt\u00e0 nella realizzazione di ognuna delle sue sculture che, dal 1962, decide di realizzare le stesse in forma seriale. La realizzazione in forma seriale permette allo scultore di moltiplicare le sue opere, nello stesso modo in cui i pittori moltiplicano, grazie alle Arti Grafiche, i loro dipinti. In questo modo, uno stesso tema, si ripete in forme distinte, con nuovi elementi, combinati e disposti in modi diverso.\nLa sua opera \u00e8 il risultato di una decisa ricerca di nuovi materiali e di nuove tecniche. L'applicazione nella scultura di tecnologie fino ad allora mai utilizzate per una finalit\u00e0 artistica, aiutano a raggiungere la completa simbiosi tra arte, scienza e tecnologia; questa simbiosi ha da sempre caratterizzato la ricerca plastica di Berrocal.\nDal 1974 il suo stile si pulisce straordinariamente, realizzando cos\u00ec forme meccaniche pi\u00f9 semplici. Poco a poco si serve di disegni sempre pi\u00f9 sintetici ed essenziali.\nDal 1952, anno della sua prima esposizione individuale nella galer\u00eda Xagra de Madrid, ha realizzato numerose mostre in tutto il mondo e la sua opera si pu\u00f2 trovare nei Musei e collezioni pubbliche e private di tutto il mondo, designando Berrocal come uno degli artisti spagnoli pi\u00f9 significativi della nostra epoca.\nI sette concetti chiave.\nIl giovane Berrocal, ispirato per la grande forza creativa della prima met\u00e0 del '900, cerca il proprio cammino artistico e si domanda:\u201dCome risvegliare il pubblico grazie ad una scultura?\u201d Da questa riflessione nasce la sua personale filosofia artistica ed il suo linguaggio plastico che pu\u00f2 essere intesa secondo i seguenti 7 concetti chiave.\nIspirazione scientifica.\nGrazie alla sua formazione in \u201cScienze Esatte\u201d ed \u201cArchitettura\u201d, Berrocal crea opere basate su principi matematici, fisici ed altre meraviglie della scienza. Crea bellezza attraverso i linguaggi universali, si lascia affascinare dalla ricerca e da tutti i principi invisibili che reggono la realt\u00e0.\nLo spazio vuoto.\nRompendo con i canoni della statuaria tradizionale, Berrocal ricerca spazi inesplorati penetrando nei volumi all'interno della forma, andando oltre la superficie della scultura: una scultura dentro la scultura.\n\u201cLo spazio vuoto \u00e8 vivo quanto lo spazio pieno. Prestagli attenzione!\nLa smontabilit\u00e0.\nIl processo di ricerca delle forme interiori dei volumi genera il concetto chiave della smontabilit\u00e0: le scultore sono composte da elementi che devono essere montati e smontati per penetrare negli spazi invisibili.\nEstetica interattiva.\nLa conseguenza della smontabilit\u00e0 \u00e8 la concezione della scultura como opera per essere toccata, sperimentata, \u201cosservata con le mani\u201d. \u00c8 un'appropriazione estetica che passa attraverso l'uso, un processo simile al disegnare un'immagine invece che limitarsi a guardarla: quando si disegna ci si impossessa dell'immagine in modo pi\u00f9 profondo.\nLe tecniche.\nCome conseguenza della smontabilit\u00e0 e dell'interesse verso le scienze e le arti applicate prendono grande interesse in Berrocal le Tecniche e le Tecnologie necessarie per sviluppare le sue scultore cos\u00ec complesse. L'Artista ha inventato tecniche e procedimenti, intellettuali e di disegno, prototipazioni e costruzione di materiali, per poter trasformare in realt\u00e0 le sue idee.\nIl multiplo.\nLa crescente complessit\u00e0 delle sue sculture e la precisione necessaria per la loro realizzazione, spingono Berrocal a produrle non come opere uniche ma in molti esemplari firmati e numerati. Berrocal, inventando il concetto di multiplo in scultura, permette che l'arte sia accessibile a tutti cos\u00ec come possono farlo i pittori grazie alle Arti Grafiche.\nIl progetto.\nEssendo cos\u00ec complessa, ogni scultura di Berrocal \u00e8 sostenuta da una gran quantit\u00e0 di documentazione \u2013 Il Progetto- fondamentale per capire la singolarit\u00e0 del suo processo creativo e la sua multidisciplinare personalit\u00e0. Ogni progetto \u00e8 elaborato durante molti anni e produce moltissimi documenti che evidenziano una profonda simbiosi tra Arte, Scienza e Tecnologia.\nPierre Restany diceva: \u201cquesto materiale preliminare, di studio, \u00e8 la medesima essenza e struttura dell'opera\u201d.\nIl Progetto \u00e8 l'autentica opera d'arte di Berrocal.\nFundaci\u00f3n Escultor Berrocal para las Artes.\nLa Fundaci\u00f3n Escultor Berrocal viene costituita alla fine del 2007 dagli eredi di Berrocal compiendo l'espressa volont\u00e0 dello stesso e culminando cos\u00ec il progetto che l'artista ha iniziato in vita. La Fundaci\u00f3n prevede di sviluppare le sue attivit\u00e0 dalla Spagna con proiezione internazionale. La presiede la vedova dell'artista Cristina de Braganza de Berrocal. Sono fini dell'istituzione la conservazione, lo studio e la diffusione dell'opera di Berrocal, cos\u00ec come il contributo allo sviluppo ed al progresso della cultura e delle arti.\nDal momento della sua costituzione, la Fundaci\u00f3n lotta per il progetto del Museo Berrocal, la cui opera, interrotta nel 2002, possa riprendere, ampliando la visione del Sistema Museo Berrocal con le nuove possibilit\u00e0 offerte dallo Studio-Atelier Berrocal e dalla Casa Museo dell'artista presenti nel paese di Villanueva de Algaidas.\nDal 2008 la Fundaci\u00f3n sta ordinando lo Studio-Atelier, riposizionando e restaurando l'officina dell'artista. \nNel 2011 si apre, solo su prenotazione ed in forma limitata, lo Studio-Atelier al pubblico.\nPer prenotare \u00e8 necessario inviare una mail all'indirizzo di posta elettronica che si trova sulla pagina ufficiale di Berrocal\nNel 2009 la Fundaci\u00f3n consegna alla Giunta di Andalusia una prima lista di 236 opere che verranno esposte nel futuro Museo Berrocal.\nNel gennaio 2011 \u00e8 incominciato il progetto di riabilitazione e conclusione di una parte del Museo Berrocal, il cui risultato \u00e8 stata l'inaugurazione il 13 giugno 2014 della prima sala dell'edificio con una esposizione permanente delle sue opere grafiche.\nUniverso Creativo Berrocal.\nL'Universo Creativo Berrocal \u00e8 un insieme museologico intorno all'opera dello scultore.\nSi trova nel paese natale di Berrocal, Villanueva de Algaidas nella provincia di M\u00e1laga.\nIl progetto permette di conoscere l'opera di uno degli artisti pi\u00f9 eclettici del nostro tempo, attraverso i suoi 3 spazi espositivi.\nMuseo Berrocal.\nL'edificio del Museo Berrocal, ancora in fase di sviluppo, accoglie nella prima sala aperta al pubblico il Centro d'Interpretazione dell'Acqua e dell'Arte Contemporanea.\nL'esposizione dedicata alle fontane monumentali dell'artista vi propone un avvicinamento differente all'opera di Berrocal, ricercando come la mente di un'artista utilizza la poesia e complessit\u00e0 del fluido elemento in forme diverse nelle sue opere.\nAltra caratteristica di questa esposizione \u00e8 la possibilit\u00e0 di ammirare la meno conosciuta opera grafica dello scultore; una piccola selezione rappresentativa dimostra il forte vincolo dell'artista con la sua terra, con i paesaggi di Villanueva de Algaidas: il giovane artista inizi\u00f2 come pittore, passeggiando per i campi, raffinando la sua passione e lavoro, cercando ispirazione nelle colline pettinate di olivi, nei visi delle persone, nella luce di questo territorio antico e pittoresco.\nCompleta l'esperienza una guida di 8 punti chiave che vorrebbero avvicinare alle meraviglie dell'Universo Creativo Berrocal, in preparazione della scoperta dell'opera scultorica che, per il momento, \u00e8 conservata e si pu\u00f2 ammirare nello Studio-Atelier Berrocal che si trova a soli pochi metri dal Museo.\nStudio-Atelier Berrocal.\nLo Studio-Atelier Berrocal \u00e8 un luogo vivo dove si pu\u00f2 scoprire il rito magico della creazione di un'opera di Arte.\nIn questo spazio si visita una importante selezione delle sue sculture, soprattutto della prima epoca, l'officina meccanica dove si realizzavano i prototipi e si terminavano le sculture e l'impressionante Studio personale, que rivela il lungo processo di ricerca, studio, calcolo e disegno che occupava l'artista nella fase di concepimento della scultura.\nNello Studio si conserva anche la sua biblioteca con pi\u00f9 di 5000 volumi ed una collezione delle sue famose sculture in edizione limitata.\nPer prenotare la visita allo Studio-Atelier Berrocal si pu\u00f2 scrivere una mail all'indirizzo che si trova nella pagina ufficiale dello scultore.\nCasa Museo Berrocal.\nLa Casa Museo permette di scoprire la parte pi\u00f9 intima della vita dell'artista, le sue passioni personali e rivivere gli aneddoti pi\u00f9 interessanti e divertenti raccontati direttamente dalla famiglia."}
{"id": "2874676", "revid": "1005847", "url": "https://it.wikipedia.org/wiki?curid=2874676", "title": "Antonio Della Lucia", "text": "Nacque in localit\u00e0 Vich, presso Frassen\u00e8 di Voltago Agordino. Il padre Giuseppe e la madre Teresa Soccol facevano gli agricoltori e mantenevano a fatica una famiglia numerosa. Ben presto desider\u00f2 entrare in seminario, ma i suoi non potevano permetterselo. Gli venne in soccorso la gente del paese con un'antica forma di solidariet\u00e0 promossa dagli agordini emigrati in varie citt\u00e0 italiane. Quest'aiuto gli permise di frequentare il corso filosofico presso l'istituto \"Santa Caterina\" di Venezia per poi passare al seminario di Belluno dove termin\u00f2 gli studi teologici.\nOrdinato sacerdote il 23 settembre 1849, svolse il primo incarico di cooperatore a San Tomaso accanto al parroco don Martino Ghetta, attivo nel campo sociale. In seguito, subentr\u00f2 a don Ghetta reggendo la parrocchia per quattro anni. Nel 1860 divenne arciprete di Canale d'Agordo e per 38 anni fu guida di questa comunit\u00e0.\nFu un patriota italiano e per questo fu sorvegliato dalla polizia austriaca e obbligato per qualche tempo a trasferirsi in Toscana e rientr\u00f2 a casa nell'estate del 1866, non appena liberato il Veneto\nIl 3 dicembre 1868, istitu\u00ec il primo asilo rurale della provincia di Belluno per l'istruzione dei bambini dai 4 agli 8 anni. Per favorire l'apprendimento della lettura, diede poi vita alle biblioteche circolanti di Canale d'Agordo e quindi a quelle di Vallada Agordina e Caviola.\nDiffuse tra operai e contadini il cooperativismo, che si andava divulgando sia ad opera delle organizzazioni socialiste, sia delle forze cattoliche: nel 1871 incoraggi\u00f2 la nascita della cooperativa di consumo di Caviola e, l'anno dopo, fond\u00f2 la Societ\u00e0 di mutuo soccorso di Carfon. Le ostilit\u00e0 di confratelli e parrocchiani erano frequenti e anche i contadini erano diffidenti perch\u00e9 non capivano l'urgenza di associarsi per lavorare il latte e smerciarne i prodotti. Per superare queste difficolt\u00e0 si trasform\u00f2 in casaro: acquistava il latte e lo lavorava in canonica: visti i risultati, molti lo seguirono e l'8 gennaio 1872 costitu\u00ec a Canale d'Agordo la prima latteria cooperativa, d'Italia.\nI giornali diedero ampio spazio all'iniziativa e il Ministero dell'agricoltura promosse dei concorsi a premi per favorire la nascita di nuove latterie. Nel 1878 il sacerdote venne nominato cavaliere. Tra i contadini agordini la soddisfazione aumentava perch\u00e9 i loro prodotti guadagnavano i mercati delle regioni vicine e nella provincia le latterie sociali nel 1881 erano divenute 54, producendo burro e formaggi, che parteciparono all'esposizione nazionale di Torino del 1884.\nProgett\u00f2 nel 1887 una federazione tra le varie latterie sociali e il 20 luglio 1888 nacque la Federazione (o societ\u00e0) delle latterie cooperative agordine, della quale divenne presidente nel 1890. Dal 1894 fece parte del Consiglio superiore dell'agricoltura. L'anno seguente la societ\u00e0 venne premiata con due medaglie d'oro all'esposizione nazionale di Palermo ed ebbe l'attenzione dei giornali nazionali, favorendo la commercializzazione dei prodotti al centro-sud Italia e all'estero. Di conseguenza la produzione del latte crebbe, si diffuse l'allevamento di nuove razze bovine e, nel 1901, fu decisa l'apertura ad Agordo della sede generale della societ\u00e0, il palazzo delle Latterie Agordine (ora sede dell'unione montana Agordina).\nDal 1898 risiedette a Caviola, dopo essersi ritirato a vita privata, e qui mor\u00ec il 23 aprile 1906."}
{"id": "2874682", "revid": "767487", "url": "https://it.wikipedia.org/wiki?curid=2874682", "title": "Castelli in aria", "text": "Castelli in aria \u00e8 un film del 1939, diretto da Augusto Genina e tratto dalla novella \"Tre giorni in Paradiso\" di Franz Karl Franchy, adattata per lo schermo da Renato Castellani e Mario Soldati.\nTrama.\nUn viaggio in prima classe in Italia \u00e8 il premio di una lotteria austriaca ed \u00e8 una giovane e bella guardarobiera di un teatro di Vienna a vincerlo. La giovane viennese che \u00e8 chiamata Mim\u00ec, sul treno conosce Riccardo, un povero suonatore di violino che ha avuto modo di vederla, in precedenza, a bordo di un'auto fuori serie e quindi la ritiene una gran signora. Per fare colpo su di lei si presenta come principe e si offre di farle da guida nelle localit\u00e0 che il premio offre in tre giorni Venezia, Firenze e Napoli. Tre giorni di sogno in cui nasce l'amore che li conduce alle rivelazioni delle reciproche identit\u00e0.\nProduzione.\nIl film fu girato a Cinecitt\u00e0 in doppia versione italiana e tedesca, entrambe dirette da Augusto Genina. La versione italiana fu presentata alla Mostra di Venezia del 1939. La versione tedesca fu intitolata \"Ins blaue Leben\". Sui titoli il nome del costumista Sensani non appare, ma gli \u00e8 accreditato questo lavoro: probabilmente all'epoca il film non in costume non richiedevano obbligatoriamente che il nome del costumista apparisse nei titoli di testa."}
{"id": "2874690", "revid": "1543377", "url": "https://it.wikipedia.org/wiki?curid=2874690", "title": "Ox Baker", "text": "In passato riusc\u00ec a vincere come titoli di maggior prestigio l'NWA World Tag Team Championship, l'NWA United States Heavyweight Championship e il WWC Universal Heavyweight Championship. Nel 1981 ha recitato nel film \"\" nei panni del brutale lottatore Slag che combatte contro Jena Plissken, interpretato da Kurt Russell. Nel 2014 \u00e8 stato inserito nella NWA Hall of Fame.\nCarriera.\nInizi.\nDouglas Baker, maggiore di cinque fratelli, inizi\u00f2 ad interessarsi alla lotta gi\u00e0 alle scuole superiori, oltre che alla boxe e al football americano. Nel 1962 venne espulso dalla scuola e non vi fece pi\u00f9 ritorno. Gioc\u00f2 a football per due anni nell'esercito. Successivamente si trasfer\u00ec a Kansas City (Missouri) e divenne un wrestler professionista. Si allen\u00f2 sotto la guida di Buddy \"Killer\" Austin, Pat O'Connor, e Bob Geigel. Un paio di anni dopo, data la sua imponente stazza si guadagn\u00f2 il soprannome di \"Ox\" (\"bue\").\nAll'epoca vinceva la maggior parte dei suoi match abbattendo gli avversari con un Heart Punch (\"pugno al cuore\"), mossa mutuata da Stan Stasiak. Successivamente, per evitare contestazioni da parte di Stasiak stesso, Baker cambi\u00f2 il nome della sua mossa in \"Hurt Punch\". Con il trascorrere del tempo, Ox divenne uno dei pi\u00f9 celebri e temuti heel della storia del wrestling, conosciuto per la sua crudelt\u00e0, e il suo \"look\" unico da \"cattivo\" con testa rasata, grossi baffi neri spioventi e sopracciglia cespugliose.\nBaker lott\u00f2 in numerose federazioni di wrestling negli Stati Uniti e in Canada, come anche in altri Paesi del mondo. Nel 1967 Baker lott\u00f2 nella WWWF con il ring name \"The Friendly Arkansas Ox\", principalmente alla Market Street Arena di Filadelfia. Nella sua prima apparizione in WWWF, Baker fece coppia con Armand Hussein in un handicap match contro Gorilla Monsoon.\nNel corso degli anni settanta Baker continu\u00f2 a combattere in diverse promozioni pi\u00f9 o meno note, a Detroit, nella Stampede Wrestling, e nell'AWA. Si dice che la breve permanenza di Ox Baker del 1980 nella World Wide Wrestling Federation (fece una sola apparizione televisiva) fosse da imputarsi a Vince McMahon Sr. che non era entusiasta del modo di combattere di Baker (altre voci affermano che inizialmente Ox Baker avrebbe anche dovuto scontrarsi con il campione mondiale dell'epoca Bob Backlund) e diede ordine di licenziarlo.\nNel corso della sua carriera sconfisse svariate volte \"Cowboy\" Bob Ellis per il titolo World Wrestling Association nel territorio controllato da Dick The Bruiser a Indianapolis; sconfisse inoltre Carlos Col\u00f3n per il titolo mondiale WWC a Porto Rico. Numerosi inoltre i titoli di coppia conquistati in varie federazioni. Altro memorabile feud di Baker fu quello con Randy \"Macho Man\" Savage, svoltosi nella International Championship Wrestling di propriet\u00e0 dello stesso Savage, di suo padre Angelo Poffo e del fratello Lanny Poffo.\nSi conta che circa 8,000 uomini siano rimasti vittima dell'Heart Punch di Baker finendo KO. Tra i tanti Fritz Von Erich, David Von Erich, Kerry Von Erich, Jimmy Snuka, Verne Gagne, Ernie Ladd, Harley Race, Bulldog Brower, Mil M\u00e1scaras, Hulk Hogan, e The Sheik. Verso fine carriera, Baker apparve nella Central States Wrestling combattendo come uno dei \"buoni\" scontrandosi con Rip Rogers.\nGli \"omicidi\" dell'Heart Punch.\nIl 13 giugno 1971, Ox e il suo partner sul ring The Claw stavano lottando in un match con in palio il titolo AWA Midwest Tag Team Championship contro la coppia formata da Alberto Torres &amp; Cowboy Bob Ellis a Verdigre, in Nebraska. Torres rimase infortunato durante l'incontro e mor\u00ec tre giorni dopo. Anche se il referto medico indic\u00f2 la causa del decesso nella rottura dell'appendice, la leggenda volle che della morte di Torres fosse ritenuta responsabile la mossa finale di Baker, l'Heart Punch. Anche se personalmente scosso dalla morte del collega, Baker fece buon occhio a cattivo gioco accettando di sfruttare la diceria a suo favore affermando di avere ucciso Torres con la sua terribile mossa.\nIl 1\u00ba agosto 1972, a Savannah (Georgia), Baker affront\u00f2 Ray Gunkel, che era un wrestler molto popolare in quella zona. Sebbene venne ufficialmente riferito che Gunkel era rimasto ucciso sul ring vittima dell'Heart Punch di Ox, altri affermano che il lottatore rimase vittima di un infarto (tesi avvalorata da Vince McMahon nel libro \"Sex, Lies and Headlocks\") causatogli da una indigestione rimediata in un ristorante prima dell'incontro. \nRitiro e vita privata.\nDopo un lungo periodo nel quale prefer\u00ec dedicarsi a comparsate al cinema e in televisione come caratterista, nel 1988 Ox torn\u00f2 a combattere nella AWA. L'anno seguente fond\u00f2 la sua scuola \"Ox Baker's Wrestling School\" divenendo uno stimato allenatore di giovani speranze. Alcuni allievi della scuola inclusero Star The Night Stalker (vero nome Bryan Clark, poi conosciuto come Adam Bomb), The Dark Angel, e Brother Micky Byggs. Baker ha inoltre pubblicato un libro da colorare per bambini, un libro di ricette, e inciso un CD musicale.\nIl 14 febbraio 1996, Ox Baker ha sposato in seconde nozze Peggy Ann Kawa. Nel 2004 Baker ha fatto un'apparizione nella Ring of Honor durante lo show \"At Our Best\", affrontando Dusty Rhodes prima dell'inizio dello spettacolo e poi ancora nel main event dello show. Nel 2006 il gruppo musicale indie The Mountain Goats ha pubblicato il brano \"Ox Baker Triumphant\" (incluso nel loro album \"Babylon Springs\") nel quale Ox viene ritratto come un lottatore tradito dall'ambiente del wrestling che poi risorge e si vendica di tutti quanti.\nBaker \u00e8 inoltre apparso nella Combat Zone Wrestling l'8 dicembre 2007, a Filadelfia, durante lo show \"Cage of Death 9\". Ox era ospite di Cult Fiction, Halfbreed Billy Gram e Toby Klein, in un'intervista prima dell'inizio dello show. Baker risiede in Connecticut, di tanto in tanto partecipa a qualche spettacolo nella zona del New England ed \u00e8 stato introdotto nella NEPWHOF.\nPeggy Ann Kawa-Baker \u00e8 morta il 24 aprile 2010, a Danielson, nel Connecticut. Nel dicembre 2013, Baker \u00e8 tornato a combattere sul ring vincendo il titolo di campione CCW dopo aver preso parte a sorpresa ad una Battle Royal a 13 partecipanti svoltasi in Ohio.\nMorte.\nBaker \u00e8 deceduto il 20 ottobre 2014 all'et\u00e0 di 80 anni, a causa di complicazioni sopraggiunte in seguito ad un infarto."}
{"id": "2874691", "revid": "1924342", "url": "https://it.wikipedia.org/wiki?curid=2874691", "title": "Alors on danse", "text": "Alors on danse \u00e8 il secondo singolo del cantante belga Stromae, pubblicato il 21 settembre 2009 dall'etichetta discografica Mercury. Ha riscosso successo a livello internazionale nella primavera del 2010.\nLa canzone, di genere hip house (con influenze di hip hop e house), \u00e8 stata scritta dallo stesso cantante, mentre per la produzione \u00e8 stato affiancato da Dimitri Borrey.\nLo strumento musicale usato nel ritornello \u00e8 il mizmar arabo, strumento musicale a fiato popolare nei paesi arabi e del Maghreb.\nIl singolo ha riscosso un grande successo in alcuni paesi europei, piazzandosi al primo posto delle classifiche di Francia, Germania, Vallonia, Austria e in Italia, dove si \u00e8 piazzato al 7\u00ba posto della classifica italiana dei brani pi\u00f9 venduti nel 2010.\nRemixes.\nOltre a quello ufficiale ci sono molti altri remix prodotti mantenendo la traccia vocale originale ma cambiando il backing track della canzone, Handy y Kap'z, InZzane e Dubdogz hanno partecipato con remix di successo.\nAltri utilizzi.\nUn sample del brano \u00e8 stato utilizzato nel singolo del 2021 \"Out Out\" di Joel Corry e Jax Jones, che vede la partecipazione di Charli XCX e Saweetie."}
{"id": "2874700", "revid": "729019", "url": "https://it.wikipedia.org/wiki?curid=2874700", "title": "Legio Vernacula", "text": "La legio Vernacula era un'unit\u00e0 militare romana di epoca tardo repubblicana, che fu formata dai legati di Gneo Pompeo Magno in \"Hispania\" nel 49 a.C. (Lucio Afranio e Marco Petreio), con cittadini romani e anche alcuni veterani dello stesso Cesare durante la sua propretura in Spagna del 61 a.C. Arruolata per combattere contro lo stesso Cesare, prese parte alla successiva campagna attorno a Lerida del 49 a.C. che vide questa legione insieme ad altre arrendersi e passare dalla parte del vincitore. Fu quindi posta sotto il comando di Sesto Giulio Cesare e poi del legato della \"Hispania Ulterior\", Quinto Cassio Longino, per i successivi due anni. Nel 48 a.C. fu inviata in Africa per combattere i pompeiani, ma a causa delle difficolt\u00e0 incontrate nella campagna militare, si ammutin\u00f2 e fu ricondotta in Spagna insieme alla legio II (anch'essa ex-pompeiana), nella capitale provinciale, Cordova che si era ribellata. Due anni pi\u00f9 tardi pass\u00f2 nuovamente dalla parte dei pompeiani, ed al loro fianco combatt\u00e9 nella successiva battaglia di Munda (45 a.C.) dove fu probabilmente distrutta. I pochi sopravvissuti furono riorganizzati dal governatore della \"Hispania Ulterior\", Gaio Trebonio, tanto che dopo la battaglia di Azio del 31 a.C., nella successiva riorganizzazione legionaria di Augusto, questa unit\u00e0 potrebbe aver dato origine alla legio I Augusta."}
{"id": "2874704", "revid": "2052878", "url": "https://it.wikipedia.org/wiki?curid=2874704", "title": "Profili (album)", "text": "Profili \u00e8 il quarto album antologico dei New Trolls, pubblicato nel 1982."}
{"id": "2874705", "revid": "73843", "url": "https://it.wikipedia.org/wiki?curid=2874705", "title": "Stefano Donagrandi", "text": "Nell'inseguimento a squadre vanta la conquista della medaglia d'oro ai XX Giochi olimpici invernali di , insieme a Matteo Anesi, Enrico Fabris e Ippolito Sanfratello."}
{"id": "2874708", "revid": "1573940", "url": "https://it.wikipedia.org/wiki?curid=2874708", "title": "Anser brachyrhynchus", "text": "L'oca zamperosee, anche oca delle zampe rosse, (\"Anser brachyrhynchus\" ) \u00e8 un uccello appartenente alla famiglia Anatidae. Il nome specifico deriva dal greco \"brachy-\"/\u03b2\u03c1\u03b1\u03c7\u03c5- = \"corto\" e \"rhynchos\"/\u03c1\u03c5\u03bd\u03c7\u03bf\u03c2 =\"becco\".\nDescrizione.\nL'oca zamperosee \u00e8 abbastanza simile ad altre oche che frequentano le zone artiche dell'Emisfero settentrionale, quali l'oca granaiola della tundra (\"Anser serrirostris\") o l'oca lombardella (\"Anser albifrons\"); spesso \u00e8 assai difficile distinguere le specie quando si tratti di esemplari immaturi. Ha le parti superiori del corpo di colore grigiastro e azzurro ardesia chiaro. Il capo ed il collo sono invece molto scuri e marroni rossastri, il becco \u00e8 esile e corto e le zampe sono di un vivace color rosa.\nDistribuzione e habitat.\nL'oca zamperosee ha un areale assai ristretto: in epoca riproduttiva la si ritrova solo in Groenlandia centro-orientale, sull'isola Spitsbergen ed in Islanda, dove frequenta la tundra artica; durante lo svernamento frequenta regolarmente solo le Isole Britanniche (Gran Bretagna, Irlanda ed alcune isole minori) e le coste del Mare del Nord (Paesi Bassi, Danimarca e Germania settentrionale). Risulta, inoltre, rara nel nord della Francia e in Belgio, ed occasionale (da irregolare ad accidentale) nel resto d'Europa (a sud fino alle isole Canarie, alla Spagna, all'Italia e alla Romania).\nTassonomia.\nAlcuni autori la considerano una sottospecie di \"Anser fabalis\", "}
{"id": "2874709", "revid": "1372005", "url": "https://it.wikipedia.org/wiki?curid=2874709", "title": "Villa Della Torre", "text": "Villa Della Torre situata a Fumane, in Valpolicella (Verona), \u00e8 una delle ville di maggiore interesse del Cinquecento veneto. La pianta, imperniata su un cortile con peristilio, si rif\u00e0 alle antiche case romane. L'interno contiene quattro camini a mascherone i quali si inseriscono in un itinerario simbolico che abbraccia l'intero complesso. \nLa critica ha avanzato l'attribuzione a Giulio Romano, l'architetto dei Gonzaga. Mentre il tempietto ottagonale \u00e8 assegnato dalle fonti all'architetto veronese Michele Sanmicheli.\nStoria e committenti.\nLa villa nasce da una committenza colta e strettamente legata agli ambienti religiosi del tempo: Giulio Della Torre, autore di saggi morali e collezionista di antichit\u00e0, e i figli Girolamo, prevosto della cattedrale di Verona, Francesco, segretario del vescovo di Verona Gian Matteo Giberti e fiduciario del cardinale Ercole Gonzaga, e Antonio, anch'egli vicino all'ambito religioso \"evangelico\" del Giberti. \nI Della Torre trasformarono e ampliarono un precedente edificio tre-quattrocentesco, di cui restano tracce pittoriche. Le carte d'archivio segnalano che la nuova villa era in via di ultimazione nel 1545.\nNel 1562, come dimostra un disegno di Cristoforo Sorte, la villa era ancora priva delle torri laterali del lato nord. Esse furono probabilmente aggiunte da Marcantonio Della Torre (1531-1591), come segno allusivo al cognome \"Della Torre\", assieme alle merlature ghibelline (muro di cinta e torre campanaria) e alla grotta-ninfeo edificata a nord della villa come luogo di intrattenimento mondano. Munifico ecclesiastico, Marcantonio Della Torre ospit\u00f2, nel 1575, la poetessa e cortigiana veneziana Veronica Franco, la quale ricambi\u00f2 con il poemetto \"In lode di Fumane.\"\nLa villa rimase ai Della Torre fino ai primi decenni dell'Ottocento. Segu\u00ec un progressivo declino culminante con i danni (fra cui il crollo del tetto e del soffitto del peristilio) subiti durante e dopo la Seconda guerra mondiale.\nNel 1952 la villa fu acquistata da Girolamo Cazzola, che a partire dal 1960 intraprese un generale restauro.\nLa progettazione della villa \u00e8 tuttora fonte di incertezza, \u00e8 stata attribuita in un primo tempo all'architetto Giulio Romano o a Bartolomeo Ridolfi e in seguito al famoso architetto veronese Michele Sanmicheli, che fu certamente l'autore almeno della annessa chiesetta, di forma ottagonale. I camini che si trovano all'interno, con mostruose bocche, sono stati rivendicati dal Magagnato agli stuccatori Ridolfi. Probabilmente la costruzione \u00e8 avvenuta in un lungo periodo e ci sono quindi pi\u00f9 mani nel disegnarla. In ogni caso la Villa fu edificata verso il 1560 per conto dei Della Torre sul luogo di un preesistente edificio gi\u00e0 dei Maffei ed in data ancora precedente dei Della Scala: un disegno del 1562 la ritrae gi\u00e0 con l'aspetto attuale.\nLa pianta \u00e8 anomala rispetto alle ville dello stesso periodo. Ha uno schema chiuso che ricorda le \"domus\" romane. La parte interna \u00e8 costituita da tre cortili a piani crescenti, dove il pi\u00f9 alto entra nell'ampio brolo e quello basso entra nel giardino. Una scalea curva porta dal primo cortile al peristilio. La villa si fonde con la natura circostante ed interna. Nel cortile superiore \u00e8 situato il tempietto ottagonale del Sammicheli.\nDal 2008 il complesso \u00e8 divenuto propriet\u00e0 Marilisa Allegrini.\nL'architettura e i camini a mascherone.\nDerivante dal modello della \"domus\" romana, come poteva essere desunto dalla trattatistica del Rinascimento, la villa si sviluppa come una successione di piani ascendenti, secondo la sequenza: giardino inferiore, grotta, giardino con peschiera, cortile con peristilio, giardino superiore e chiesetta.\nLa grotta si affaccia sul giardino inferiore come una rudimentale costruzione di massi rustici, da cui affiorano, come per metamorfosi, le forme di un mostro dalle fauci spalancate. L'interno, a pianta ottagonale, ruota attorno a un tozzo pilastro a fungo. Le pareti ondulate sono traforate da un secondo mascherone demoniaco e da bassi cunicoli. Il rivestimento di rocce e intonaci grezzi contribuisce a evocare un antro infernale.\nDalla grotta, mediante due rampe di scale divaricate, si sale al giardino mediano, al centro del quale si trova una peschiera attraversata da un ponticello ad arcate, schema che richiama il giardino con peschiera di Palazzo Te a Mantova, opera di Giulio Romano.\nIl peristilio, fulcro della villa, \u00e8 delimitato da pilastri dai conci appena sbozzati, cos\u00ec come i soprastanti capitelli dorici che sorreggono una trabeazione priva di triglifi. Le evidenti trasgressioni della regola architettonica evocano l'idea di una classicit\u00e0 corrotta e decadente.\nNelle stanze interne si trovano quattro camini a mascherone attribuiti, per indizi documentali, a Giovan Battista Scultori, attivo anche in Palazzo Te a Mantova e dunque legato alla cerchia di Giulio Romano. I primi due camini, che aprono le fauci dal lato della grotta infernale, rappresentano: \"Satana\", dalla chioma fiammeggiante e dagli occhi esorbitanti, e un \"Leone ruggente\", altra immagine, nel simbolismo biblico, del demonio. Nel terzo camino tre angioletti sollevano le fauci del mitico \"Unicorno\", l'animale che nella tradizione ermetico-cristiana \u00e8 simbolo di Cristo e di vittoria sul male. Nel quarto camino, posto sul lato della chiesetta e contrapposto frontalmente al camino di \"Satana\", ricompare, con uno stilizzato corno che svetta dalla fronte, l\"'Unicorno\" salvifico con la bocca spalancata e gli occhi rivolti in alto.\nInfine, la chiesetta, o tempietto, riprende dai battisteri e dalle chiese dei martiri la forma a ottagono, simbolo dell'ottavo giorno, il giorno della vita eterna.\nLa chiesetta era in costruzione nel 1557, in luogo di una precedente cappella, mentre la data 1558, incisa sulla campana della torretta, segna l'ultimazione dei lavori. Giorgio Vasari (\"Le vite\", 1568) ne assegna la progettazione a Michele Sanmicheli (\"Fece Michele ai signori conti della Torre una bellissima cappella a uso di tempio tondo con altare in mezzo, nella loro villa di Fumane\"). L'antistante atrio, tuttavia, mostra caratteri stilistici tipici di Giulio Romano (pianta a due absidi laterali e fronte esterna a serliana inquadrata), i quali fanno ipotizzare che l'atrio sia precedente al corpo ottagonale e dunque coevo al resto della villa (1545 circa)."}
{"id": "2874716", "revid": "181541", "url": "https://it.wikipedia.org/wiki?curid=2874716", "title": "Centrale nucleare di Daya Bay", "text": ""}
{"id": "2874717", "revid": "287204", "url": "https://it.wikipedia.org/wiki?curid=2874717", "title": "Sovran Bank Classic 1989", "text": "Il 'Sovran Bank Classic 1989 \u00e8 stato un torneo di tennis giocato sul cemento. \u00c8 stata la 21\u00aa edizione del torneo, che fa parte del Nabisco Grand Prix 1989. Si \u00e8 giocato al William H.G. FitzGerald Tennis Center di Washington negli Stati Uniti dal 24 al 30 luglio 1989.\nCampioni.\nSingolare maschile.\n Tim Mayotte ha battuto in finale Brad Gilbert 3\u20136, 6\u20134, 7\u20135\nDoppio maschile.\n Neil Broad / Gary Muller hanno battuto in finale Jim Grabb / Patrick McEnroe 6\u20137, 7\u20136, 6\u20134"}
{"id": "2874719", "revid": "128695", "url": "https://it.wikipedia.org/wiki?curid=2874719", "title": "Sovran Bank Classic", "text": ""}
{"id": "2874721", "revid": "287204", "url": "https://it.wikipedia.org/wiki?curid=2874721", "title": "Episodi di Sonny tra le stelle (prima stagione)", "text": "La prima stagione della serie televisiva Sonny tra le stelle \u00e8 stata trasmessa negli Stati Uniti per la prima volta dall'emittente Disney Channel dall'8 febbraio al 22 novembre 2009. \nIn Italia \u00e8 andata in onda in prima visione sul canale Disney Channel dal 18 giugno 2009 al 10 febbraio 2010. In chiaro la serie \u00e8 stata trasmessa dal 3 maggio 2010 su Italia 1.\nLa nuova ape.\nTrama.\nSonny Munroe entra nel cast di \"So Random\" ma lei non riesce a legare con Tawni Hart, l'altra ragazza dello show.\nQuando Sonny modifica lo sketch dell'Ape Regina di Tawni, quest'ultima s'ingelosisce. \nLa situazione diventa peggio quando devono condividere il camerino e quando Sonny, cercando di aiutare Tawni, riduce in brandelli \"Paddy Due Guantini\", il peluche preferito di Tawni.\nAlla fine Sonny pensa che non importa cosa pensa Tawni e modifica l'intero scketch. Poi Sonny chiede scusa a Tawni in televisione.\nIl picnic della pace.\nTrama.\nAl bar, Sonny incontra Chad Dylan Cooper, attore che recita negli studios accanto a quelli di So Random. Per\u00f2 Sonny scopre che Mackenzie Falls, show di Chad, e So Random sono rivali da parecchio tempo dopo la sconfitta di quest'ultimo ai Tween Choice Awards e quindi organizza un picnic della pace tra i due show che si rivela un fallimento, infatti i ragazzi perdono il loro porta rotolo, che in realt\u00e0 era il premio vinto dai ragazzi di Mackezie Falls, e finiscono su internet con foto e video imbarazzanti.\nSonny decisa a riavere il loro parcheggio, un nuovo porta rotolo e il tavolo alla mensa, sfida Chad al gioco delle sedie, che dopo un po' accetta, aggiungendo che lo show perdente dovr\u00e0 dire qualcosa di carino sul vincente in diretta. \nInizia la prova, e rimangono Chad e Sonny con una sola sedia. la ragazza finge di cadere, Chad prova ad aiutarla e lei riesce perci\u00f2 a vincere. Colpito dalla bravura di Sonny, Chad le propone di recitare nel suo show, ma lei rifiuta. Alla fine i ragazzi di So Random guardano in TV Mackenzie Falls, dove Chad dice che So Random \u00e8 il suo show preferito.\nTorna indietro Sonny!\nTrama.\nDurante la pausa pranzo, i ragazzi di So Random notano che Chad e i suoi amici vengono trattati molto meglio con bistecche e aragoste, mentre loro devono mangiare la solita schifezza. Nel frattempo Chad si accorge che Sonny viene lasciata sola dagli amici perch\u00e9 rifiutano l'idea per uno schetch e, sapendo che So Random sta superando Mackenzie Falls ora che c'\u00e8 Sonny nel cast, la invita nei suoi studios per farla litigare con il cast di So Random e, quando gli altri la scoprono, non vorr\u00e0 pi\u00f9 tornare a So Random. Per\u00f2 i ragazzi, persino Tawni, capiscono che senza Sonny non si divertono e quindi si travestono dagli eroi che Sonny aveva inventato per uno sketch e la riconquistano. Sonny infine scopre il piano di Chad che, erroneamente, una di Mackenzie Falls spiffera alla ragazza.\nLa posta dei fan.\nTrama.\nSonny comincia ad essere gelosa del fatto che tutto il cast dello show riceve in continuazione lettere di ammirazione dai loro fan. Tawni rinfaccia tutto ci\u00f2 a Sonny ogni volta che pu\u00f2, facendola arrabbiare sempre di pi\u00f9. Cos\u00ec la ragazza si scrive una lettera, facendo finta che sia da parte di un fan. Tutti le credono, soprattutto il produttore di So Random, che invita il fan negli studi per conoscere Sonny, ma dato che non esiste sar\u00e0 la ragazza a mascherarsi da ragazzo facendosi passare per un certo Erik. Inizialmente nessuno si accorge del suo travestimento ma poi Tawni dice a Sonny (ancora travestita), che in realt\u00e0 tutte le lettere dei fan di Sonny le nascondeva in un cuscino. La ragazza cos\u00ec dice tutta la verit\u00e0 a Tawni che per\u00f2 dice al produttore di invitare nuovamente il fan per un incontro con Sonny in TV. Cos\u00ec alla fine dello show tutti aspettano l'apparizione del fan di Sonny, e quando la ragazza sta per dire tutta la verit\u00e0 Chad si traveste da Erik salvando Sonny da quella situazione e dicendole di essere interessato a lei.\nLe cassiere.\nTrama.\nSonny e Tawni stanno lavorando ad un nuovo sketch denominato \"Le Cassiere\" e sono molte entusiaste. Ma quando la madre di Sonny, Connie, scopre la sua\"D\" in Matematica la minaccia di respingerla da \"So Random\". Zora cerca di darle ripetizioni, ma senza successo.\nAllora decide di rispettare un consiglio che le aveva detto Tawni pochi istanti prima, cio\u00e8 quello di copiare per passare la verifica.\nPer\u00f2 Sonny confessa ad alta voce che stava per copiare, cos\u00ec Marshall vieta sia a Sonny che a Tawni di fare lo sketch, e vengono sostituite da Grady e Nico.\nMa alla fine Sonny, nel mezzo dello show, getta un serpente che aveva scambiato per una corda che va a finire sul tavolo dove erano poggiati Nico e Grady e alla fine Sonny e Tawni, dopo aver superato la verifica, recitano nello sketch.\nUna nuova ragazza carina attira l'attenzione di Nico e Grady, che cercano in tutti i modi d'impressionarla.\nIn due \u00e8 meglio.\nTrama.\nArriva ad Hollywood la migliore amica di Sonny, Lucy. Sonny \u00e8 felicissima del suo arrivo e ha gi\u00e0 in mente molte attivit\u00e0 da fare con la sua best, ma Tawni s'intromette per mostrare a Lucy la vita di Hollywood. l'intromissione di Tawni rende molto gelosa Sonny che per passare del tempo con Lucy dice di non essere stata invitata alla festa di compleanno che Chad ha organizzato. Il risultato \u00e8 ovvio: Tawni \"spiffera\" tutto a Lucy, che si arrabbia e va alla festa di Chad senza Sonny. Per riconquistare l'amica, Sonny si reca alla festa ma non pu\u00f2 pi\u00f9 entrare perch\u00e9 ha rifiutato l'invito in precedenza, quindi s'imbuca e dopo essere stata quasi buttata fuori dagli addetti alla sicurezza di Chad, ma alla fine Lucy la perdona.\nIl malefico blog.\nTrama.\nIl malefico blog di Sharona la maggior parte delle volte mette in imbarazzo molti Vip per le sue notizie.Infatti quando Sonny e Tawni scoprono che Sharona considera Sonny alla moda, mentre considera Tawni priva di stile, quest'ultima decide di mettersi una calotta calda per sembrare calva. Sonny per fare ritornare Tawni come quella di una volta decide di andare a parlare con Sharona per dirle di smetterla di criticare troppo le star sul suo blog, ma mentre le parla Sonny si fa scappare la situazione in cui \u00e8 Tawni e il giorno dopo Sharona scrive sul suo blog che Tawni \u00e8 calva. Sonny e i suoi amici per vendicarsi creano uno Sketch che mette in terribile imbarazzo Sharona. Infuriata pi\u00f9 che mai Sharona manda a Tawni e Sonny della carne con su scritto di non andare agli \"No,non l'hai fatto Award\", altrimenti\navrebbero avuto una brutta sorpresa. Ma Sonny e gli altri decidono di preparare un piano per sconfiggere Sharona.Infatti agli \"No,non l'hai fatto Awards\" Sonny e i suoi amici sono vestiti come Sharona e naturalmente lei fa una pessima figura.\nAmici per convenienza.\nTrama.\nQuando Sonny viene intervistata dal settimanale \"Tv Tween\", Chad cerca di usare Sonny per farsi vedere buono. Quando Sonny confessa a Chad che \u00e8 un pallone gonfiato molto presuntuoso, viene vista davanti alle telecamere.\nAlla fine Chad stava girando un servizio su come addomesticare dei cani, e Sonny viene per fargliela pagare.\nCos\u00ec Chad dice che \u00e8 molto bravo a recitare e che \u00e8 anche bravo a fingere di essere buono davanti alle telecamere.\nMa Sonny registra tutto il filmato e lo mostra al giornalista di Tv Tween.\nIntanto Nico e Grady usano come spazzatura i gioielli di Tawni, che per punizione li tratta come schiavi.\nL'appuntamento....\nTrama.\nJames Conroy, guest star di MacKenzie Falls ed ex fidanzato di Tawni, manda dei fiori a Sonny e le chiede di uscire. Tawni per\u00f2 non vuole che Sonny esca con James perch\u00e9 l'ha utilizzata e quando lui ha rotto con lei, le ha spezzato il cuore. Tawni parla con Chad e gli chiede di dire a James di smettere di vedere Sonny. Durante l'appuntamento, Chad e Tawni intervengono e Sonny e Tawni discutono. Il giorno dopo, James spedisce a Tawni delle rose con un invito ad uscire, cos\u00ec Tawni elabora un piano per far arrabbiare James: per farlo ingelosire, Sonny chiede a Chad un finto appuntamento, e insieme vanno nello stesso locale in cui ci sono James e Tawni. Chad e Sonny all'inizio non sopportano l'uno per l'altro ma passando pi\u00f9 tempo insieme, iniziano a essere felici di essere l\u00ec. James si fa avanti ed \u00e8 convinto che il loro sia un finto appuntamento. Sonny trovandosi sotto pressione rapidamente bacia per finta Chad in modo da convincere James, che se ne va arrabbiato, perch\u00e9 sia Tawni che Sonny l'hanno scaricato.\nSonny e la piccola peste.\nTrama.\nSonny ospita negli studi di So Random una bambina, Dakota, della fondazione Cuccioli che Hanno Aspre Difficolt\u00e0. Quando vede un manifesto di Chad Dylan Cooper dice che lo ammira e vorrebbe tanto conoscerlo, e Sonny per farla felice cerca in tutti i modi di farli incontrare. Chad per\u00f2 rifiuta e Dakota inizia a urlare, strillare e fare capricci. Sonny la sgrida, ma quando scopre che Dakota \u00e8 in realt\u00e0 la figlia di Mr.Condor, il direttore del programma, e la bambina rivela che la fondazione Cuccioli che Hanno Aspre Difficolt\u00e0 \u00e8 un'invenzione(infatti sta per CHAD), \u00e8 costretta a fare quello che vuole lei per non far cancellare So Random.Infatti un altro motivo per cui teme di opporsi \u00e8 che in seguito ad una ribellione Dakota la lega ad una sedia e poi la imbavaglia con un foulard. solo dopo viene scoperta ma non liberata. Chad acconsente ad uscire con Dakota solo se lo avessero portato al Seminterrato, un locale di Hollywood in cui sono stati fotografati Nico, Grady e Tawni e per cui la loro popolarit\u00e0 \u00e8 schizzata alle stelle.\nPromesse... per un ballo.\nTrama.\nSonny riceve dalla sua amica Lucy le foto del ballo a cui Sonny non ha potuto partecipare per il semplice fatto che adesso lavora a So Random. Sonny ha sempre sognato di ballare con una persona speciale cos\u00ec decide di organizzare un ballo tutto suo anche se Marshall \u00e8 contrario. Tra vari incidenti e l'arrivo di Marshall negli studi durante la festa Sonny non riuscir\u00e0 a godersi il ballo ma quando tutti se ne saranno andati Sonny avr\u00e0 l'opportunit\u00e0 di ballare con il suo ragazzo speciale anche se questo \u00e8 Chad.\nI ragazzi batticuore.\nTrama.\nSonny fa in modo di mettere insieme la signorina Bitterman e il signor Marshall. Quando ci riesce, per\u00f2, i risultati sono disastrosi, perch\u00e9 la Bitterman, col consenso di Marshall, inizia a cambiare tutti gli sketch. I ragazzi cercano un modo per farli separare, ma non ci riescono. Sonny, perci\u00f2, chiede l'aiuto di Chad, che prepara un piano da attuare alle Lookout Mountain, seguendo il copione di una puntata di McKenzie Falls; una volta che la Bitterman e Marshall sono l\u00ec, saltano fuori Nico e Grady travestiti da Bigfoot, col compito di spaventare Marshall e dimostrare alla Bitterman che non \u00e8 coraggioso. Ma il piano va storto, perch\u00e9 a Bigfoot ci pensa la Bitterman.\nLa battaglia tra Sonny e Selena.\nTrama.\nChad sta girando un film sulla sua vita, \"La storia di Chad Dylan Cooper\", e ai provini partecipano vari sosia di Sonny, Tawni, Nico e Grady. Alla fine, scrittura tutto il cast originale di So Random eccetto Sonny, che viene sostituita con Selena Gomez. Selena intuisce che Chad e Sonny si piacciono, e fa di tutto per farglielo ammettere, ma tutti e due negano pi\u00f9 volte. Decide, allora, di ricorrere all'astuzia, e riesce a far ammettere a Chad che Sonny ha dei bei capelli e a Sonny che Chad ha degli occhi luminosi.\nNel frattempo, Nico e Grady si fanno dare consigli su come conquistare le ragazze da due loro sosia. E alla fine Chad accusa Sonny di voler essere la migliore amica di Selena, ovvio riferimento alla reale amicizia tra Selena Gomez e Demi Lovato, che dura da quando entrambe avevano 7 anni, ma si capisce chiaramente che sia Chad che Sonny sono imbarazzati per ci\u00f2 che hanno ammesso e Chad la prende nel film\nScherzo e contro scherzo.\nTrama.\nChad conduce un nuovo programma televisivo che consiste nel fare scherzi alle persone, e dice al cast di So Random che uno di loro potrebbe essere la prima vittima. Tutti diventano paranoici e si aspettano scherzi da tutte le parti, hanno paura che ci sia qualcuno nel cast che \u00e8 in combutta con Chad, quindi iniziano a sabotarsi a vicenda. Nel frattempo, negli studi girano il fim di Fashonita, la supereroina preferita di Sonny, e sia Sonny sia Tawni vorrebbero avere la parte. Chad fa in modo che Sonny abbia un provino, ma Sonny ha paura che sia uno scherzo del programma, e cos\u00ec sabota il provino, che in realt\u00e0 era vero. Tawni corrompe Chad per avere il suo provino, e Nico e Grady, vedendoli parlare, pensano che Tawni e Chad siano in combutta. Chad decide di fare lo scherzo a Tawni, cio\u00e8 farle fare cose stupide in un falso provino (prendendo spunto dal buco nell'acqua di Sonny), ma gli altri scoprono il suo piano. Alla fine, si scopre che in realt\u00e0 la conduttrice del programma \u00e8 Zora, che aveva fatto uno scherzo a Chad facendogli credere di essere il conduttore.\nRacconti dalla stanza degli attrezzi di scena.\nTrama.\nIl cast di So Random deve lasciare la stanza degli attrezzi di scena, perch\u00e9, secondo un contratto, lo show migliore si prende le stanze che vuole, quindi la stanza degli attrezzi di scena servir\u00e0 come sala di meditazione di McKenzie Falls. Ma nessuno vuole lasciare la stanza, e ricordando i loro sketch pi\u00f9 divertenti e famosi, Sonny, Nico, Grady, Tawni e Zora si incatenano alla stanza degli oggetti di scena. Quando il piano fallisce, decidono di prendere la stanza esattamente sopra la stanza degli attrezzi di scena e fanno di tutto per infastidire il cast di McKenzie Falls e costringerli ad andarsene. Chad, che capisce quanto sia importante per So Random la stanza degli attrezzi di scena, cede, e porta dei regali a tutti per farsi perdonare.\nStasera cucina Sonny.\nTrama.\nTawni vuole uscire con un ragazzo normale solo che non sa come comportarsi. Sonny fa in modo che abbiano un appuntamento e chiede a Chad i biglietti per una partita di Basket. Alla partita, Sonny e Hayden sono costretti a baciarsi quando sono inquadrati sul maxi schermo. Tawni si arrabbia con lei e per rimediare, Sonny cerca di aiutarla organizzando una sera con il ragazzo a casa sua, perch\u00e9 Tawni non sa cucinare. Intanto Nico e Grady cercano di inventarsi un panino per metterlo nel men\u00f9 della mensa. All'improvviso si ritroveranno tutti a casa di Sonny e il ragazzo di cui Tawni si \u00e8 innamorata scopre tutto.\nNemici per la pelle.\nTrama.\nPer il compleanno di Nico e Grady, Sonny regala loro una sedia per i videogiochi, che i due non riescono a condividere, per cui tra loro si accumula molta tensione e finiscono per non essere pi\u00f9 amici. Sonny cerca di fargli fare pace portandoli al cinema, allo stesso tempo e senza che nessuno dei due lo sappia, per vedere due film differenti che nessuno dei due vuole vedere. Alla fine riesce a far riunire Nico e Grady, e guardano tutti insieme il film Monkey Cars in 3D.\nZora riesce a ingannare sia Chad che Tawni, facendosi accompagnare da Tawni per vedere le Giraffe Sul Ghiaccio (che non \u00e8 nient'altro che le giraffe morte) e cambiando scusa dice a Chad di voler comprare un gelato. Alla fine si rincontrano tutti al cinema.\nIndovina chi viene in scena?\nTrama.\nChad \u00e8 ospite a So Random per uno sketch in cui deve recitare con Sonny. Inizia a dirle che, com'\u00e8 successo a tutte le sue partner, si innamorer\u00e0 di lui, si perder\u00e0 nei suoi occhi e inizier\u00e0 a sognarlo e quando a Sonny succede tutto questo, spaventata, chiede a Marshall di cambiare lo sketch. Ma le cose peggiorano, perch\u00e9 Marshall aggiunge un bacio allo sketch. Tawni, sotto richiesta di Sonny, decide di fare lo sketch al posto suo, ma poi si ritira perch\u00e9 il suo lucidalabbra \u00e8 finito. Nico e Grady, in cambio dell'utilizzo di Chad del loro camerino, usano l'ufficio di Marshall ma approfittano troppo del suo potere fino a trovarsi in preda alla confusione. La sera della diretta, proprio quando Sonny e Chad stanno per baciarsi, un maiale inviato per errore a Nico e Grady vola nella scena e Sonny fa baciare a Chad il maiale.\nL'oca bionda.\nTrama.\nSonny convince Tawni a licenziare la sua manager prepotente, non sapendo che \u00e8 in realt\u00e0 la madre Tawni. Quando Tawni licenzia sua mamma come manager, la \"licenzia\" anche come mamma. Cos\u00ec Tawni decide di andare a vivere a casa di Sonny e il fatto che la usa come sua cameriera, spinge Sonny e sua madre Connie a mettere a punto un piano per far riunire Tawni con sua madre. Nel frattempo, Nico e Grady cercano di passare inosservati per le due nuove guardie di sicurezza Jeff (fan di So Random) e il manichino Tim (che sembra avere una mente propria, fan di Chad) in modo da poter utilizzare il bagno privato Chad. Chad lo scopre e Jeff confessa di essere stato lui ad usare il bagno a causa della sua devozione verso So Random.\nLa vendita dei biscotti.\nTrama.\nZora entra nelle Scout In Fiore, nelle quali, a otto anni, Sonny non \u00e8 riuscita ad entrare perch\u00e9 non era riuscita ad ottenere l'ultima medaglia. Decide cos\u00ec di aiutare Zora a battere il record di vendita dei biscotti; Dakota, la figlia del proprietario degli studios, decide di competere contro di loro con l'aiuto di Chad. Inizialmente la situazione precipita, ma riescono ad avere un'altra occasione e c'\u00e8 un pareggio. Essendo rimasta una sola scatola, tutti cercano di averla e Chad, per farla finita, mangia tutti i biscotti, soffocando. Sonny riesce a salvarlo e ottiene cos\u00ec la medaglia che non era riuscita a ottenere a otto anni, entrando cos\u00ec nelle Scout In Fiore. Nel frattempo, Nico e Grady creano un profumo per piacere alle ragazze, il che funziona fin troppo bene, e Tawni decide di non guardarsi allo specchio per due giorni.\nIl talk show delle confidenze.\nTrama.\nQuando Sonny e Tawni sono ospiti su \"Gotcha con Gilroy Smith\"; in un primo momento sono entusiaste, ma scoprono che Gilroy spera che rivelino qualcosa di personale e imbarazzante. Per evitare che questo accada, le due fanno un patto nel backstage, cio\u00e8 di coprirsi le spalle a vicenda. Durante lo show Gilroy mostra il filmato dietro le quinte, dicendo che c'era una telecamera nascosta e Tawni rompe il patto che poi per\u00f2 sar\u00e0 rievocato. Dopo una frase di Gilroy, Sonny comincia a pensare al momento in cui lei e Chad ballavano al loro speciale ballo (Promesse\u2026per un ballo). Gilroy vede la sua espressione sognante e capisce che c'\u00e8 un ragazzo che le piace. Quando Gilroy chiede se questo misterioso ragazzo \u00e8 Chad Dylan Cooper, Sonny inizia ad imbarazzarsi e il conduttore annuncia Chad nella trasmissione. Gilroy mostra un filmato di Sonny e Chad nell'episodio 2 (Il picnic della pace), e Sonny porta Chad nel backstage, completamente all'oscuro del fatto che Gilroy ha una telecamera nascosta e sta mostrando la scena al pubblico. I due stanno per dichiarare i sentimenti che provano reciprocamente ma Tawni, ricordando tutte le cose che Sonny ha fatto per lei, spegne il monitor prima che il pubblico senta quello che stanno per dirsi Sonny e Chad."}
{"id": "2874722", "revid": "1442080", "url": "https://it.wikipedia.org/wiki?curid=2874722", "title": "Sovran Bank Classic 1989 - Singolare", "text": "Il singolare del Sovran Bank Classic 1989 \u00e8 stato un torneo di tennis facente parte della categoria Grand Prix.\nJimmy Connors era il detentore del titolo, ma quest'anno non ha partecipato.\nTim Mayotte ha battuto in finale 3\u20136, 6\u20134, 7\u20135 Brad Gilbert.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2874727", "revid": "155634", "url": "https://it.wikipedia.org/wiki?curid=2874727", "title": "Sovran Bank Classic 1989 - Doppio", "text": "Il doppio del Sovran Bank Classic 1989 \u00e8 stato un torneo di tennis facente parte della categoria Grand Prix.\nRick Leach e Jim Pugh erano i detentori del titolo, ma quest'anno non hanno partecipato.\nNeil Broad e Gary Muller hanno battuto in finale 6\u20137, 7\u20136, 6\u20134 Jim Grabb e Patrick McEnroe.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2874731", "revid": "838137", "url": "https://it.wikipedia.org/wiki?curid=2874731", "title": "Freepress", "text": ""}
{"id": "2874732", "revid": "2052878", "url": "https://it.wikipedia.org/wiki?curid=2874732", "title": "America O.K.", "text": "America O.K. \u00e8 il decimo album in studio dei New Trolls, pubblicato nel 1983.\nIl testo della canzone \"America O.K.\" \u00e8 stato scritto da Mogol. Il brano viene canticchiato da Jerry Cal\u00e0 nel film \"Vacanze in America\"."}
{"id": "2874735", "revid": "743200", "url": "https://it.wikipedia.org/wiki?curid=2874735", "title": "ATP Volvo International 1989", "text": "Il Volvo International 1989 \u00e8 stato un torneo di tennis giocato sul cemento del Stratton Mountain Resort di Stratton Mountain negli Stati Uniti. Il torneo fa parte del Nabisco Grand Prix 1989. Si \u00e8 giocato dal 31 luglio al 7 agosto 1989.\nCampioni.\nSingolare maschile.\n Brad Gilbert ha battuto in finale Jim Pugh 7\u20135, 6\u20130\nDoppio maschile.\n Mark Kratzmann / Wally Masur hanno battuto in finale Pieter Aldrich / Danie Visser 6\u20133, 4\u20136, 7\u20136"}
{"id": "2874737", "revid": "1522738", "url": "https://it.wikipedia.org/wiki?curid=2874737", "title": "Regno di Sennar", "text": "Il Regno di Sennar, anche Sultanato Fung di Sinnar oppure solo Sennar, era un sultanato nel nord del Sudan chiamato Fung per via del gruppo etnico a cui appartenevano i suoi sovrani e Sinnar (oppure Sennar) per il nome della sua capitale. Tra il 1504 ed il 1821 una gran parte dell'Africa del Nord-est faceva parte del regno.\nOrigini.\nNel XV secolo la parte della Nubia, che un tempo faceva parte del Regno della Makuria, era suddivisa in tanti piccoli stati che erano sottoposti a continui assalti da parte dei nomadi del deserto. La situazione ad Alodia era degenerata, ma la zona fu riunificata e risanata da Abdallah Jamma proveniente dalle regioni orientali, le quali si erano arricchite grazie al commercio sul Mar Rosso. L'impero di Abdallah, anche detto l'unificatore, non dur\u00f2 a lungo, visto che il popolo Fung guidato da Amara Dungas arriv\u00f2 dal sud inseguito dai suoi acerrimi nemici Shilluk.\nI Fung sconfissero Abdallah e formarono un nuovo regno che ebbe la citt\u00e0 di Sennar come capitale.\nReligione.\nI Fung, originariamente, praticavano l'animismo ed il cristianesimo. L'islam era anch'esso di grande importanza, a tal punto che i sovrani Fung si convertirono ad esso nel 1523, anche se molti elementi dei credi precedenti continuarono a coesistere.\nEspansione e conflitti.\nSennar ebbe una rapida espansione a spese degli stati confinanti. La sua egemonia si sparse fino alle regioni di Gezira, Butana, Bayuda e il Kordofan meridionale. Questo caus\u00f2 grande tensione tra gli stati confinanti. L'Etiopia era una tra le pi\u00f9 minacciate, ma a causa dei suoi disordini interni non pot\u00e9 intervenire per difendersi. Il nuovo Egitto ottomano la consider\u00f2 anch'esso una minaccia e le mosse guerra, cercando di conquistare la zona: ma fall\u00ec e si ritir\u00f2 dietro il confine rinforzato e consolidato della Nubia settentrionale. Il confine resse fino al 1821.\nEra alta anche la tensione con l'Etiopia visto che entrambi gli stati ambivano a conquistare le pianure che giacevano nel bel mezzo dei loro due regni. Cos\u00ec l'Etiopia spost\u00f2 la sua capitale a Gondar, facendo pesare la sua superiorit\u00e0 anche su queste pianure. Continuarono le guerre con gli Shilluk del confine meridionale, anche se pi\u00f9 tardi le due fazioni si dovettero unire per combattere la crescente forza dei Dinca del sud. Il sultano Badi II sconfisse a ovest il Regno di Taqali e rese il suo sovrano, Woster o Makk, un vassallo del Regno di Sennar.\nCultura militare.\nLe forze armate di Sennar si basavano principalmente sulla cavalleria pesante: cavalieri capeggiati dalla nobilt\u00e0, con spade larghe e staffe, che per\u00f2 non permettevano l'uso di lance.\nQuesti cavalieri indossavano maglie d'acciaio intrecciato come armatura ed i loro cavalli avevano un'armatura di rame che proteggeva la testa ed avevano il corpo coperto con spesse trapunte. La fanteria, formata dagli schiavi, molto pi\u00f9 numerosa della cavalleria, era munita anch'essa di spade e di armature ed era di guarnigione nelle fortezze e nei castelli sparsi lungo tutto il sultanato. Nell'esercito del Regno di Fung, si diceva che le forze messe in campo dal Regno di Sennar erano, s\u00ec pi\u00f9 esigue, ma molto meglio organizzate di quelle del suo nemico.\nSociet\u00e0 civile.\nIl sultanato era fortemente suddiviso geograficamente e possedeva una moltitudine di gruppi etnici. La societ\u00e0 era suddivisa in sei gruppi razziali: i blu, i verdi, i gialli, i rossi, i verdi misti con i gialli e gli schiavi portati dal sud. C'era una forte distinzione tra quelli che discendevano dal vecchio Regno di Alodia e tutto il resto della popolazione di Sennar. Infatti, gli Alodiani quando furono sconfitti ai tempi di Abdallah Jama si schierarono tutti insieme e si fecero chiamare Abdallab. Capeggiati da Ajib il Grande, verso la fine del XVI secolo, il regno di Sennar per\u00f2 si riprese e si radun\u00f2 di nuovo capeggiato da Adlan I e sconfisse Ajib in un paio di battaglie che furono per\u00f2 decisive. Fu raggiunto un compromesso tra le due fazioni, per cui ad Ajib e ai suoi successori fu affidata la sovranit\u00e0 sulla provincia del Regno di Sennar di Dongola con una larga autonomia.\nCommercio.\nLa capitale Sennar divent\u00f2 economicamente fiorente attraverso il commercio. Ospitava mercanti provenienti da tutta l'Africa e dal Medio Oriente. La ricchezza e la potenza dei sultani dipendeva gi\u00e0 da molto tempo dal commercio. Tutte le carovane erano controllate dal monarca, cos\u00ec come le provviste d'oro che servivano anche come valuta principale del regno. Nel tempo la situazione economica si deterior\u00f2. Valute straniere divennero largamente usate dai commercianti, sfidando lo stretto controllo sull'economia da parte del monarca. I ricchi commercianti divennero eruditi e avidi lettori di libri riguardo all'Islam e si preoccuparono per la mancanza di ortodossia nel Regno di Sennar. La monarchia di Sennar era stata considerata, sin dall'antichit\u00e0, come semidivina e questo andava contro i principali precetti dell'Islam. Molte sagre, feste e rituali prevedevano il consumo di grandi quantit\u00e0 di alcolici ed erano in voga sin dai tempi dell'antichit\u00e0. Alla fine queste tradizioni furono abbandonate.\nDeclino.\nIl Regno di Sennar raggiunse il suo massimo splendore verso la fine del XVI secolo; e nel XVII secolo incominci\u00f2 lentamente ma definitivamente a deteriorarsi insieme con la potenza della sua monarchia. Il potere del re fu messo in dubbio dall'\u02bfulam\u0101\u02be, un'istituzione religiosa sostenuta dai mercanti allo scopo di amministrare la giustizia al posto del re.\nNel 1762 il trono di Badi IV fu rovesciato da un colpo di stato da parte di Abu Likayik facente parte dell'Hamaj-rossa proveniente dalla parte nord-est del Regno. Abu Likayik si dichiar\u00f2 reggente del trono e install\u00f2 un \"sultano-marionetta\", creando cos\u00ec vari conflitti tra la monarchia Fung e le nuove autorit\u00e0 di Hamaj.\nI conflitti interni indebolirono cos\u00ec la potenza del Regno e verso la fine del XVIII secolo, il figlio di Mek Taifara, Mek Adlan II prese il potere, mentre la presenza turca incominci\u00f2 a prendere piede nel regno. Infatti poco dopo il sovrano turco Al-Tahir Agha spos\u00f2 Khadeeja, figlia di Mek Adlan II: questo fatto rese libera la strada per l'assimilazione dei Fung e del Regno di Sennar da parte dell'Impero ottomano.\nNel 1821, Ismail bin Muhammed Ali, generale e figlio del chediv\u00e8 ottomano d'Egitto Muhammad Ali, guid\u00f2 un esercito nel Regno il quale non incontr\u00f2 nessuna resistenza da parte dell'ultimo re di Sennar e la regione fu prontamente sottomessa all'Egitto ottomano. In tempi pi\u00f9 recenti la regione fu assorbita nel Sudan anglo-egiziano e poi ancora, nel 1956, nella nuova repubblica del Sudan."}
{"id": "2874744", "revid": "547034", "url": "https://it.wikipedia.org/wiki?curid=2874744", "title": "ATP Volvo International 1989 - Singolare", "text": "Il singolare dell'ATP Volvo International 1989 \u00e8 stato un torneo di tennis facente parte della categoria Grand Prix.\nAndre Agassi era il detentore del titolo, ma ha perso nel 3\u00ba turno contro David Wheaton.\nBrad Gilbert ha battuto in finale 7\u20135, 6\u20130 Jim Pugh."}
{"id": "2874747", "revid": "155634", "url": "https://it.wikipedia.org/wiki?curid=2874747", "title": "ATP Volvo International 1989 - Doppio", "text": "Il doppio dell'ATP Volvo International 1989 \u00e8 stato un torneo di tennis facente parte della categoria Grand Prix.\nJorge Lozano e Todd Witsken erano i detentori del titolo, ma quest'anno non hanno partecipato.\nMark Kratzmann e Wally Masur hanno battuto in finale 6\u20133, 4\u20136, 7\u20136 Pieter Aldrich e Danie Visser."}
{"id": "2874755", "revid": "92723", "url": "https://it.wikipedia.org/wiki?curid=2874755", "title": "Minardi PS03", "text": "La Minardi PS03 \u00e8 stata una monoposto costruita dalla Minardi per partecipare al Campionato mondiale di Formula 1 2003.\nProgetto.\nAlla fine della stagione 2002, la Minardi perse la fornitura di motori Asiatech, la fornitura di gomme Michelin e si ritrov\u00f2 senza sponsor a causa del licenziamento di Alex Yoong che, fino a quel momento, garantiva stabilit\u00e0 al team con i suoi sponsor. La Minardi si ritrov\u00f2 quindi a disputare alcuni test pre-stagionali con gomme Avon prima di raggiungere un accordo con la Bridgestone per la fornitura di gomme durante tutta la stagione 2003. In luogo dei motori Asiatech invece fu montato sulla PS03 un motore Ford Cosworth CR-3, 3.0 V10 che sulla carta era meno prestazionale (805 CV a 17.500 giri/min) e pi\u00f9 pesante (105 kg) rispetto alla specifica CR-4 utilizzata dalla Jordan (810 CV a 17.500 giri/min e 105 kg di peso) e alla specifica CR-5 usata dalla Jaguar (900 CV a 19.000 giri/min e 98 kg di peso). La specifica CR-3 che venne montata sulle due Minardi era costruita con un angolo a V di 72\u00b0, e vennero usati materiali come l'alluminio per il blocco motore e i pistoni, l'acciaio per gli alberi a gomiti e il titanio per le bielle. Altre parti del motore come il sistema di gestione del carburante con centralina ECU erano forniti dalla Magneti Marelli mentre le candele erano fornite dalla Champion Spark Plug. Lo sterzo, il differenziale idraulico, il sistema di raffreddamento e il cambio (sequenziale a sei marce) in lega di titanio vennero autocostruiti dalla squadra mentre la Brembo forn\u00ec i freni, la Sabelt forn\u00ec le cinture di sicurezza, la ATL forn\u00ec i serbatoi di sicurezza e la OZ Racing forn\u00ec i cerchi in magnesio. Il telaio in fibra di carbonio con struttura a nido d'ape fu progettato dagli ingegneri Gabriele Tredozi e George Ryton. I piloti scelti per guidare la Minardi furono Jos Verstappen (ex Benetton e Arrows) e il debuttante Justin Wilson proveniente dalla Formula Nissan in luogo di Mark Webber, passato alla Jaguar e Alex Yoong approdato in Champ Car.\nLa nuova vettura fece il suo debutto il 20 febbraio 2003 in occasione dei test privati disputati sul Circuito di Fiorano dove gir\u00f2 il solo Verstappen, completando 24 giri e ottenendo un tempo sul giro di 1':01\"20 come miglior crono. \nLivrea.\nLa vettura presentava una livrea color nero dove appariva, nella prima parte di stagione, il marchio European Airlines di Paul Stoddart che fu main sponsor e si ritagli\u00f2 uno spazio nelle pance laterali e nell'alettone posteriore mentre altri sponsor come la multinazionale olandese Trust, il marchio italiano di utensili Beta, il fornitore di gomme Bridgestone, il brand di abbigliamento Carrera, la societ\u00e0 di investimenti Superfund e il colosso russo Gazprom apparivano come sponsor secondari. \nUn caso particolare fu quello della Gazprom che non pag\u00f2 alla squadra la somma pattuita per lo sponsor, scatenando lo sdegno di Stoddart che lasci\u00f2 comunque lo sponsor sulle sue vetture, ma fece aggiungere una scritta che recitava \"non pagato\".\nDal Gran Premio di Monaco la Trust divent\u00f2 il nuovo main sponsor della squadra fino al termine della stagione; conseguentemente, ci furono lievi modifiche nella livrea: venne affisso il logo Trust nelle pance laterali colorate in bianco e ai lati del musetto, con una striscia bianco-rossa che \"attraversava\" orizzontalmente la vettura.\nStagione.\nNonostante l'ottimismo iniziale nei test pre-stagionali di Fiorano, la Minardi part\u00ec male in stagione dimostrando di non poter competere con le dirette avversarie Jordan. In Australia il patron Stoddart, per aggirare le regole sul parco chiuso, decide di non mandare in pista i piloti non segnando nessun tempo cronometrato. Il team principal Gian Carlo Minardi e la FIA furono contrari alla decisione e la giudicarono come \"antisportiva\". In gara, Verstappen concluse 11\u00ba (e ultimo) a un giro di distacco dal vincitore David Coulthard mentre Wilson si ritir\u00f2 a causa di problemi meccanici. Dopo una gara incolore in Malesia, in Brasile, complice una gara svoltasi in condizioni di bagnato estremo, Verstappen, partito ultimo, sfrutt\u00f2 i numerosi ritiri davanti a s\u00e9 fino ad arrivare in ottava posizione (che all'epoca era l'ultima posizione della zona punti). A 23 giri dalla fine, per\u00f2, dovette ritirarsi dopo un testacoda mentre la diretta avversaria in campionato Jordan vinse la sua ultima gara in Formula 1 con Giancarlo Fisichella che, tra l'altro, esord\u00ec nella massima serie proprio con il team faentino.\nDa Imola in poi fu un susseguirsi di risultati mediocri dove talvolta in qualifica uno tra Verstappen e Wilson riusciva a mettersi alle spalle la Jordan di Ralph Firman e in gara invece non era possibile battagliare con il gruppo per mancanza di competitivit\u00e0, chiudendo spesso a 3-4 giri dal vincitore. In Canada fu la svolta: Verstappen riusc\u00ec a qualificarsi in 15\u00aa posizione precedendo il compagno di squadra, le due Jordan, la BAR-Honda di Jenson Button e la McLaren-Mercedes di Kimi R\u00e4ikk\u00f6nen ottenendo cos\u00ec la miglior qualifica stagionale e il miglior piazzamento in griglia per la Minardi dal Gran Premio di Germania 1999. In gara Wilson si ritir\u00f2 per problemi al cambio mentre era 10\u00ba, ma Verstappen approfitt\u00f2 ancora una volta dei numerosi ritiri riuscendo a concludere la gara in 9\u00aa posizione ottenendo anche il miglior risultato stagionale in gara. L'exploit arriv\u00f2 due appuntamenti dopo, in Francia: nella sessione di venerd\u00ec a serbatoi scarichi, che si svolse su pista in rapida asciugatura, Verstappen fece segnare il tempo pi\u00f9 rapido, portando la Minardi in testa ad una sessione cronometrata per la prima volta dal 1989, quando Pierluigi Martini aveva marcato la migliore prestazione nel warm up del Gran Premio del Belgio. Alle sue spalle si piazz\u00f2 Wilson, che fu per\u00f2 escluso dalla classifica perch\u00e9 la sua vettura fu trovata sottopeso nelle verifiche tecniche a fine prove. Tuttavia, l'olandese non riusc\u00ec a replicare il risultato nella sessione del sabato, qualificandosi in penultima posizione davanti al solo Wilson.\nA partire dal Gran Premio di Germania il pilota britannico si accas\u00f2 alla Jaguar al posto dell'appiedato Ant\u00f4nio Pizzonia e al suo posto fu promosso il collaudatore e terzo pilota Nicolas Kiesa, proveniente dalla Formula 3000. Nonostante ci\u00f2, il campionato, fin\u00ec nello stesso modo in cui inizi\u00f2: Verstappen e Kiesa non riuscirono a classificarsi in posizioni di rilievo concludendo costantemente le ultime gare nelle ultime posizioni. Da segnalare l'esordio in Giappone del collaudatore Gianmaria Bruni (che successivamente diventer\u00e0 pilota ufficiale Minardi nel 2004) guidando una terza Minardi nelle prove libere del venerd\u00ec.\nAnche il campionato 2003, quindi, fu avaro di risultati utili per il team di Faenza, ultimo nella classifica costruttori che manc\u00f2 l'appuntamento con la zona punti per il quarto anno consecutivo."}
{"id": "2874758", "revid": "438678", "url": "https://it.wikipedia.org/wiki?curid=2874758", "title": "Diktat Bulgaro", "text": ""}
{"id": "2874759", "revid": "438678", "url": "https://it.wikipedia.org/wiki?curid=2874759", "title": "Editto Bulgaro", "text": ""}
{"id": "2874765", "revid": "287204", "url": "https://it.wikipedia.org/wiki?curid=2874765", "title": "Swedish Open 1989", "text": "Lo Swedish Open 1989 \u00e8 stato un torneo di tennis giocato sulla terra battuta. \n\u00c8 stata la 42\u00aa edizione del torneo, che fa parte della categoria del Nabisco Grand Prix 1989 e della Tier V nell'ambito del WTA Tour 1989. \nSia il torneo maschile che quello femminile si sono giocati a B\u00e5stad in Svezia, quello maschile dal 31 luglio al 6 agosto, quello femminile dal 24 al 30 luglio 1989.\nCampioni.\nSingolare maschile.\n Paolo Can\u00e8 ha battuto in finale Bruno Ore\u0161ar 7\u20136, 7\u20136\nSingolare femminile.\n Katerina Maleeva ha battuto in finale Sabine Hack 6\u20131, 6\u20133\nDoppio maschile.\n Per Henricsson / Nicklas Utgren hanno battuto in finale Josef \u010cih\u00e1k / Karel Nov\u00e1\u010dek 7\u20135, 6\u20132\nDoppio femminile.\n Mercedes Paz / Tine Scheuer-Larsen hanno battuto in finale Sabrina Gole\u0161 / Katerina Maleeva 6\u20132, 7\u20135"}
{"id": "2874767", "revid": "1442080", "url": "https://it.wikipedia.org/wiki?curid=2874767", "title": "Swedish Open 1989 - Singolare femminile", "text": "Il singolare del Swedish Open 1989 \u00e8 stato un torneo di tennis facente parte del WTA Tour 1989.\nIsabel Cueto era il detentore del titolo, ma ha perso nei quarti contro Maria Strandlund.\nKaterina Maleeva ha battuto in finale 6\u20131, 6\u20133 Sabine Hack."}
{"id": "2874777", "revid": "838137", "url": "https://it.wikipedia.org/wiki?curid=2874777", "title": "Swedish Open 1989 - Doppio femminile", "text": "Il doppio femminile del Swedish Open 1989 \u00e8 stato un torneo di tennis facente parte del WTA Tour 1989.\nSandra Cecchini e Mercedes Paz erano le detentrici del titolo, ma solo Mercedes Paz ha partecipato in coppia con Tine Scheuer-Larsen.\nPaz e Scheuer-Larsen hanno battuto in finale 6\u20132, 7\u20135 Sabrina Gole\u0161 e Katerina Maleeva."}
{"id": "2874783", "revid": "6923", "url": "https://it.wikipedia.org/wiki?curid=2874783", "title": "Supercella (cristallografia)", "text": "In fisica dello stato solido e cristallografia, quando si descrive una struttura cristallina, una supercella \u00e8 una cella unitaria ripetitiva del cristallo che contiene diverse celle primitive. In alcuni casi, queste celle primitive del cristallo sottostante sono stravolte cosicch\u00e9 la supercella diviene la nuova cella primitiva.\nPer esempio, nei cristalli cubici a corpo centrato (bcc) o a facce centrate (fcc), la cella primitiva \u00e8 rispettivamente un parallelepipedo o un romboedro, ma la cella unitaria convenzionale utilizzata per descrivere queste strutture \u00e8 una supercella cubica semplice.\nLe supercelle sono comunemente utilizzate in modelli computazionali di difetti cristallini, allo scopo di consentire l'utilizzo di condizioni al contorno periodiche."}
{"id": "2874785", "revid": "36426", "url": "https://it.wikipedia.org/wiki?curid=2874785", "title": "Palazzo Daneo", "text": ""}
{"id": "2874792", "revid": "3115", "url": "https://it.wikipedia.org/wiki?curid=2874792", "title": "Giovanni De Agostini", "text": "Biografia.\nNato da Lorenzo e Caterina Antoniotti, fratello maggiore del sacerdote salesiano ed esploratore della Patagonia Alberto Maria, fu uno dei rinnovatori della cartografia in Italia, applicando il rigore scientifico nella rappresentazione visiva.\nNel giugno 1901 fond\u00f2 a Roma l'\u00abIstituto Geografico Italiano del dott. G. De Agostini &amp; C.\u00bb. Pubblic\u00f2 come primo volume un Atlante scolastico. Nel 1904 avvi\u00f2 la pubblicazione del Calendario Atlante de Agostini, un agile volumetto che conteneva notizie geografiche abbinate al calendario annuale, che riscosse successivamente grande successo.\nNel 1908 De Agostini lasci\u00f2 Roma e trasfer\u00ec la sede dell'istituto a Novara, in Viale Roma. Nel 1919 cedette la propriet\u00e0 dell'Istituto Geografico da lui fondato a Marco Adolfo Boroli e Cesare Angelo Rossi. La cartografia pass\u00f2 nel 1920 sotto la direzione del professor dottor Luigi Visintin, direttore scientifico dal 1920 al 1958."}
{"id": "2874797", "revid": "131358", "url": "https://it.wikipedia.org/wiki?curid=2874797", "title": "The Royal Family of Broadway", "text": ""}
{"id": "2874803", "revid": "491592", "url": "https://it.wikipedia.org/wiki?curid=2874803", "title": "Motocarri", "text": ""}
{"id": "2874807", "revid": "287204", "url": "https://it.wikipedia.org/wiki?curid=2874807", "title": "HMS Imogen", "text": "L'HMS \"Imogen\" (Pennant number D44), sesta nave da guerra britannica a portare questo nome, \u00e8 stato un cacciatorpediniere classe I della Royal Navy. Venne costruita nei cantieri Hawthorn Leslie and Company di Hebburn, impostata il 18 gennaio 1936, varata il 30 ottobre successivo ed entr\u00f2 in servizio il 2 giugno 1937.\nServizio.\nDal momento dell'ingresso in servizio allo scoppio della seconda guerra mondiale l'unit\u00e0 serv\u00ec presso la 3 Flottiglia cacciatorpediniere della \"Mediterranean Fleet\", prendendo parte ai pattugliamenti nelle acque iberiche durante la guerra civile spagnola. Il 3 settembre 1939, giorno dell'entrata in guerra della Gran Bretagna e della Francia, venne deciso il trasferimento in patria con compiti di scorta ai convogli e pattugliamento antisommergibile. Dal 10 settembre oper\u00f2 con base a Plymouth pattugliando il canale della manica. Il 13 ottobre, dopo aver tratto in salvo i naufraghi dei mercantili \"Louisiane\", affondato dall'U-48, \"Lochavon\" e \"Bretagne\", silurati invece dall'U-45, affond\u00f2 insieme all'\"Ilex\" il sottomarino tedesco U-42, ritornando poi in porto per sbarcare i sopravvissuti.\nIl 22 ottobre entr\u00f2 in cantiere a Liverpool per riparazioni, tornando in servizio l'8 novembre e venendo assegnato al Mare del Nord. Il 22 dicembre scort\u00f2 la nave da battaglia \"Barham\" colpita da un siluro fino in porto sul Clyde. Nel gennaio 1940 oper\u00f2 con compiti di scorta ai convogli e pattugliamenti, scortando il 25 febbraio il convoglio HN14 diretto in Norvegia insieme ai cacciatorpediniere \"Escort\" e \"Inglefield\" e al sommergibile \"Narwhal\". Durante la scorta prese parte all'affondamento del sommergibile U-63, recuperando in seguito 24 sopravvissuti. Il 5 aprile salp\u00f2 da Scapa Flow per scortare il posamine \"Teviot Bank\" nella posa di un campo minato al largo di Stadtlandet, in Norvegia insieme ai cacciatorpediniere \"Ilex\", \"Inglefield\" e \"Isis\". In seguito la missione venne annullata e l'unit\u00e0 utilizzata dall'8 aprile a copertura degli sbarchi alleati in Norvegia. Partecip\u00f2 a tutta la campagna di Norvegia, scortando anche i convogli di ritorno in Gran Bretagna in seguito al fallimento dell'operazione. Dal mese di giugno venne trasferita a Plymouth, scortando il 18 giugno la portaerei \"Illustrious\" appena costruita e non ancora in servizio durante la prima parte del suo viaggio verso le Bermuda. Dal 10 luglio scort\u00f2 una formazione di posamine impegnata nella posa di un campo minato nella zona a nord delle isole Orcadi.\nIl 16 luglio, a causa della nebbia, entr\u00f2 in collisione con l'incrociatore \"Glasgow\" al largo di Duncansby Head. L'unit\u00e0, gravemente danneggiata e con incendi a bordo, venne abbandonata dall'equipaggio e affond\u00f2 poco dopo."}
{"id": "2874811", "revid": "1573940", "url": "https://it.wikipedia.org/wiki?curid=2874811", "title": "Villa Lebrecht", "text": "La Villa Ottolini, Franco, Lebrecht \u00e8 una villa veneta risalente al XV secolo, ma profondamente rinnovata in stile eclettico verso la met\u00e0 del XIX secolo. \n\u00c8 situata nel comune di San Pietro in Cariano (frazione di San Floriano), in Valpolicella, nella provincia di Verona.\nOrigini.\nLa villa deriva da un edificio quattrocentesco appartenuto ai Fumanelli i quali gi\u00e0 nel Trecento erano assegnatari di terre vescovili in San Floriano. \nNella prima met\u00e0 del Cinquecento, il complesso fu ampliato e decorato internamente. Di tale decorazione restano tracce di un fregio dipinto, raffigurante amorini recanti iscrizioni greche (ora mutile), la cui esecuzione \u00e8 probabilmente da attribuire all'iniziativa dei fratelli Antonio e Ludovico Fumanelli, medici. \nDi seguito la villa pass\u00f2 per via ereditaria a Rolandino Maffei che nel 1629 la vendette a Lorenzo Ottolini, esponente di una stirpe di mercanti divenuti conti nel 1697. Gli Ottolini mantennero la propriet\u00e0 della villa fino alla prima met\u00e0 dell'Ottocento.\nLa villa in stile eclettico (secolo XIX).\nNei decenni centrali dell'Ottocento la villa fu rinnovata stilisticamente dal giovane architetto Giacomo Franco (1818-1895), che l'aveva ricevuta in usufrutto dalla madre Elisabetta Venini. \nGiacomo Franco, che, oltre a divenire uno dei maggiori architetti del neo-romanico veneto, fu patriota e collezionista d'arte, diede alla villa, inizialmente, una veste neoclassica, ancora visibile nelle porte-finestre con balaustre della lunga facciata rivolta a sud. Ma il progetto, come testimonia l'amico Camillo Boito (1836-1914), massimo teorico dell'architettura post-unitaria, \"fu via via modificato\". Nel settore mediano e alle estremit\u00e0 dell'edificio, infatti, Giacomo Franco inser\u00ec, al posto di un pronao neoclassico, tre avancorpi in stile eclettico. Nell'avancorpo centrale si aprono tre arcate sorrette da pilastri dalle superfici decorate. Il soprastante fastigio rettangolare \u00e8 traforato da tondi a raggiera. La profusione di ornati richiama quello stile \"lombardo\" che Camillo Boito aveva indicato come stile \"nazionale\".\nI lavori, come attesta la data incisa sul fastigio, terminarono nel 1868. Ma gi\u00e0 tre anni prima, l'11 luglio 1865, a seguito di rovesci finanziari e di una vita dispendiosa, Giacomo Franco si era visto costretto a vendere la villa a Provido Omboni, che la port\u00f2 a termine sotto la direzione dello stesso Franco. Sui piedistalli dell'avancorpo centrale si legge, a sinistra, PROVIDO OMBONI ERESSE e, a destra, GIACOMO FRANCO ARCHITETTO.\nA Giacomo Franco si deve anche la realizzazione del vasto parco, uno dei primi parchi romantici, o all'inglese, del territorio veronese. Gi\u00e0 documentato nel 1854, il parco fu arricchito da un laghetto (ora non pi\u00f9 esistente), anch'esso ricordato da Camillo Boito: \"la villa si specchi\u00f2 nell'acqua di un lago artificiale circondato di macchie d'alberi e fiori\".\nSecoli XIX-XXI.\nNel 1881 Alessandro Omboni vendette la villa ai fratelli Carlo e Guglielmo Lebrecht, figli dell'industriale ebreo polacco Enrico. Guglielmo Lebrecht aveva sposato Eugenia Vitali (1858-1930), da cui la villa fu ribattezzata \"Villa Eugenia\". \nAnimatrice della vita culturale e mondana e amica di Gabriele D'Annunzio, Eugenia Vitali Lebrecht allest\u00ec in villa l'Antigone di Sofocle, nel 1905, e l\"'Orestiade\" di Eschilo, nel 1906, avvalendosi delle scenografie di Angelo Dall'Oca Bianca e di costumi ispirati alle scoperte di Heinrich Schliemann a Micene.\nDopo la prima guerra mondiale, la villa e il parco entrarono in una fase di decadenza. Nel 1931 il complesso fu acquistato dall'Amministrazione Provinciale di Verona che lo adib\u00ec dapprima a ospedale e poi a Istituto professionale per l'Agricoltura.\nRilevata nel 2002 dalla Fondazione Cariverona, la villa fu sottoposta a un generale restauro negli anni 2004-2005, per essere poi adibita a sede distaccata del corso di laurea in Scienze e Tecnologie Viticole ed Enologiche dell'Universit\u00e0 di Verona."}
{"id": "2874816", "revid": "287204", "url": "https://it.wikipedia.org/wiki?curid=2874816", "title": "Palazzo Ginori-Conti", "text": "Palazzo Ginori-Conti si trova a Firenze in via Cavour, 13.\nStoria e descrizione.\nLungo questo lato della strada erano allineate, nel primo Rinascimento, varie case appartenenti ai Medici, che proprio pi\u00f9 avanti, oltre l'antico vicolo del Traditore, possedevano il palazzo principale di famiglia.\nVerso la met\u00e0 del Settecento divenne di propriet\u00e0 dei conti Ughi, che lo ricostruirono. Ad essi appartiene lo stemma sulla facciata; in seguito venne ristrutturato da Telemaco Bonaiuti nel XIX secolo. Una lapide sulla facciata ricorda il soggiorno di Gioacchino Rossini, che per un certo periodo fu proprietario dell'edificio.\nDal 1926 vi si trova un albergo, che all'epoca fu il primo a Firenze \"con acqua calda e fredda in tutte le stanze\"."}
{"id": "2874817", "revid": "36426", "url": "https://it.wikipedia.org/wiki?curid=2874817", "title": "Vicolo del Traditore", "text": ""}
{"id": "2874824", "revid": "111576762", "url": "https://it.wikipedia.org/wiki?curid=2874824", "title": "Villa Giona", "text": "La Villa Giona, Fagiuoli \u00e8 una villa veneta risalente al tardo quattrocento . Essa si trova nel comune di San Pietro in Cariano (in localit\u00e0 \"Cengia\"), in Valpolicella, nella provincia di Verona. \nLa villa sorge sulle pendici orientali della collina di Castelrotto. Fu edificata per volere dei proprietari: la famiglia Giona (come attestato dallo stemma). \nTra la fine del XVI e l'inizio del XVII secolo la villa ha subito un restauro.\nOra la villa Giona ospita un hotel 4 stelle. Gli spazi padronali sono anche utilizzati per congressi, matrimoni, concerti e manifestazioni culturali. La propriet\u00e0 \u00e8 di una Societ\u00e0."}
{"id": "2874827", "revid": "287204", "url": "https://it.wikipedia.org/wiki?curid=2874827", "title": "Campionati del mondo di ciclismo su pista 2010 - Velocit\u00e0 femminile", "text": "La velocit\u00e0 femminile \u00e8 stato uno dei nove eventi femminili disputati ai Campionati del mondo di ciclismo su pista 2010 di Ballerup, in Danimarca. La britannica Victoria Pendleton ha vinto la medaglia d'oro, battendo nella serie finale la cinese Guo Shuang.\nLa gara ha visto le partecipazione di 27 atlete, rappresentanti 13 Paesi differenti. Le fasi di qualificazione e la finale si sono disputate venerd\u00ec 26 e sabato 27 marzo.\nRisultati.\nRound di qualificazione.\nIl round di qualificazione vede le 27 partecipanti gareggiare individualmente. Le prime 24 atlete passano al turno successivo.\nSedicesimi di finale.\nLe ventiquattro classificate con il miglior tempo nelle qualificazioni, si sono affrontate a coppie. La vincente di ogni manche si \u00e8 qualificata per gli ottavi di finale.\nOttavi di finale.\nLe dodici classificate con il miglior tempo nelle qualificazioni, si sono affrontate a coppie. La vincente di ogni manche si \u00e8 qualificata per i quarti di finale. Le perdenti sono passate ai ripescaggi.\nRipescaggi Ottavi di finale.\nLe sei perdenti degli ottavi di finale si affrontano in due gruppi da tre. La vincente di ogni manche si qualifica per i quarti di finale.\nQuarti di finale.\nLe sei vincitrici degli ottavi e le due vincitrici dei ripescaggi si affrontano a coppie. Le quattro vincitrici passano alla semifinale, le perdenti alla finale 5\u00ba-8\u00ba posto."}
{"id": "2874835", "revid": "648716", "url": "https://it.wikipedia.org/wiki?curid=2874835", "title": "Pace di Fleix", "text": "La pace di Fleix (Le Fleix \u00e8 un paesino francese dell'Aquitania poco distante da Bergerac) fu stipulata nel 1580 ponendo fine alla settima guerra di religione francese (chiamata anche \"guerra degli amanti\"), penultima delle otto guerre di religione francesi che costellarono la Francia della seconda met\u00e0 del XVI secolo."}
{"id": "2874836", "revid": "131358", "url": "https://it.wikipedia.org/wiki?curid=2874836", "title": "Metro Boulevard Puerto A\u00e9reo", "text": ""}
{"id": "2874837", "revid": "36426", "url": "https://it.wikipedia.org/wiki?curid=2874837", "title": "Palazzo di Bernardetto de' Medici", "text": "Il Palazzo di Bernardetto de' Medici, poi Vai, si trova in via Cavour 31, angolo via Guelfa, a Firenze.\nStoria e descrizione.\nIl palazzo, dall'aspetto semplice, risale al XIV secolo ed era uno dei numerosi possedimenti dei Medici su questo lato della strada. In particolare, al di fuori del palazzo Medici-Riccardi, vivevano i vari membri dei rami secondari della famiglia, come il giovane Cosimo di Giovanni delle Bande Nere, Ottaviano de' Medici e suo figlio, lo stesso Bernardetto. Uno stemma mediceo \u00e8 ben visibile in facciata."}
{"id": "2874839", "revid": "1660732", "url": "https://it.wikipedia.org/wiki?curid=2874839", "title": "Villa Fumanelli", "text": "Villa Fumanelli si trova nel cuore della Valpolicella pi\u00f9 classica, in una vallata di vigneti, circondata da cipressi. Venne costruita dalla nobile famiglia Fumanelli nel diciassettesimo secolo.\nFu eretta su un poggio dove forse esisteva un \"castrum\" romano, dalla cui conformazione quadrangolare si vuole derivi il nome di Squarano presso San Floriano. L'attuale edificio sorge a monte della vecchia \"strada grande\" della Valpolicella in posizione dominante un prato ampio tra viale di cipressi e cornice di parco.\nLa villa \u00e8 da sempre fulcro di un ampio fondo agrario, che si estende sulle pendici di un colle ai margini di San Floriano, nel comune di San Pietro in Cariano, nella provincia di Verona).\nStoria.\nA Squarano i Marchesi Fumanelli iniziarono a produrre uva e vini pregiati dal 1470 su resti di antichi impianti di epoca romana.\nLa villa appartiene alla nobile famiglia fin dal tempo della sua edificazione. Fu costruita fra il 1599 e il 1602, senza tuttavia prove per la datazione.\nLe dichiarazioni all'estimo veronese dei Fumanelli di S. Maria in Organo, dal 1653 al 1696, tuttavia, precisano che il fondo posseduto a Squarano \u00e8 \"senza casa da patron, solo da lavorante\".\nAgli estimi del 1653, del 1682, del 1696 e del 1745 (Arch. Stato Verona, Antichi Estimi Provvisori, polize d'estimo Citt\u00e0) i Fumanelli non compaiono possessori di villa alcuna a Squarano, ma solo di una tenuta, mancando sistematicamente l'accenno al palazzo, sinch\u00e9, in margine al testamento di Girolamo Fumanelli dettato il 23 agosto 1713, apprendiamo dei \"miglioramenti di fabbriche, et altro\" recentemente realizzati dal personaggio.\nSoltanto in atto del 1718, ripartente i beni di Girolamo tra i figli Aletifilo, Teodosio, Giovanni Francesco e Gabriele, si trovano nominate le \"Fabriche Dominicali e Rusticali di S. Fiorano di Valpolicella denominati Squarano\" (Arch. Stato Verona, atti dei Rettori Veneti, proc. 1546/87). Ci\u00f2 significa o che il palazzo \u00e8 di costruzione al pi\u00f9 settecentesca, o che proprietari nel Sei e Settecento non erano i Fumanelli, almeno quelli di Verona, o che i Fumanelli non dichiaravano il vero al fisco in fatto di propriet\u00e0: evento poco probabile per chi abbia una qualche familiarit\u00e0 con le polizze d'estimo. Perci\u00f2 la propriet\u00e0 Fumanelli della villa va accertata solo in forza dell'atto divisorio del 6 aprile 1718 dell'eredit\u00e0 Girolamo Fumanelli.\nAgli inizi dell'Ottocento, cio\u00e8 al tempo della propriet\u00e0 di Giovanni Battista Fumanelli, la villa contava centotrentadue campi di terra aratoria, vitata e orticola, come attesta un disegno ad acquerello di Alessandro Gaboardi del 26 giugno 1818 conservato nel palazzo, nel quale si trova riprodotto l'edificio, parte del parco e il monumentale viale di cipressi.\nL\u2019antica costruzione conserva frammenti architettonici e iscrizioni di un tempio dedicato alla Dea Flora, costruito dai romani mille anni prima, nel periodo in cui sono state innestate le prime viti, con la conseguente ipotesi, affacciata da qualche studioso, che il nome di San Floriano dato al paese e alla vicina Pieve millenaria cristiana sia in relazione all'antico culto pagano.\nPossibile anche nel sec. X\u00b0 la presenza di una villa di Berengario imperatore, che da Castelrotto e San Floriano eman\u00f2 alcuni decreti.\nEpoca moderna.\nNumerose le personalit\u00e0 ospiti in villa Fumanelli. Si ricordano Gabriel Faur\u00e9, noto compositore francese, la poetessa Anna de Noailles e la principessa Bidesco, della Reale Accademia del Belgio. L'11 maggio 1892 fu ospite nella villa la principessa Letizia di Savoia, invitata dal Circolo Artistico di Verona, in occasione del secondo centenario della fondazione del Reggimento Savoia Cavalleria, come ricorda una lapide apposta da Guglielmo Lebrecht sulla facciata della \"casanteria\".\nDal 1998 le antiche cantine di tufo, dopo un attento restauro, sono tornate ad ospitare nelle botti di rovere l'invecchiamento dei vini classici della Valpolicella.\nDurante la settimana, previa prenotazione, \u00e8 possibile visitare le cantine e le rovine romane. La villa oggi \u00e8 teatro di esposizioni, feste ed incontri con artisti.\nStruttura e architettura.\nSviluppata come oggi appare, la villa ha un'estensione longitudinale assai marcata, emergente dal verde circostante, con le sequenze di finestre uguali su due piani, diverse nel piano superiore.\nL'effetto scenografico non manca, reso evidente nell'emergere fra tanto verde e completato da una composta e al tempo stesso articolata immagine prospettica.\nIl fabbricato signorile \u00e8 caratterizzato dall'uso spiccato del tufo nelle due facciate; quella a sud, che guarda la valle verso Castelrotto, \u00e8 la principale.\nAd essa, in cui si apre un fornice bugnato, si accede per mezzo di una scalinata adorna, ai lati, di cespugli di fiori.\nPresenta un profilo tipico di altri edifici della valle, con un attico triangolare al secondo piano. Al piano nobile, un finestrone centrale con un medaglione in chiave di volta si apre su di un balcone a balaustra, simile a quello presente sulla loggetta, a tre archi bugnati, situata nel timpano sovrastante. Il salone centrale \u00e8 decorato con grandi tendaggi affrescati in verde, e sopra le quattro porte sono dipinti quattro putti avvolti da tralci di vite. Esso mette in comunicazione il giardino antistante il palazzo ed il cortile ospitante i rustici, ora adibito ad abitazione. Nel piano terreno di quest'ultima, vi sono tre ingressi profilati da bozze rustiche. Su uno dei lati delimitanti il cortile sorge una torre merlata su cui sono ancora visibili frammenti di iscrizioni molto rovinati, di datazione assai incerta. La biblioteca, ripartita in quattro armadi lignei, ha purtroppo subito le ingiurie dell'occupazione militare della seconda guerra mondiale, come d'altra parte tutto l'arredamento ed il parco. Al piano terreno sono da ricordare: un salone con affrescati una sequenza di volti e la cucina con un bellissimo forno da pane. Un breve giardino terrazzato, all'italiana, si apre innanzi alla facciata sud mentre sul versante nord si estende la corte rustica, racchiusa dalle barchesse, terminanti con due torrette di recente merlatura. Qui, davanti ad un cancello in ferro, termina il lungo viale di cipressi che dalla Provinciale porta al sito.\nNel retro un vasto cortile, contornato da rustici e sottoposte cantine, immette al vialetto che porta al sommo del cocuzzolo.\nLa propriet\u00e0 Fumanelli \u00e8 ribadita dai vari stemmi della nobile famiglia che si possono ammirare: sulla facciata nord, in una pietra bianca infissa alla parete, nella chiave di volta dell'ingresso, accanto all'oratorio e nella serraglia dell'ingresso della facciata nord."}
{"id": "2874841", "revid": "231325", "url": "https://it.wikipedia.org/wiki?curid=2874841", "title": "Il Muto", "text": "Il Muto \u00e8 un'opera immaginaria di Albrizio, scritta da Andrew Lloyd Webber, che appare nel musical \"The Phantom of the Opera\". L'opera fittizia \u00e8 presumibilmente una parodia dell'opera di Wolfgang Amadeus Mozart \"Le nozze di Figaro\".\nNel musical.\nL'opera viene messa in scena poco prima del termine del primo atto, subito dopo il ritorno di Christine Daa\u00e9 dal rifugio del Fantasma: questi ha inviato agli impresari Andr\u00e9 e Firmin le istruzioni su come allestire l'opera, indicando con precisione che Christine dovr\u00e0 interpretare il ruolo della protagonista, la Contessa, mentre la parte del servo muto andr\u00e0 alla rivale Carlotta; in caso contrario, accadr\u00e0 un \"disastro oltre ogni immaginazione\". Carlotta, oltraggiata, minaccia di lasciare il teatro, ma i due impresari la convincono con mille moine a rimanere, affidando a lei la parte della Contessa (brano: \"Primadonna\").\nL'opera va dunque in scena, ma poco dopo l'inizio si sente la voce del Fantasma, furibondo per non aver visto le sue richieste soddisfatte. Poco dopo Carlotta riprende a cantare, ma con un trucco il Fantasma fa in modo che la donna gracidi come una ranocchia. Lo spettacolo viene prontamente interrotto per essere ripreso con i ruoli invertiti, e per intrattenere il pubblico \u00e8 portato in scena il balletto del terzo atto: \u00e8 a quel punto che il Fantasma uccide George Bouquet mediante impiccagione, scaraventando il suo corpo sul palco.\nNel caos che consegue Christine viene portata in salvo da Raoul, che sul tetto dell'Op\u00e9ra Garnier le dichiara il suo amore, ricambiato; il Fantasma spia la loro conversazione e, affranto, giura vendetta. \"Il Muto\" viene riportata in scena con Christine nei panni della Contessa, ma a quel punto il Fantasma fa precipitare sul palcoscenico il lampadario del Teatro. In questo modo si conclude il primo atto.\nTrama.\nUna ricca contessa ha una relazione segreta con un paggio muto di nome Serafimo. Per sfuggire all'ira del marito, la Contessa, fa vestire Serafimo come una delle sue ancelle, mentre ordina ad una di queste di prendere i panni del giovane amante. Tuttavia il conte Don Attilio scopre l'inganno e finge di lasciare il paese, per nascondersi dietro ad un pannello della stanza della moglie.\nLa contessa, credendo il marito lontano, rimuove il costume femminile di Serafimo e lo bacia, ridendo sulla stoltezza del marito. Quest'aria, simile al \"Mein Herr Marquis\" de \"Die Fledermaus\", simula delle risate. Il resto dell'atto \u00e8 sconosciuto; non \u00e8 nota la trama del secondo atto e degli eventuali atti dopo il terzo.\nSebbene la maggior parte della trama del terzo atto non sia nota, \u00e8 caratterizza da una scena pastorale che comprende anche un balletto dal titolo \"Danza del pastore\". "}
{"id": "2874845", "revid": "6923", "url": "https://it.wikipedia.org/wiki?curid=2874845", "title": "Seconda patria", "text": "Seconda patria (\"Seconde patrie\") \u00e8 un romanzo avventuroso di Jules Verne, pubblicato nel 1900.\nIl romanzo \u00e8 l'ideale continuazione de \"Il Robinson svizzero\" (\"Der Schweizerische Robinson\") di Johann David Wyss del 1812 ed \u00e8 ambientato su di un'isola non presente sulle rotte marittime: tale isola viene chiamata \"Nuova Svizzera\" in onore del paese natale dei suoi abitanti e diviene presto la loro \"seconda patria\".\nTrama.\nAntefatto.\nI protagonisti sono Jean Zermatt, capofamiglia; Fritz, Fran\u00e7ois, Ernest, Jack, i figli, e ovviamente Betsie Zermatt, la madre. Tra i protagonisti vi \u00e8 inoltre Jenny Montrose, la figlia del colonnello in viaggio per le Indie. Presto Jenny mostrer\u00e0 un senso di profonda amicizia - per non dire amore - nei confronti di Fritz, colui che l'ha salvata e portata nella Nuova Svizzera (ella infatti dopo il naufragio della nave che la doveva riportare in Inghilterra, sua vera patria, dovette vivere su un isolotto di origine vulcanica di modeste dimensioni, la Roccia Fumante).\nBen presto arrivano, dopo i dieci anni di isolamento della famiglia Zermatt, nuove persone, inglesi, per mezzo di un trealberi: la \"Licorne\", che dar\u00e0 il nome alla baia nella quale si venne ad ancorare. Dopo il colpo di cannone sparato dalla batteria dell'Isolotto del Pescecane (abitudine degli Zermatt per segnalare alle navi la loro presenza sull'isola) e dopo il colpo di risposta del bastimento, la \"Licorne\" fa scendere i propri passeggeri - il signor Wolston, sua moglie e Annah, la figlia - che vogliono rimanere nella Nuova Svizzera, assieme ai coniugi Zermatt, a Jack ed Ernest; salgono a bordo Fritz, Jenny, Fran\u00e7ois i quali viaggeranno assieme a Doll Wolston, sorella di Annah.\nPeripezie.\nDopo vari progetti ed escursioni che si compiono (ad esempio la costruzione della cappella e del canale d'acqua che collega il Fiume degli Sciacalli al Lago dei Cigni per poter irrigare gli orti delle fattorie di Waldegg, Zukertop, Prospect Hill e l'eremo di Eberfurt e le escursioni fatte a est e al centro dell'isola nelle quali si sono scoperti il fiume Montrose e il picco Jean Zermatt) e, dopo la scoperta dei selvaggi da parte di Jack (mentre andava a caccia di un elefantino da poter addomesticare).\nLa storia passa subito alle peripezie affrontate dai passeggeri della \"Licorne \": dopo varie tempeste, la nave in questione arriva a Capetown per prendere con s\u00e9, nel viaggio di ritorno, James Wolston, la moglie Suzan e il piccolo Bob, che vogliono conoscere la Nuova Svizzera. Intanto Jenny e gli altri arrivano in Europa e con quale tristezza viene a sapere della morte del padre! Quindi ella e Fritz sono costretti a sposarsi solo sotto il consenso della zia. Dopo aver sciolto alcuni affari, Fritz e Fran\u00e7ois si reimbarcano assieme a Jenny e Doll e prendono con loro la famiglia Wolston, residente a Citt\u00e0 del Capo.\nPurtroppo la \"Licorne\" rimane in porto per riparare gravi avarie subite durante la navigazione e i passeggeri sono costretti a imbarcarsi sul \"Flag \". Il suo equipaggio si dimostrer\u00e0 un equipaggio ribelle (soprattutto a causa di Robert Borupt, l'artefice dell'ammutinamento) tanto da ferire il capitano Harry Gould. Arriver\u00e0 persino ad abbandonare in mare su di una barcaccia i passeggeri, il capitano e il nostromo John Block.\nDopo una settimana di navigazione arrivano su una terra deserta. La vegetazione \u00e8 scarsa anche se il paese offre ospitalit\u00e0 - vi \u00e8 una grotta - e in seguito alla scomparsa di Bob e dell'albatro di Jenny, che \u00e8 misteriosamente arrivato in questo paese, si scopre una galleria verticale che porta in cima alla falesia, dominante la spiaggia.\nDopo essere giunti in cima proseguono il cammino fino al picco Jean Zermatt chiamato cos\u00ec dalla famiglia Wolston andata in ricognizione e di cui essi ne ignorano il nome. Il territorio si riveler\u00e0 alla fine proprio la parte meridionale della Nuova Svizzera. Cos\u00ec alla fine Block e gli altri discendono il picco e arrivano fino alla Gola della Chiusa, la porta della Terra Promessa, nella quale abitano le famiglie Zermatt e Wolston, dopo aver superato il fiume Montrose a loro sconosciuto e la valle di Grunthal.\nMa purtroppo la Terra Promessa \u00e8 invasa da indigeni che hanno saccheggiato l'abitazione di Falkenhorst e risparmiato per fortuna Falsenheim. \u00c8 un colpo di cannone proveniente dalla batteria dell'Isolotto del Pescecane a far individuare le famiglie Wolston e Zermatt, le quali stanno combattendo contro i selvaggi. Dopo abbracci e racconti dei perigli affrontati in precedenza le famiglie, Gould e Block dovranno unirsi per sconfiggere gli indigeni; questi ultimi useranno anche l'astuzia di andarsene per poi tornare la notte per un ennesimo assalto.\nBen presto le munizioni finiscono: anche se i bruti sono centinaia, la Provvidenza fa il suo dovere e appare a poche leghe da Prospect Hill la \" Licorne \", che in un baleno affonder\u00e0 o far\u00e0 scappare le piroghe indigene ed in seguito a tale miracolo il capo di Speranza Delusa verr\u00e0 chiamato capo della Liberazione.\nConclusione.\nNegli anni seguenti frequenti matrimoni uniranno sempre pi\u00f9 la famiglia Zermatt alla famiglia Wolston (ad esempio il matrimonio tra Ernest ed Annah e tra Fran\u00e7ois e Doll). Solo Jack rimane scapolo ed \u00e8 costretto a fare da zio e accudire i nipotini.\nIntanto, dopo la concessione fattagli precedentemente dai Zermatt, l'Inghilterra prender\u00e0 possesso tramite Littlestone, il comandante della \" Licorne \", dell'isola. Ivi si stabiliscono relazioni con Europa e Asia, la popolazione aumenta e per fortuna le pepite trovate da Ernest in una sua ricognizione del paese erano pochissime e il viavai di cercatori di oro non vi \u00e8 possibile. Inoltre, come si dice nell'ultima frase del libro \"l'Inghilterra conserv\u00f2 il nome della Nuova Svizzera in onore della famiglia Zermatt\"."}
{"id": "2874847", "revid": "110157", "url": "https://it.wikipedia.org/wiki?curid=2874847", "title": "Miniera di Gambatesa", "text": "La miniera di Gambatesa \u00e8 stata una miniera sotterranea da cui veniva estratta la braunite, minerale che contiene manganese per la produzione di acciaio di qualit\u00e0; la miniera fu sfruttata anche dall'Italsider.\nL'ex miniera si trova nel comune di Ne, nella citt\u00e0 metropolitana di Genova, in val Graveglia, sulla strada provinciale 26 per Varese Ligure (SP) e per il passo del Biscia (892 m). Il sito \u00e8 stato riaperto dal 2016 al pubblico con visite guidate quale mero museo minerario.\nStoria.\nInizialmente dal Settecento veniva estratto dalla vecchia miniera, ora abbandonata, la pirite. Dal 15 marzo 1876 venne data la concessione all'ingegnere francese Auguste Fages per l'estrazione di ferro e rame, poi l'attivit\u00e0 si concentr\u00f2 sull'estrazione della braunite, ricca di manganese, risultando la miniera pi\u00f9 grande d'Europa.\nIn seguito, aumentando di importanza, pass\u00f2 dal 1939 sotto la Societ\u00e0 Anonima Mineraria Siderurgica, e dal 1964 la concessione pass\u00f2 all'Italsider fino al 1971, quando venne dichiarata la chiusura della miniera. La produzione della miniera arriv\u00f2 negli anni sessanta del XX secolo a 50.000 tonnellate annue, con un'occupazione (relativa a tutto il distretto minerario di Gambatesa) che superava i 600 operai. La concessione della miniera era nel 1972 di 65 ettari.\nSuccessivamente riaperta da una societ\u00e0 composta da minatori nel 1976 - denominata \"Sil.Ma\" - e inserita dal 1995 nel Parco naturale regionale dell'Aveto, la miniera di Gambatesa ha avuto una nuova fase di rilancio dal 2000 con l'apertura della stessa al pubblico turistico, diventando di fatto un \"museo minerario\", con l'organizzazione di giornaliere visite guidate all'interno del sito d'estrazione. I visitatori, accompagnati da guide, utilizzavano per il primo tratto di esplorazione un trenino gi\u00e0 in uso dai minatori, costituito da piccole carrozze ricavate dalla trasformazione di veicoli precedentemente impiegati per il trasporto dei materiali estratti, trainate da due locomotive ad accumulatori, costruite a Milano dalla EMAM nel 1954. Tutto il materiale \u00e8 a scartamento 500\u00a0mm.\nIl 31 dicembre 2009 si concluse definitivamente l'estrazione dalla miniera e, nel 2013, pure con la cessazione dell'apertura al pubblico a scopo turistico. L'ente Parco dell'Aveto e la Regione Liguria hanno lavorato successivamente all'adeguamento normativo necessario alla sua riapertura, evento avvenuto il 9 dicembre 2016."}
{"id": "2874854", "revid": "1573940", "url": "https://it.wikipedia.org/wiki?curid=2874854", "title": "Palazzo Dardinelli-Fenzi", "text": "Palazzo Dardinelli-Fenzi si trova a Firenze in via Cavour 39.\nStoria e descrizione.\nL'edificio, ben riconoscibile per i sontuosi graffiti in facciata, venne costruito per i Dardinelli nel tardo XVI secolo su progetto di Santi di Tito. Lo stemma della famiglia si trova al centro della facciata, mentre pi\u00f9 in alto si trova quello dei Fenzi, che lo acquistarono nel XIX secolo, unendolo all'altro grande palazzo familiare su via San Gallo."}
{"id": "2874858", "revid": "196390", "url": "https://it.wikipedia.org/wiki?curid=2874858", "title": "Gruppi adimensionali", "text": ""}
{"id": "2874859", "revid": "1534511", "url": "https://it.wikipedia.org/wiki?curid=2874859", "title": "Costante di reticolo", "text": "La costante di reticolo (o parametro di reticolo o parametro di cella o costante cristallografica) \u00e8 un valore costante che definisce la distanza tra celle unitarie in un reticolo cristallino. I reticoli nelle tre dimensioni hanno generalmente tre costanti, indicate con le lettere formula_1, formula_2, e formula_3. Tuttavia, nel caso speciale di strutture cristalline cubiche, tutte le costanti sono uguali e si \u00e8 soliti riferirsi solo ad formula_1. Similmente, in strutture cristalline esagonali, le costanti formula_1 e formula_2 sono uguali, e ci si riferisce solamente alle costanti formula_1 e formula_3.\nI tre parametri formula_1, formula_2 e formula_3 sono sufficienti a definire le caratteristiche geometriche di una cella, tuttavia tra le costanti del reticolo vengono considerati anche i valori dei tre angoli ad essi associati (formula_12, formula_13, e formula_14), in modo da averne una descrizione completa.\nNel caso di leghe la costante reticolare pu\u00f2 essere calcolata con la legge di Vegard.\nNel Sistema Internazionale le costanti di reticolo sono misurate in metri, mentre valori tipici sono dell'ordine di diversi \u00c5ngstr\u00f6m (10\u221210\u00a0m), per cui per comodit\u00e0 si ritrovano spesso espresse in \u00c5ngstr\u00f6m. Le costanti di reticolo possono essere determinate sperimentalmente utilizzando la diffrazione dei raggi X e la microscopia a forza atomica."}
{"id": "2874862", "revid": "697352", "url": "https://it.wikipedia.org/wiki?curid=2874862", "title": "Storia dell'archeologia", "text": ""}
{"id": "2874863", "revid": "73843", "url": "https://it.wikipedia.org/wiki?curid=2874863", "title": "Bolt (DC Comics)", "text": "Bolt \u00e8 un personaggio dei fumetti DC Comics. \u00c8 un supercriminale dell'Universo DC, la cui prima apparizione avvenne in \"Blue Devil\" n. 6 (novembre 1984).\nBiografia del personaggio.\nLarry Bolatinsky.\nLarry Bolatinsky \u00e8 un artista degli effetti speciali ed un assassino. Disegn\u00f2 una tuta speciale che gli diede il potere di teleportarsi e di lanciare raggi d'energia. Con il soprannome di Bolt affront\u00f2 supereroi come Blue Devil, Capitan Atomo e Starman (Will Payton).\nBolt comparve in \"Suicide Squad\" vol. 1 n. da 63 a 66 (da marzo a giugno 1992) come parte di una versione pi\u00f9 malvagia della Squad che sosteneva la dittatura dell'isola di Diabloverde del Triangolo delle Bermuda. Amanda Waller e la sua Squad riuscirono a sbarazzarsi di lui e dei suoi colleghi nel tentativo di rimuovere la dittatura.\nSi un\u00ec ad un sub-gruppo di assassini che si faceva chiamare i \"Killer Elite\". Una delle tante battaglie li mise contro la squadra di mercenari noti come \"The Body Doubles\". Bolt fu nominato in un pannello al di fuori della battaglia.\nSi un\u00ec poi ad una terza incarnazione della Suicide Squad e mor\u00ec nella sua prima missione al fianco di Killer Frost, Putty, Eliza e Larvanaut. Cadde da un albero, si ruppe una gamba e fu attaccato da alcune formiche assassine. Lo si vide morto tra le braccia di Killer Frost. Successivamente lo si vide vivo nelle pagine di \"Crisi d'Identit\u00e0\" n. 1 e fu gravemente ferito da due ragazzini di strada, che gli perforarono un polmone e i reni. Da l\u00ec in poi si un\u00ec alla Societ\u00e0 segreta dei supercriminali. Sembr\u00f2 che la sua miracolosa resurrezione non fu notata dagli altri personaggi, in particolare durante la sua guarigione dalle ferite da arma da fuoco.\nBolt fu membro della Lega dell'ingiustizia di Lex Luthor, di Cheetah, e del Joker, ed \u00e8 uno dei criminali comparsi in \"Salvation Run\". \u00c8 uno dei criminali inviati dai Segreti Sei per ritrovare la Carta \"Esci dall'Inferno\".\nBolt fu successivamente ucciso da suo figlio, Dreadbolt, che utilizz\u00f2 l'abilit\u00e0 teleportante della sua tuta per mandarlo contro un muro di mattoni. Bolt fu identificato come uno dei tanti criminali seppelliti sotto la Sala della Giustizia. Fu successivamente riportato in vita come membro del Corpo delle Lanterne Nere.\nTerry Bolatinsky.\nIl figlio di Bolt, Terry Bolatinsky, comparve in \"Teen Titans\" n. 56. Inizialmente tent\u00f2 di diventare amico della spalla di Blue Devil, Kid Devil, prima di rivelargli che seguiva le orme di suo padre sotto l'identit\u00e0 di Dreadbolt. Tent\u00f2 di persuadere Kid Devil nel farlo entrare nella sua squadra, i Terror Titans, ma quando questi rifiut\u00f2, si un\u00ec al resto dei Terror Titans per sconfiggerlo. Poi, sui richiesta del Re degli Orologi, fu inviato per aiutare a sconfiggere Ravager che aveva gi\u00e0 sconfitto il Persuasore e Copperhead. Minacci\u00f2 di uccidere Wendy e Marvin ma Ravager intu\u00ec il suo bluff e lo sconfisse in un attimo. Riunitosi con il suo gruppo, Dreadbolt tent\u00f2 di attaccarla di nuovo, ma fu apparentemente ucciso nell'esplosione causata da Ravager quando ruppe un tubo del gas. Si rivel\u00f2 pi\u00f9 in l\u00e0 che utilizz\u00f2 il sistema teleportante della sua tuta per trasportare s\u00e9 stesso e i suoi colleghi al sicuro. Nella miniserie \"Terror Titans\", Dreadbolt fu assunto dal Re degli Orologi per assassinare suo padre, al fine di provare di essere in grado di guidare i suoi compagni. Il Re degli Orologi lo rinomin\u00f2 Bolt, quando finalmente riusc\u00ec nella missione. Disruptor, avendo perso i favori del Re degli Orologi e di Ravager tent\u00f2 di manipolare Terry affinch\u00e9 uccidesse quest'ultima, ma Bolt non si fece ingannare. Quando il Re degli Orologi mise in atto il suo piano di distruzione di Los Angeles con un'armata di metaumani controllati mentalmente, Ravager si impegn\u00f2 nel fermarlo. Bolt e i Terror Titans si batterono contro di lei, ma furono sopraffatti. Miss Martian, che si finse una di questi metaumani, liber\u00f2 tutti gli altri dal controllo mentale, e insieme a loro and\u00f2 in cerca dei Terror Titans. Ritiratisi alla tana del Re degli Orologi in cerca di aiuto, Bolt e gli altri rimasero inorriditi nel vedere il loro capo uccidere Disruptor per il suo fallimento, e che li lasci\u00f2 in mano ai metaumani infuriati. Bolt si offr\u00ec di tenerli tutti a bada finch\u00e9 i suoi colleghi non fossero fuggiti, ma loro insistettero per combattere al suo fianco, e insieme furono infine sopraffatti. Dreadbolt fu sconfitto da una scarica elettrica del supereroe Static. Due settimane dopo, Bolt e i Terror Titans rimasti, evasero dalla prigione, pianificando una vendetta verso il Re degli Orologi.\nPoteri e abilit\u00e0.\nLarry Boltanisky \u00e8 un abile tecnico degli effetti speciali ed un assassino. Grazie alla tuta speciale da lui disegnata, \u00e8 in grado di teleportarsi entro breve distanza istantaneamente. La tuta contiene anche un diffusore di energia elettrica che pu\u00f2 essere utilizzato come arma. La tuta di Terry possiede le stesse abilit\u00e0."}
{"id": "2874865", "revid": "1086846", "url": "https://it.wikipedia.org/wiki?curid=2874865", "title": "Pisa Sporting Club 1993-1994", "text": "Questa pagina raccoglie i dati riguardanti il Pisa Sporting Club nelle competizioni ufficiali della stagione 1993-1994.\nStagione.\nNella stagione 1993-1994 nonostante gli ingaggi del portiere Francesco Antonioli e del centravanti Roberto Muzzi, il Pisa disputa un campionato di Serie B non all'altezza dei precedenti, e si trova ben presto invischiato nella lotta per non retrocedere, arrivando a cambiare tre allenatori nell'arco della stagione. All'ultima giornata al Pisa servirebbe una vittoria in casa con la Fidelis Andria per salvarsi, ma i nerazzurri non vanno oltre lo 0-0.\nLa squadra chiuse cos\u00ec la stagione regolare al 17\u00ba posto, trovandosi costretta allo spareggio per la salvezza a Salerno contro l', dove i neroazzurri furono sconfitti ai calci di rigore. La societ\u00e0 si trov\u00f2 di colpo in grosse difficolt\u00e0 economiche a causa dell'inaspettata retrocessione, e nonostante la formazione della squadra per la stagione successiva, il presidente Romeo Anconetani non riusc\u00ec a far fronte al deficit finanziario, cos\u00ec nell'agosto di quell'anno il Pisa Sporting Club non fu ammesso al campionato, venendo estromesso dal calcio professionistico."}
{"id": "2874868", "revid": "287204", "url": "https://it.wikipedia.org/wiki?curid=2874868", "title": "Bukk", "text": ""}
{"id": "2874873", "revid": "1543377", "url": "https://it.wikipedia.org/wiki?curid=2874873", "title": "Cacaxtla", "text": "Cacaxtla \u00e8 un sito archeologico situato vicino all'estremit\u00e0 meridionale dello stato messicano di Tlaxcala.\nStoria.\nCacaxtla fu la capitale della regione abitata dagli Olmechi-Xicalanca. L'origine degli Olmechi-Xicalanca \u00e8 incerta, ma si pensa che provenissero dalla costa che si affaccia sul Golfo del Messico dove forse risiedeva la Civilt\u00e0 Maya che arriv\u00f2 in questa parte del Messico centrale attorno al 400 ca.\nIl termine \"Olmechi-Xicalanca\" fu menzionato per la prima volta dallo storico Tlaxcalano Diego Mu\u00f1oz Camargo alla fine del XVI secolo. Egli descrisse Cacaxtla come il principale insediamento degli Olmechi, sebbene la \"cultura Olmeca\" a cui ci riferiamo oggi si estinse all'incirca nel 400 (Era Volgare), ovvero circa 800 anni prima.\nDopo la caduta della vicina citt\u00e0 di Cholula (ca. 650 - 750), alla quale i \"Cacaxtlecas\" potrebbero essere stati coinvolti, Cacaxtla divenne egemone in questa parte della valle di Tlaxcala-Puebla. La sua ascesa giunse al culmine attorno al 900 d.C. e, entro il 1000, la citt\u00e0 fu abbandonata.\nStoria moderna del sito.\nLa citt\u00e0 fu riscoperta nel 1975 da saccheggiatori, ma presto attir\u00f2 l'attenzione degli archeologi.\nLa citt\u00e0.\nIl centro originale della citt\u00e0 di Cacaxtla (200 m di lunghezza e 25 di altezza) \u00e8 detto \"Gran Basamento\" e consiste di una piattaforma naturale che offriva una posizione difensiva e di comando sulle terre circostanti.\nI principali edifici civili e religiosi della citt\u00e0 erano disposti su questa piattaforma, cos\u00ec come le residenze della classe religiosa. Molte altre piramidi minori e basi di templi erano situati nelle vicinanze del Gran Basamento.\nSiccome il Gran Basamento di Cacaxtla non fu scavato fino agli anni 1980 molte delle decorazioni dei colorati muri originali furono preservate e possono essere apprezzate \"in situ\" dai visitatori.\nDi particolare interesse \u00e8 il fatto che la maggior parte degli affreschi sembrano combinare la simbologia delle culture dell'Altipiano con le influenze della Civilt\u00e0 Maya, rendendo Cacaxtla unica nel suo genere.\nIl pi\u00f9 famoso dipinto di Cacaxtla \u00e8 l'\"Affresco della Battaglia\", o \"Mural de la batalla\", situato nella piazza nord del \"basamento\". Datato anteriormente al 700 d.C., \u00e8 localizzato sul muro calcareo di una base di un tempio ed \u00e8 diviso in due da una scalinata centrale. Ritrae due gruppi di guerrieri impegnati a darsi battaglia: su un lato ci sono guerrieri giaguaro, armati con lance, coltelli di ossidiana e scudi rotondi che stanno combattendo con guerrieri uccello (alcuni di essi sono mostrati nudi e in vari stadi di smembramento).\nVisita del sito.\nIl sito archeologico \u00e8 mantenuto dall'Istituto Nazionale di Antropologia e Storia (INAH) ed \u00e8 aperto dal marted\u00ec alla domenica dalle 8:00 alle 17:30. Il costo del biglietto \u00e8 di 46 Pesos Messicani. \nOltre alle rovine, c'\u00e8 un piccolo ma ben organizzato museo contenente modelli di come la citt\u00e0 doveva apparire nel massimo del suo splendore ed una collezione di artefatti ritrovati nel luogo.\nA causa dei forti temporali del 21 maggio 2007, il sito archeologico fu chiuso fino all'Aprile 2008.\nIl sito fu riaperto il 30 aprile 2008."}
{"id": "2874874", "revid": "36426", "url": "https://it.wikipedia.org/wiki?curid=2874874", "title": "Monastero di San Jacopo di Ripoli", "text": ""}
{"id": "2874876", "revid": "36426", "url": "https://it.wikipedia.org/wiki?curid=2874876", "title": "Antonio Francesco Gori", "text": ""}
{"id": "2874878", "revid": "767487", "url": "https://it.wikipedia.org/wiki?curid=2874878", "title": "Ceramica balistica", "text": "Le piastre in ceramica balistica sono una forma di armatura in compositi; note in inglese come \"ceramic plates\" (\"piastre in ceramica\"), o come \"trauma plates\" (\"piastre antitraumatismo\"), sono spesso usate come inserti rigidi in punti particolari dei giubbotti antiproiettili e del blindaggio in compositi di veicoli blindati e nei carri armati.\nLa maggior parte delle piastre di ceramica balistica usate nei giubbotti di armatura corporea fornisce una protezione \"Type III\" secondo gli standard del NIJ statunitense, che richiede che siano in grado di fermare i proiettili di fucile.\nProgetto.\nDi solito la piastra in ceramica balistica, piccola e poco elastica ma molto resistente alla penetrazione, viene poggiata su una base in kevlar, pi\u00f9 elastica e sagomabile in grosse superfici. Il kevlar assorbe e distribuisce meglio l'energia cinetica della pallottola, evitando che la piastra (frammentandosi per spallazione, oppure spostandosi) ferisca il soldato o penetri all'interno della cabina del veicolo.\nPiastre SAPI.\nLe piastre SAPI (acronimo di Small Arms Protective Insert) hanno spesso una faccia esterna in ceramica balistica come carburo di boro o carburo di silicio, pi\u00f9 duro e resistente, ed una faccia interna in kevlar, pi\u00f9 elastico, capace di assorbire il colpo. Al di sotto si trova il grosso del giubbotto antiproiettile, frequentemente costruito in fibre di nylon e/o kevlar.\nUtilizzo.\nUna piastra in ceramica viene di solito inserita nello strato esterno o nella tasca di un giubbotto antiproiettile realizzato in materiali elastici e leggeri come nylon o kevlar. Molti giubbotti hanno spazio per due piastre, una da situarsi nella parte anteriore e l'altra sul retro.\nLe piastre in ceramica approvate dalle forze armate degli Stati Uniti sono chiamate ESAPI (acronimo inglese di \"Enhanced Small Arms Protective Insert\").\nPeso.\nIl peso approssimato per una piastra specificata come \"NIJ Type III\" \u00e8 di 4 a 8 libbre (1,8-3,6\u00a0kg) per una dimensione tipica di 10 per 12 pollici. Esistono altri tipi di piastre protettive che sono prodotti in dimensioni diverse e che offrono differenti livelli di protezione: ad esempio la piastra a massima copertura \"MC-Plate\" (\"maximum coverage plate\") offre il 19% in pi\u00f9 di area protetta rispetto a una piastra in ceramica standard."}
{"id": "2874879", "revid": "647919", "url": "https://it.wikipedia.org/wiki?curid=2874879", "title": "Raiot", "text": ""}
{"id": "2874892", "revid": "478534", "url": "https://it.wikipedia.org/wiki?curid=2874892", "title": "Rettorato dell'Universit\u00e0 di Firenze", "text": "Il Rettorato dell'Universit\u00e0 di Firenze si trova in piazza San Marco al n. 4.\nStoria e descrizione.\nLa sede centrale dell'Universit\u00e0 degli Studi di Firenze si trova in un edificio gi\u00e0 adibito a scuderie granducali, confinante su via Cesare Battisti con l'Istituto Geografico Militare e su via Giorgio la Pira con gli edifici del Museo di Storia Naturale, appartenente all'Universit\u00e0 stessa, in particolare il Museo di Botanica e il Museo di Geologia e Paleontologia.\nQui erano state spostate nel Quattrocento delle gabbie con dei leoni tenuti a spese della repubblica e, dopo il 1429, vi venne avviata la costruzione di un collegio della \"Sapienza\" voluto da Niccol\u00f2 da Uzzano e patronato dall'Arte dei Mercatanti, affinch\u00e9 potesse accogliere accogliere cinquanta giovani, per met\u00e0 stranieri e met\u00e0 fiorentini. L'edificio fu progettato da Lorenzo di Bicci, tuttavia l'opera non vide presto la luce, poich\u00e9 molti dei denari lasciati da Niccol\u00f2 furono dirottati dalla Repubblica per finanziare guerre e altri bisogni.\nDopo le soppressioni appartenne all'esercito, che lo cedette poi all'universit\u00e0; in cambio il Comune offr\u00ec il terreno dove poi sorse la caserma Baldissera.\nNel palazzo odierno hanno sede il rettorato, l'aula magna, la direzione amministrativa servizi e una segreteria. Un busto (di M. Ciappino) con lapide sulla facciata in San Marco ricordano Cesare Battisti:\nIl palazzo ha due cortili, uno principale, dove si trova un giardinetto, e uno secondario dove si affaccia l'entrata del Museo di mineralogia. Tra gli ambienti monumentali spiccano, oltre all'aula magna decorata da affreschi del periodo di Firenze Capitale, lo scalone in stile neoclassico, la sala del Senato universitario e la piccola biblioteca storica."}
{"id": "2874893", "revid": "400518", "url": "https://it.wikipedia.org/wiki?curid=2874893", "title": "Ivan Osipovic Yarkovsky", "text": ""}
{"id": "2874894", "revid": "486946", "url": "https://it.wikipedia.org/wiki?curid=2874894", "title": "Museo di Geologia e Paleontologia", "text": ""}
{"id": "2874895", "revid": "36426", "url": "https://it.wikipedia.org/wiki?curid=2874895", "title": "Museo di Botanica", "text": ""}
{"id": "2874896", "revid": "36426", "url": "https://it.wikipedia.org/wiki?curid=2874896", "title": "Museo di Storia Naturale (Firenze)", "text": ""}
{"id": "2874910", "revid": "1745361", "url": "https://it.wikipedia.org/wiki?curid=2874910", "title": "Pizza", "text": "La pizza \u00e8 un prodotto gastronomico salato che consiste in un impasto a base di farina, acqua e lievito che viene spianato e condito tipicamente con pomodoro, mozzarella e altri ingredienti e cotto in un forno a legna. Originario della cucina napoletana, \u00e8 oggi, insieme alla pasta, l'alimento italiano pi\u00f9 conosciuto al mondo.\nCol nome \"pizza\", praticamente ignoto al di l\u00e0 della cinta urbana napoletana, ancora nel XVIII secolo, si indicavano le torte, quasi sempre dolci. Fu solo a partire dagli inizi del XIX secolo che la pizza assunse, sempre a Napoli, la sua attuale connotazione. Il seguente successo planetario della pietanza ha portato, per estensione, a definire nello stesso modo qualsiasi preparazione analoga.\nNel 2017 l'UNESCO ha dichiarato l\"'arte del pizzaiolo napoletano\" come patrimonio immateriale dell'umanit\u00e0.\nDopo il riso, la pizza \u00e8 l\u2019alimento pi\u00f9 mangiato al mondo, seguito dalla pasta.\nSecondo il \"Corriere della Sera\", \"pizza\" \u00e8 la parola italiana pi\u00f9 famosa al mondo, prima di \"ciao\".\nIl napoletano Raffaele Esposito viene spesso indicato come il padre della pizza moderna.\nEtimologia.\nL'etimologia del sostantivo \"pizza\" (che non \u00e8 necessariamente legata all'origine del prodotto) \u00e8 dibattuta. Esistono varie ipotesi, tra cui la derivazione da \"pizzo\" e questo, a sua volta, da un'onomatopea \"p... zz\" associata all'idea di \"punta\". Altre ipotesi sono che derivi da \"picea\" (\"placenta\") come calco del greco antico \u03c0\u03af\u03c4\u03c4\u03b1, \"p\u00edtta\" nel senso di \"pece\". Si \u00e8 pensato anche a una \nderivazione dal germanico (longobardo o gotico) dell'alto tedesco d'Italia \"b\u012dzzo-p\u012dzzo\" (da cui anche in tedesco moderno \"Bissen\": \"boccone\", \"pezzo di pane\", \"tozzo di focaccia\"). Questa tesi sarebbe pure confermata dall'area di diffusione originaria della parola, che coinciderebbe con il regno e i ducati longobardi di Benevento e Spoleto. Tuttavia la diffusa presenza, in area balcanica di \"pita\", induce alcuni studiosi a cercare nel \u03c0\u03af\u03c4\u03b1, \"p\u00edta\" l'origine dell'italiano \"pita\", da cui poi \"pizza\" per incrocio con \"pezzo\". Anche lo storico Alessandro Barbero propone una sua derivazione dal termine greco/medio-orientale \"pita\" ma attraverso la pronuncia dei Longobardi \"pitza\".\nFranco Fanciullo e Pierpaolo Fornaro hanno proposto che pizza possa derivare (in latino *\"ap\u012bcia\") \"focaccia all'Apicio\", dal nome dell'autore latino di ricette di cucina.\nNel 2007 gli studiosi Mario Alinei ed Ephraim Nissan hanno proposto un'etimologia semitica.\nOrigine.\nLa pizza ha una storia lunga, complessa e incerta. In assoluto, le prime attestazioni scritte della parola \"pizza\" risalgono al latino volgare della citt\u00e0 di Gaeta nel 997. Un successivo documento, scritto su pergamena d'agnello, di locazione di alcuni terreni e datato sul retro 31 gennaio 1201 presente presso la biblioteca della diocesi di Sulmona-Valva, riporta la parola \"pizzas\" ripetuta due volte. Gi\u00e0 comunque nell'antichit\u00e0 focacce schiacciate, lievitate e non, erano diffuse presso gli Egizi e i Romani (\"offa\").\nBench\u00e9 si tratti ormai di un prodotto diffuso in quasi tutto il mondo, la pizza \u00e8 un piatto originario della cucina napoletana. Nel sentire comune, spesso, ci si riferisce con questo termine alla pizza tonda condita con pomodoro e mozzarella, ossia la variante pi\u00f9 conosciuta della cosiddetta pizza napoletana, la pizza Margherita. Esiste, del resto, anche un significato pi\u00f9 ampio del termine \"pizza\". Infatti, trattandosi in ultima analisi di una particolare specie di pane o focaccia, la pizza si presenta in innumerevoli derivazioni e varianti, cambiando nome e caratteristiche a seconda delle diverse tradizioni locali.\nTipologia per preparazione.\nPizza tonda.\nPer la pizza tonda l'impasto di farina, acqua, lievito, sale ed eventualmente olio, previamente fatto lievitare in un impasto intero e poi suddiviso in monoporzioni (panetti o panielli), viene steso in forma di disco, variamente condito e cotto a contatto del piano rovente di un forno. \u00c8 la pi\u00f9 conosciuta e consumata nel mondo; viene detta anche \"pizza classica\" o \"pizza napoletana\". Tipica in diverse cucine regionali italiane, \u00e8 divenuta famosa come specialit\u00e0 della cucina napoletana. La citt\u00e0 di Napoli ha svolto infatti un ruolo importantissimo nella storia della pizza, creando ed esportando questa specialit\u00e0 che \u00e8 ora la pi\u00f9 diffusa nel mondo (vedi sezione \"Dove si mangia la pizza\"). Per questo motivo si usa ancora l'espressione \"pizza napoletana\" come sinonimo di \"pizza tonda\" anche se le sue caratteristiche sono spesso diverse rispetto a quelle della tradizione partenopea.\nSoprattutto fuori dall'Italia invece della pasta di pane si usano spesso impasti pi\u00f9 grassi e talvolta anche dolci; il condimento \u00e8 sempre abbondante e varia notevolmente a seconda delle abitudini locali. La stesura dell'impasto in forma di disco pu\u00f2 avvenire con l'uso del matterello oppure, preferibilmente come la tradizione vuole, a mano girando e tirando le palline lievitate d'impasto sopra un piano di lavoro o con evoluzioni aeree. Specialisti di quest'ultimo metodo sono i pizzaioli acrobatici.\nPizza al taglio.\nPer la pizza al taglio o pizza in teglia la pasta lievitata viene stesa, condita e cotta in grandi teglie di metallo tonde o rettangolari e poi messa in mostra per essere venduta a peso a scelta del cliente o, in casa, consumata a tranci. La vendita di questa variet\u00e0 di pizza \u00e8 diffusa oltre che nelle pizzerie al taglio vere e proprie, anche nelle panetterie.\nPoich\u00e9 la pizza in teglia deve essere tenuta in mostra ed eventualmente riscaldata necessita dell'utilizzo di impasti molto acquosi che pure in queste condizioni non si secchino ma diano il massimo del gusto. A tal fine vengono usate farine forti, procedimenti di rigenerazione o soda in polvere che permettono di aggiungere agli impasti una maggiore percentuale di acqua.\nPizza alla pala.\nLa pizza alla pala, come la pizza in teglia, \u00e8 una pizza di grandi dimensioni messa in mostra e venduta a peso ma la sua cottura avviene, analogamente alla pizza tonda, direttamente sul piano del forno.\nPizza al metro.\nVariante della pizza alla pala, di cui ne condivide aspetto e forma, che viene per\u00f2 servita al tavolo o da asporto come per le pizze tonde.\nFu proposta per la prima volta in penisola sorrentina nei primi anni cinquanta del Novecento.\nTipologia per origine geografica.\n\"Verace\" (pizza napoletana).\nLa lavorazione e gli ingredienti della verace pizza napoletana artigianale sono definiti nella norma UNI 10791:98.\nLa \"pizza napoletana\" \u00e8 l'unico tipo di pizza italiano riconosciuto in ambito nazionale ed europeo. Dal 4 febbraio 2010, infatti, \u00e8 ufficialmente riconosciuta come Specialit\u00e0 tradizionale garantita dell'Unione europea.\nEssa si presenta come una pizza tonda dalla pasta morbida e dai bordi alti (cornicione). Tale rigonfiamento della crosta \u00e8 dovuto all'aria, che durante la fase di manipolazione del panetto si sposta dal centro verso l'esterno. Nell'impasto classico napoletano non \u00e8 ammesso nessun tipo di grasso. Soltanto acqua, farina, lievito (di birra o naturale) e sale. Nella pi\u00f9 stretta tradizione prevede solo due varianti per quanto riguarda il condimento:\nLa cottura della pizza napoletana, infine, avviene sempre ed esclusivamente tramite l'utilizzo del forno a legna e mai quindi utilizzando altri modi di cottura come per esempio il forno elettrico. Oggi la pizza napoletana \u00e8 uno dei piatti pi\u00f9 diffusi al mondo ed \u00e8 presente in quasi tutti i ristoranti e locali di cucina italiana all'estero con il nome \"pizza napoletana\" o \"pizza Napoli\".\nPizza siciliana.\nIn Sicilia vi sono diverse varianti collegate alla tradizione culinaria rurale che si differenziano anche molto dalla pizza vera e propria. A Palermo \u00e8 diffuso \"u spinchuni\" \"lo sfincione\" in italiano, focaccia morbida con pangrattato, cipolla, caciocavallo e \"strattu\" ossia conserva di pomodoro essiccata al sole. A Catania \u00e8 diffuso l'uso quotidiano della scacciata, in origine, nel XVIII secolo, solo nel periodo natalizio, formata da un primo strato di impasto, tuma ed acciughe sotto sale, dissalate oppure nella versione \"alla paesana\", con patate, salsiccia, broccoli, pepe nero, pomodoro e tuma. In entrambi i casi si chiude con un secondo strato di impasto, e infornata dopo una spennellata di uovo.\nSempre in provincia di Catania, specie a Zafferana Etnea e a Viagrande, la tipica \"pizza siciliana\", un calzone fritto a pasta morbida con ripieno di formaggio, acciughe dissalate, funghi porcini e altri ingredienti. In Provincia di Siracusa, specie nei comuni di Solarino e Sortino, si pu\u00f2 gustare il \"pizz\u00f2lu\", una sorta di pizza tonda farcita. In provincia di Messina \u00e8 cucinato il tradizionale \"piduni\", piccolo calzone fritto o al forno ripieno di verdure ed \u00e8 inoltre presente la \"focaccia alla messinese\", che viene tradizionalmente preparata in teglia con verdure, formaggio, pomodoro e acciughe salate. Nel ragusano si prepara la scaccia.\nPizza romana.\nLa \"pizza romana\" \u00e8 una pizza tonda dalla pasta molto sottile e croccante. L'impasto viene prodotto con farina di grano tenero tipo 00 o 0, acqua, lievito di birra (oppure lievito naturale), olio d'oliva (oppure olio di semi, per ottenere una pizza pi\u00f9 croccante) e sale, in proporzioni tali che risulti duro e consistente, tanto da rendere spesso necessaria la stesura con il mattarello. Diffusasi a partire da Roma solo dopo l'ultimo dopoguerra, si chiama \"Napoli\" la variante di condimento con pomodoro, mozzarella e alici. I libri di cucina tradizionale romana sembrerebbero avvalorare che la variante con le acciughe dissalate sia un'usanza propria della capitale; la pizza romana, secondo gli stessi ricettari, dovrebbe comprendere anche basilico tagliuzzato, pecorino e pepe.\nUna particolare specialit\u00e1 romana \u00e8 la cosiddetta \"pizza bianca\", che si presenta come una specie di focaccia senza condimento oltre a sale ed olio, ma che pu\u00f2 essere farcita a piacimento.\nLa pizza romana non va confusa con la cosiddetta \"pinsa\", una focaccia farcita che gode di una certa notoriet\u00e0 nella capitale. A dispetto di ci\u00f2 che si tende a credere, tale piatto non ha antiche origini ed \u00e8 un marchio registrato nel 2001.\nPizza genovese.\nLa \"pizza genovese\" \u00e8 una pizza in teglia dalla pasta piuttosto alta e morbida, prodotta con farina di grano tenero, acqua, sale, lievito di birra e, talvolta, un poco di latte. Dopo la lievitazione viene stesa con le mani direttamente nella teglia e cotta in forno, preferibilmente a legna. Deriva dalla focaccia genovese.\nPizza pisana.\nLa \"pizza pisana\" \u00e8 una pizza in teglia rotonda con pasta di medio spessore, condita con grana grattugiato o mozzarella, acciughe e capperi. Solitamente la pizza viene consumata come cibo di strada in combinazione con la cecina: un quarto di pizza viene piegato e al suo interno viene inserita la cecina. La pizza \u00e8 disponibile principalmente nelle pizzerie storiche di Pisa e Provincia e nelle province di Lucca, Livorno.\nPizza marchigiana.\nLa pizza tipicamente marchigiana, erede dell'antica crescia, non si trova nelle pizzerie-ristoranti, ma solo nelle panetterie e nei negozi che preparano pizza da vendere al taglio. In questi esercizi commerciali, si vende al pezzo e non a peso come altrove. Con la crescia ha in comune la presenza di strutto nell'impasto, che nelle pizze di altre regioni \u00e8 sempre assente. Lo strutto si alterna tuttavia all'olio di oliva, che si trova ad esempio nella \"cacciannanze\" ascolana.\nLe varianti tradizionali sono quattro: bianca con il rosmarino, bianca alla cipolla, rossa semplice e rossa con la mozzarella, dove per \"bianca\" e \"rossa\" si intende rispettivamente senza e con pomodoro. D'inverno si pu\u00f2 trovare anche la saporita \"pizza coi grasselli\". \u00c8 una preparazione invernale in quanto i grasselli sono i residui della fusione dello strutto e perci\u00f2 sono disponibili solo in concomitanza con la macellazione del maiale, tra novembre e gennaio. La pizza preparata nelle panetterie, condita con olio d'oliva o con strutto, \u00e8 pi\u00f9 alta e morbida rispetto a quella delle pizzerie al taglio.\nPizza al tegamino (Torino).\nLa \"pizza al tegamino\", o \"al padellino\", \u00e8 una tipicit\u00e0 culinaria torinese, con impasto a doppia lievitatura e cottura al forno all'interno di un piccolo tegame, precedentemente oliato in funzione antiaderente.\nPizza al trancio (Milano).\nQuesto tipo di pizza, da non confondere con la pizze al metro o al taglio (generalmente pi\u00f9 basse) \u00e8 tipica della metropoli lombarda dove si \u00e8 diffusa in modo capillare in tutto l'hinterland milanese intorno agli anni '80, sebbene alcuni locali storici la presentassero gi\u00e0 negli anni '50 e '60.\nLa pizza \u00e8 alta e morbida; viene cotta in teglia, la quantit\u00e0 di pomodoro \u00e8 solitamente esigua mentre la mozzarella (nella variante asciutta) \u00e8 molto abbondante e ricopre l'intera pietanza (bordo compreso), l'impasto \u00e8 fatto con acqua, farina, sale, olio e lievito di birra. Alcuni addetti ai lavori aggiungono la patata bollita e poi schiacciata alla farina come ingrediente \"segreto\" per rendere la pizza pi\u00f9 colorata e morbida all'interno e leggermente croccante alla base. L'uso di quest'ultimo ingrediente \u00e8 tipico di alcune focacce e pani delle zone mediterranee d'Italia e si \u00e8 diffuso a Milano dopo il periodo del boom economico italiano.\nCondimenti.\nLa pizza ha un'infinit\u00e0 di condimenti possibili, alcuni insiemi di condimenti col tempo hanno assunto dei veri e propri nomi, di seguito quelli pi\u00f9 comuni:\nVarianti.\nCalzone.\nA Napoli la cosiddetta \"pizza chiusa\", ossia pizza ben condita e coperta dalla stessa pasta, si chiama anche \"calzone\", ma in seguito altre variet\u00e0 di calzone con un tipo di pasta differente sono state ideate e preparate in Puglia.\nPitta chjina.\nAnche in Calabria si prepara qualcosa di simile quando si inforna il pane. Specie in passato, assieme al pane \"normale\" per la famiglia, si faceva spesso anche una \"pitta chjina\" (\"pitta\" ripiena, dove \"pitta\" \u00e8 un nome generale per una forma di pane). Tale prodotto ha l'aspetto di una pizza chiusa, ovvero formata da due strati di pasta con il ripieno al loro interno. Chiamata anche \"\"pizza chiena\", \"pizza fragula\" o \"pizza frangula\"\". La denominazione \"pizza fragula\" era diffusa nelle zone di Contursi Terme e Battipaglia.\nPaposcia di Vico del Gargano.\nLa Paposcia, anche conosciuta come \"Paposcjola\", chiamata cos\u00ec per la sua forma a pantofola, detta anche \"Pizza schett\" o \"Pizza Vamp\", \u00e8 un piatto tipico del Gargano, territorio Pugliese. \nLe sue origini si perdono nella notte dei tempi, e le motivazioni della sua creazione sono tra le pi\u00f9 varie. La motivazioni pi\u00f9 diffusa era che gli \"antichi\", per constatare esattamente la temperatura dei forni, posizionavano nel forno stesso una piccola parte della pasta lavorata. A seconda se questo filone cresceva o meno, e a seconda della sua cottura si poteva capire se il forno era pronto. Naturalmente, per non sprecare la pizza panino cos\u00ec ottenuta essa veniva tagliata e riempita con, nella sua forma classica e antica, olio esclusivamente proveniente dal Gargano e pecorino grattugiato locale o con rucola selvatica, pomodori, olio del Gargano e un po' di sale. Di difficile riproduzione in quanto il lievito madre per farla molto spesso consiste in antichi lieviti madre ancora in vita custoditi dagli antichi forni del posto. \nCol tempo le sue varianti sono state molte, fino alla sua variante dolce riempita di cioccolata alla nocciola e la diffusione in tutti i paesi del promontorio del Gargano. \nGli anziani raccontano che intorno al XVI secolo, per non sprecare la pasta che rimaneva attaccata alla madia (la cosiddetta fazzatura), essa veniva utilizzata per creare questo lungo e caratteristico alimento.\nPanzerotto.\nIl panzerotto \u00e8 una piccola \"pizza chiusa\". Pu\u00f2 essere cotto al forno o fritto in padella.\nTipico della rosticceria italiana \u00e8 molto diffuso nel meridione dove in Puglia viene chiamato \"Panzerotto\" mentre in Campania viene chiamato \"calzone\" oppure \"pizza fritta\".\nPizzetta.\nCome suggerisce il nome, la pizzetta \u00e8 una variante di dimensioni ridotte della normale pizza. Le pizzette vengono preparate utilizzando il classico impasto per la pizza quella della focaccia o la pasta sfoglia e contengono ingredienti a piacere. Le dimensioni delle pizzette sono varie e spaziano dalle pi\u00f9 piccole, che si presentano come dei salatini del diametro di pochi centimetri a quelle pi\u00f9 grandi, di poco pi\u00f9 piccole di una pizza tradizionale e che costituiscono un pasto leggero.\nSperimentazioni e innovazioni.\nPizza con la pasta.\nLe prime sperimentazioni in tal senso sono avvenute negli Stati Uniti d'America, dove venivano proposte pizze con la pasta su tutta la superficie della pizza. \nNel 2018 in un ristorante di Viterbo, nel Lazio, fu proposta come piatto alla carta con diverse varianti e con la presentazione della pizza molto curata esteticamente.\nPizza senza glutine.\nNegli ultimi anni del XX secolo si \u00e8 andata affermando anche la pizza senza glutine, preparata con farine non a base di frumento, adatte a chi soffre di celiachia.\nPizza all'estero.\nLa pizza all'estero \u00e8 stata diffusa direttamente dagli emigrati italiani o indirettamente, principalmente per imitazione della pizza diffusa dalla cinematografia statunitense o dalle grandi catene, anch'esse statunitensi. \nIn Francia le prime pizzerie furono aperte all'inizio del novecento a Marsiglia in seguito alla forte immigrazione napoletana in questa citt\u00e0.\nIl tipo di pizza all'italiana, pi\u00f9 o meno attinente alla tradizione comunque prende lentamente piede ed \u00e8 possibile assaggiarla anche in luoghi dove originariamente non era presente.\nPizza americana.\nNegli Stati Uniti d'America la pizza ha avuto una sua evoluzione particolare, per adattarsi alla differenza o carenza di alcuni ingredienti e al diverso gusto degli americani, fino alla pizza \"all'americana\" contraddistinta dalla morbidezza, dallo spessore e dal condimento sempre abbondante. Non raramente all'impasto vengono aggiunti burro o margarina (o altri tipi di grassi) e zucchero. Tra queste annoveriamo la pizza newyorchese, la pizza di Chicago e la pizza californiana. Uno degli ingredienti pi\u00f9 usati per la pizza negli Stati Uniti \u00e8 la salsiccia americana chiamata \"pepperoni\".\nValori nutrizionali.\nLa pi\u00f9 celebre delle pizze, la pizza margherita, contiene varie sostanze nutrienti: i carboidrati sotto forma di amido (nella farina), i lipidi vegetali dell'olio extravergine d'oliva e quelli animali della mozzarella di bufala o fior di latte, proteine animali (ancora dalla mozzarella).\nQueste indubbie qualit\u00e0 non devono per\u00f2 far dimenticare che la pizza non \u00e8 un alimento ipocalorico adatto a qualunque regime dietetico: una margherita del peso di 300\u00a0g d\u00e0 un apporto di oltre 800 calorie peraltro molto sbilanciate a favore dei carboidrati (circa 75%).\nImpasto.\nMolto importante nella pizza, oltre che la qualit\u00e0 degli ingredienti, \u00e8 la giusta maturazione e lievitazione. La maturazione \u00e8 il processo necessario affinch\u00e9 l'amido contenuto nella farina (polisaccaride) venga da alcuni enzimi (alfa- e beta-amilasi) scisso in zuccheri semplici, questo fa s\u00ec che la pizza, ben maturata, risulti digeribile. Mentre il lievito di birra compie il suo lavoro producendo nell'impasto anidride carbonica e gas nobili, da qui, la lievitazione, cio\u00e8 il raddoppio del volume che avviene nell'impasto.\nDove si mangia la pizza.\nI luoghi dove si cucina e si consuma la pizza si chiamano pizzerie.\nL'Antica Pizzeria Port'Alba, nel centro antico di Napoli, \u00e8 valutata come la prima pizzeria del mondo.\nA causa della forte immigrazione ed influenza italiana, la citt\u00e0 con il pi\u00f9 alto numero di pizzerie nel mondo \u00e8 la citt\u00e0 di New York seguita da San Paolo in Brasile. In quest'ultima citt\u00e0 le pizze hanno spesso guarnizioni derivanti dalla gastronomia locale, come il palmito e il catupiry, un formaggio cremoso.\nNegli Stati Uniti d'America e in varie parti del mondo esistono numerose catene di pizzerie; una delle maggiori catene in franchising \u00e8 Pizza Hut, la quale ha aperto propri ristoranti in 86 paesi del mondo, ma non in Italia. Dal 1999 \u00e8 attiva in Italia la catena Spizzico, collegata al marchio Autogrill, che propone un concetto a met\u00e0 strada tra la pizzeria e il fast food tipico del Nordamerica. In Spagna e Portogallo \u00e8 popolare Telepizza, che effettua anche consegne a domicilio.\nLa pizza \u00e8 stata accolta favorevolmente anche in Asia. Per esempio in Giappone, dove oltre alla pizza delle grandi catene americane, ed a nuove forme di pizza locali, \u00e8 possibile trovare anche la pizza artigianale prodotta secondo standard qualitativi italiani.\nLegislazione.\nIl 9 dicembre 2009 l'Unione europea, su richiesta del parlamento italiano, ha concesso la denominazione di Specialit\u00e0 Tradizionale Garantita (STG) a salvaguardare la tradizionale pizza napoletana, in particolare la \"Margherita\" e la \"Marinara\".\nStatistiche.\nSecondo uno studio dell'Accademia Pizzaioli, in Italia sono presenti circa 75.500 pizzerie: 28.000 pizzerie artigianali da asporto ed al taglio, 43.000 ristoranti-pizzerie e 4.500 alberghi con pizzerie-ristoranti, con una media di 80 pizze sfornate al giorno, che ne fanno un totale di 6.040.000 pizze prodotte al giorno, 157.040.000 al mese e 1.884.480.000 all'anno.\nCon un chilo di farina si producono circa 8 pizze, dunque vengono utilizzate 755 tonnellate di farina al giorno, 19.630 tonnellate al mese e 235.560 tonnellate all'anno. Per quanto riguarda i condimenti, il consumo di pomodoro e mozzarella \u00e8 pressoch\u00e9 identico, con 8 chili al giorno, 208 chili al mese e 2,5 tonnellate all'anno per entrambi gli ingredienti per singolo rivenditore."}
{"id": "2874917", "revid": "76963", "url": "https://it.wikipedia.org/wiki?curid=2874917", "title": "Dorothy Tennant", "text": "Biografia.\nNacque a Russell Square, Londra, seconda figlia di Charles Tennant e Gertrude Barbara Rich Collier (1819-1918). Sua sorella era la fotografa, Eveleen Tennant Myers . Studia pittura con Edward Poynter alla Slade School of Fine Art di Londra e con Jean-Jacques Henner a Parigi. Espone per la prima volta alla Royal Academy nel 1886 e successivamente alla New Gallery e alla Grosvenor Gallery di Londra. Al di fuori di Londra, Tennant ha partecipato a mostre della Fine Art Society di Glasgow e alle Autumn Exhibitions di Liverpool e Manchester.\nNel 1890 ha sposato Henry Morton Stanley, noto esploratore dell'Africa, ed \u00e8 diventata famosa come \"Lady Stanley\". Edit\u00f2 l'autobiografia del marito, rimuovendo ogni riferimento alle altre donne nella vita di Stanley. Dopo la morte del marito, ha sposato Henry Curtis nel 1907."}
{"id": "2874925", "revid": "88740", "url": "https://it.wikipedia.org/wiki?curid=2874925", "title": "Kia Sorento", "text": "La Kia Sorento prodotto dalla casa automobilistica sudcoreana Kia Motors. La Sorento nasce come fuoristrada nel 2002 con telaio a longheroni e marce ridotte fino al 2009 anno in cui \u00e8 stata presentata la seconda generazione, che a differenza della prima versione, ha subito un cambio di telaio in monoscocca pi\u00f9 altre modifiche che ne hanno cambiato drasticamente l'aspetto estetico e funzionale, trasformandosi a tutti gli effetti in un SUV, con meno propensione all'aspetto fuoristradistico della precedente. Oggi la Sorento viene commercializzata in numerosi paesi del mondo. In Malaysia viene venduto come Naza Sorento.\nNel 2014 ne \u00e8 stata presentata la terza serie.\nPrima serie (2002-2009).\nLa Kia Sorento rappresenta il primo fuoristrada di grandi dimensioni prodotta dalla Kia e si posiziona un gradino al di sopra della Sportage. Nata dal \"Progetto BL\" la Sorento viene sviluppata sulla stessa piattaforma a passo accorciato della Hyundai Terracan che si \u00e8 fatta apprezzare per l'ottima versatilit\u00e0 in fuoristrada grazie al telaio a longheroni di origine Mitsubishi e alla robusta meccanica dotata di cambio con riduttore e trazione integrale inseribile con differenziali autobloccanti. La casa aveva bisogno di un possente veicolo che potesse innalzare sia gli standard qualitativi del marchio e al tempo stesso andare incontro alle esigenze del pubblico europeo ed americano che vide il mercato degli Sport Utility Vehicle crescere rapidamente. Cos\u00ec la Kia espose il modello definitivo nel 2002, con inizio della produzione avvenuto il 27 febbraio dello stesso anno. Il nome dell'autovettura venne deciso gi\u00e0 nel dicembre del 2001 ed \u00e8 stato ispirato dalla localit\u00e0 Sorrento simbolo della bellezza e della vitalit\u00e0 italiana.\nEsteticamente \u00e8 caratterizzata da un design moderno e fluido che \u00e8 stato molto apprezzato dal pubblico; il frontale presenta una calandra dai bordi cromati di notevoli dimensioni ospitante il marchio della casa, i gruppi ottici dalla forma trapezoidale integrano gli indicatori laterali di direzione mentre i paraurti presentano una massiccia presa d'aria che si raccorda con i fendinebbia. La fiancata invece si distingue per i passaruota in rilievo, una nervatura rende pi\u00f9 dinamico il complesso laterale mentre la vetratura sdoppiata con terzo finestrino trapezoidale dona un tocco di originalit\u00e0. Le versioni di punta possiedono anche le cornici dei finestrini cromate e il kit estetico con paraurti e passaruota bicolore in tonalit\u00e0 differente rispetto alla colorazione della carrozzeria. La coda invece dallo stile sobrio ed elegante dispone del lunotto apribile separatamente dal bagagliaio, una cromatura lungo il portatarga dona un tocco di classe mentre la fanaleria si raccorda con il bagagliaio e i passaruota posteriori. Lo stile \u00e8 stato tutto elaborato presso il centro stile coreano della Kia Motors.\nL'abitacolo interno molto spazioso dispone di cinque posti disposti su due fili di sedili; la plancia possiede uno stile moderno e piacevole, le plastiche vengono assemblate con molta cura nonostante la qualit\u00e0 dei materiali per i primi esemplari sia solo modesta. Sul mobile centrale la casa ha disposto tutti i comandi dell'auto: troviamo l'impianto audio in posizione centrale con bocchette d'aerazione del climatizzatore poste agli estremi, tra gli accessori era disponibile anche il navigatore satellitare, pi\u00f9 in basso troviamo il climatizzatore manuale o automatico e infine, nella parte bassa, due vani portaoggetti culminano nel tunnel centrale. Il quadro strumenti \u00e8 di facile lettura. La plancia era disponibile anche in differenti tonalit\u00e0 infatti accanto al classico grigio, bianco crema o nero erano disponibili gli inserti in finta radica o in alluminio oltre alla presenza di alcune cromature. La selleria era rivestita in tessuto o in pelle. Il bagagliaio possedeva una soglia di carico un po' alta dovuta sia all'elevato spessore dei paraurti posteriori sia all'altezza da terra dell'auto; il volume di carico minimo dichiarato era di 486 litri ampliabili fino a 1.849 con il divano posteriore in posizione reclinata. Il serbatoio contiene 80 litri di carburante.\nIl pianale di base a longheroni \u00e8 stato profondamente rivisto rispetto alla versione originale sviluppata dalla Mitsubishi per i propri fuoristrada: il peso della struttura \u00e8 stato diminuito grazie all'impiego di materiali in lega leggera, il reparto delle sospensioni \u00e8 stato riprogettato infatti l'avantreno utilizza uno schema a ruote indipendenti con quadrilateri alti deformabili, una struttura molto raffinata adottata soprattutto dalle auto sportive poich\u00e9 \u00e8 in grado di migliorare le doti dinamiche stradali grazie alla complessa geometria e agli ingombri ridotti. Il retrotreno adotta lo schema a ruote indipendenti con il Multilink a cinque bracci in acciaio che garantisce un maggiore comfort sia su strada che su sterrato. La trazione \u00e8 posteriore con l'integrale inseribile manualmente fino alla velocit\u00e0 di 80 km/h, due i differenziali con possibilit\u00e0 di bloccare quello posteriore. Gli ammortizzatori a gas sono stati sviluppati dalla Sachs, inoltre la taratura delle sospensioni e la rigidit\u00e0 torsionale sono stati messi a punto dagli ingegneri della Porsche grazie ad un'alleanza tra la casa coreana e quella tedesca. La Sorento nasce come un'auto adatta ad ogni terreno e senza esagerazioni riesce a superare anche difficili ostacoli nel fuoristrada.\nLa sicurezza automobilistica viene garantita dalla presenza di serie del sistema anti bloccaggio delle ruote motrici (\"ABS\") insieme al ripartitore elettronico di frenata (\"EBD\") a cui si aggiunsero in seguito il controllo elettronico della stabilit\u00e0 e il controllo di trazione. Gli airbag di serie sono i due frontali e quelli laterali. L'impianto frenante sfrutta sia per l'avantreno che per il retrotreno dei dischi autoventilati. Nel 2003 viene sottoposta ai crash test dell'ente Euro NCAP totalizzando il punteggio complessivo di quattro stelle nell'urto frontale e solo una stella nell'investimento pedoni.\nIl restyling del 2006.\nAl salone dell'automobile di Ginevra del 2006 la Kia propone un lieve restyling della Sorento; il modello si \u00e8 rilevato un grande successo infatti nel 2005 sono stati prodotti 144.000 esemplari e la casa ha voluto rafforzare l'immagine del modello introducendo un frontale rinnovato caratterizzato da un design pi\u00f9 filante intervenendo sulla fanaleria ora dallo sfondo chiaro con indicatori di direzione arancioni, nuova calandra anteriore e nuove prese d'aria nei paraurti che ne incrementano le dimensioni di 2,0 centimetri. Anche la parte posteriore beneficia di alcuni interventi estetici, infatti i fari possiedono un nuovo disegno e i passaruota laterali sono leggermente pi\u00f9 pronunciati, il tutto si abbina ai nuovi cerchi in lega e alle rifiniture interne migliorate, la qualit\u00e0 della plastiche risulta pi\u00f9 elevata e vengono introdotte nuove tonalit\u00e0 per la plancia e nuovi inserti in alluminio. Sotto il profilo della sicurezza debuttano i poggiatesta attivi, il controllo della stabilit\u00e0 e della trazione e un nuovo impianto frenante potenziato. Il climatizzatore e l'autoradio che supporta MP3 possiedono una grafica rinnovata. Tra le motorizzazioni debuttano dei diesel potenziati e dei nuovi propulsori a benzina V6 \"Lambda\".\nLa prima generazione \u00e8 stata prodotta fino al 2009 presso lo stabilimento di Hwasung in Corea del Sud e distribuita in tutto il mondo; dal 2007 l'auto \u00e8 prodotta nella prima versione in Russia dalla Izh Auto per essere venduta nei mercati dell'Europa dell'est. Complessivamente l'auto \u00e8 stata venduta in circa 990.000 esemplari in attesa delle presentazione della seconda serie.\nAllestimenti.\nLa Sorento \u00e8 stata commercializzata in Italia in una gamma composta da due allestimenti: la versione base \"EX Comfort\" e quella di punta \"EX Top\". La \"EX Comfort\" comprendeva di serie una dotazione alquanto completa: tra i principali accessori figuravano la chiusura centralizzata con immobilizzatore, indicatore della temperatura esterna, retrovisori regolabili elettricamente, sedile guida e volante regolabile in altezza, vetri elettrici anteriori e posteriori, antifurto, climatizzatore a controllo manuale, computer di bordo, cerchi in lega e fendinebbia. La \"EX Top\" in pi\u00f9 disponeva di interni in pelle, clima automatico bizona con schermo a cristalli liquidi e sedili regolabili elettricamente. Gli unici optional che la casa metteva a disposizione erano il cambio automatico sequenziale e la vernice metallizzata oppure nera. Tra la fine del 2004 e l'inizio del 2005 (in occasione del lancio della nuova Sportage), la Kia ha rinnovato la gamma allestimenti proponendo anche un listino prezzi rincarato di alcune migliaia di euro: i due allestimenti vengono ribattezzati \"Active\" (la base) e \"Active Class\" (la versione pi\u00f9 esclusiva) rimanendo invariata la dotazione. Per l'occasione la casa miglior\u00f2 la qualit\u00e0 dei materiali e introdusse nuovi kit estetici bicolore. Inoltre dalla met\u00e0 del 2005 la Kia ha introdotto anche nuovi accessori a pagamento per le Sorento turbodiesel: gli airbag a tendina, il cambio automatico con cruise control e il pacchetto comprensivo di volante con leva del cambio parzialmente in pelle e vetri posteriori oscurati.\nCon il restyling del 2006 la dotazione degli allestimenti (\"Active\" e \"Active Class\") \u00e8 stata migliorata a fronte di un aumento dei prezzi di listino. Erano disponibili anche le barre sul tetto satinate, clima automatico manuale per l'Active e automatico bizona per l'Active Class, poggiatesta anteriori attivi, impianto audio con supporti CD ed MP3 e solo per la \"Active Class\" i sensori posteriori di parcheggio. In Italia venne importata anche la versione con motore 3.3 V6 \"Automatica\" che aggiungeva alla dotazione dell\"'Active Class\" il navigatore satellitare a colori, le sospensioni posteriori autolivellanti, i sedili anteriori riscaldabili e il tetto apribile elettricamente in cristallo. Inoltre al Motor Show di Bologna 2007 la Kia Motors ha presentato la Sorento nella versione speciale \"Black Label\" commercializzata esclusivamente in Italia a partire dal 2008: questa versione viene caratterizzata dalla speciale verniciatura nera della carrozzeria, cerchi in lega da 17\" e spoiler posteriore. Internamente la \"Sorento Black Label\" dispone della plancia di colore nero con elementi cromati e selleria in pelle scura con rifiniture in rosso.\nMotorizzazioni.\nI motori disponibili al debutto erano un turbodiesel quattro cilindri 2.5 16V common rail erogante 140 cavalli e 343 N\u00b7m di coppia motrice a 2.000 giri al minuto. Il motore diesel venne offerto principalmente per i mercati europei dove si rivel\u00f2 il pi\u00f9 venduto e apprezzato dalla clientela; questo grazie ai costi di gestioni non molto elevati per la mole dell'autovettura: il consumo dichiarato era pari a 11,8\u00a0km/l con 204 grammi di anidride carbonica emessa al km. Le prestazioni ovviamente erano solo modeste: la velocit\u00e0 di punta era di 170\u00a0km/h con scatto 0\u2013100\u00a0km/h di 14,6 secondi. Il 2.5 \"CRDI\" 16V era abbinato ad un cambio manuale a cinque rapporti con ridotte ma tra gli optional era disponibile anche l'automatico sequenziale a quattro rapporti.\nAccanto al 2.5 \"CRDI\" si affianc\u00f2 per il mercato italiano il 3,5 litri V6 \"Sigma\" con 24 valvole e capace di 194 cavalli: offerto esclusivamente con cambio automatico a quattro rapporti con ridotte pi\u00f9 la funzione sequenziale, il 3.5 \u00e8 stato importato per offrire alla clientela pi\u00f9 facoltosa una motorizzazione di punta capace di prestazioni sportive a patto di costi di gestione molto elevati; questo motore infatti possiede un consumo dichiarato pari a 8,4\u00a0km/l ed emissioni di CO2 di 286 grammi emessi per km. Lo scatto da 0 a 100\u00a0km/h avveniva in poco pi\u00f9 di dieci secondi. Entrambi i propulsori erano omologati secondo i parametri della normativa Euro 3.\nPer i mercati esteri (in particolare quello asiatico e quello americano) la Sorento prima serie venne proposta anche con un motore benzina 2.4 quattro cilindri per 16 valvole erogante 139 cavalli: si trattava della motorizzazione d'ingresso per la gamma del Suv coreano e garantiva prestazioni discrete e consumi accettabili per gli standard americani: 168\u00a0km/h di velocit\u00e0 di punta e un consumo di 9,2\u00a0km/l. La coppia massima era di 196 N\u00b7m disponibili a 2.500 giri/min. Omologato Euro 3 era accoppiato ad una trasmissione automatica a quattro marce con altrettante ridotte.\nCon il restyling del 2006 la gamma motoristica venne completamente rinnovata: il vecchio 3.5 e il piccolo 2.4 benzina vennero pensionati e sostituiti dalle nuove unit\u00e0 V6 Lambda da 3,3 e 3,8 litri. Questi V6 erano omologati Euro 4, sfruttavano la doppia fasatura variabile delle valvole (\"D-CVVT\") ed erano accoppiati ad una nuova trasmissione automatica ora a cinque rapporti pi\u00f9 ridotte con tempi di cambiata ridotti. Il 3.3 erogava 247 cavalli con 304 N\u00b7m di coppia a 3.550 giri/min ed \u00e8 stato importato anche in Europa mentre il 3.8 garantiva 266 cavalli per 353 N\u00b7m a 4.500 giri/min. Ovviamente i costi di gestione si sono rivelati piuttosto elevati soprattutto dal punto di vista dei consumi.\nAnche il diesel venne rinnovato: il 2.5 \"CRDI\" adott\u00f2 un nuovo turbocompressore a geometria variabile (\"VGT\"), migliorata l'iniezione del gasolio e nuovi componenti in acciaio ad alta resistenza in grado di sopportare le maggiori pressioni termiche dovute all'incremento di coppia massima fino a 392 N\u00b7m. Rivista anche la potenza massima portata a 170 cavalli intervenendo sia sull'impianto di scarico che sulla centralina inoltre il nuovo 2.5 \"CRDI VGT\" \u00e8 stato omologato Euro 4 e garantisce dei consumi pi\u00f9 bassi e migliori prestazioni: 12,7\u00a0km/l di consumo medio, scatto da 0 a 100\u00a0km/h in 13,5 secondi e velocit\u00e0 massima pari a 182\u00a0km/h. Il cambio \u00e8 un manuale a cinque rapporti con riduttore ma tra gli optional \u00e8 disponibile anche il nuovo automatico sequenziale a cinque rapporti con riduttore.\nSeconda serie (2009-2014).\nLa seconda generazione viene presentata in anteprima mondiale al Salone dell'automobile di Seul nel 2009. Dopo il grande successo riscontrato dalla precedente serie i vertici Kia hanno intrapreso per la nuova Sorento la strada del crossover sportivo, mix tra una Suv e una comoda station wagon caratterizzata da bassi costi di esercizio e prestazioni quasi sportive. Il concetto segue l'andamento dell'industria automobilistica che opta verso delle vetture sempre pi\u00f9 grandi ed efficienti con carrozzerie pi\u00f9 leggere e consumi pi\u00f9 bassi, e per questo che la Sorento abbandoner\u00e0 il vecchio telaio a longheroni e le marce ridotte per adottare la moderna scocca portante in acciaio con pianale della Hyundai Santa Fe seconda serie e sistema di trazione integrale a inserimento automatico. I benefici di questa struttura si concentrano in una riduzione del peso compresa tra i 300 e i 350 chilogrammi e in un incremento delle dimensioni dell'auto; la nuova Sorento \u00e8 pi\u00f9 lunga di 10 cm e pi\u00f9 bassa di 10\u00a0cm.\nIl pianale dispone di motore in posizione anteriore trasversale con sospensioni anteriori a geometria MacPherson e barra stabilizzatrice, mentre al retrotreno \u00e8 stato adottato lo schema Multilink a cinque bracci pi\u00f9 barra stabilizzatrice. Ammortizzatori a gas. Il telaio \u00e8 stato irrigidito, oltre ad essere ribassato, in modo da migliorare le doti dinamiche su strada della Suv coreana ma ci\u00f2 ha penalizzato l'uso in fuoristrada. La trazione \u00e8 integrale inseribile elettronicamente non appena il retrotreno perde aderenza ma la casa mette a disposizione anche le versioni a due sole ruote motrici anteriori. Di serie il sistema \"DBC\" che limita elettronicamente la velocit\u00e0 a 8 km/h nelle discese ripide. Per sottolineare l'essenza da Suv la casa offre di serie i paraurti anteriori e i sottoporta laterali in parte non verniciati in modo da non rovinarli sugli sterrati.\nIl design \u00e8 stato curato da Peter Schreyer, capo stile della \"Kia Motors Europe\"; Il family feeling richiama quello introdotto dalla Kia Forte e ripreso anche dalla Cadenza. Il frontale spigoloso presenta la fanaleria orizzontale lunga e sottile dalla forma triangolare che viene raccordata dalla mascherina dai bordi cromati con il logo della casa incorporato. I paraurti anteriori presentano la parte inferiore non verniciata ed i fendinebbia sono racchiusi in due lobi in rilievo con sfondo a nido d'ape. La fiancata viene caratterizzata dalla vetratura slanciata e spigolosa e dalla nervatura che solca le portiere infine la coda della Sorento presenta i fanali a LED sulle versioni di punta. Un tocco di eleganza lo dona la fascia cromata sopra il vano porta targa nel portellone posteriore. Gli indicatori laterali di direzione sfruttano la tecnologia luminosa a diodi a Led e vengono integrati nei gusci degli specchi retrovisori. Per il mercato europeo sono disponibili le barre portapacchi in alluminio al tetto (per i mercato esteri sono un optional).\nUna novit\u00e0 la ritroviamo nell'abitacolo: la casa offre anche la variante a sette posti con terza fila di sedili reclinabile. Come la sorella Santa Fe anche la Sorento cerca di andare maggiormente incontro alle esigenze della clientela in modo da riuscire a coprire le richieste delle famiglie pi\u00f9 numerose. La plancia segue lo stile bombato della carrozzeria: la parte centrale si estende fino al tunnel raggruppando tutti i comandi dell'impianto audio e navigazione oltre a quelli del climatizzatore automatico bizona, la retro illuminazione della parte centrale \u00e8 di colore rosso. Le bocchette d'aerazione del clima sono in posizione verticale agli estremi dell'autoradio, mentre nella parte alta \u00e8 stato alloggiato lo schermo del computer di bordo con orologio digitale. Il volante integra i comandi principali dell'autoradio ed \u00e8 rivestito in pelle con razze inferiori in alluminio. Infine le rifiniture in radica o alluminio disponibili per tutto l'abitacolo e persino sui pannelli delle portiere e lungo il tunnel centrale. Per il mercato estero la casa mette a disposizione anche il navigatore satellitare con schermo a colori e caricatore DVD. Il bagagliaio possiede un volume minimo dichiarato pari a 531 litri (nella versione a cinque posti) che salgono a 1.546 con il divano posteriore in posizione reclinata. Nella versione a sette posti il volume minimo \u00e8 di 111 litri ampliabili fino ad un massimo di 1.525 litri.\nLa nuova Sorento viene prodotta presso lo stabilimento di Hwasung in Corea del Sud e distribuita in Asia ed Europa mentre gli esemplari destinati agli alti mercati (in particolare quello americano e quello australiano) vengono prodotti nel nuovo stabilimento \"KMMA\" in Georgia, Stati Uniti. La \"KMMA\" (acronimo di \"Kia Motors Manufacturing Georgia\") possiede una capacit\u00e0 produttiva di 300.000 veicoli l'anno ed offre lavoro a 2.500 dipendenti. La Kia stima di vendere ogni anno oltre 140.000 Sorento in tutto il mondo.\nTecnologia e sicurezza.\nTra i dispositivi tecnologici la Sorento porta al debutto il sistema \"Supervision Cluster\" che migliora la visibilit\u00e0 e la lettura del quadro strumenti, ci\u00f2 ha permesso di donare un disegno pi\u00f9 sportivo al cruscotto diviso in tre quadranti in alluminio. La grafica sfrutta una retro illuminazione rossa per i dati pi\u00f9 interni mentre la grafica diventa blu per i dati posti pi\u00f9 agli estremi dei quadranti. La luminosit\u00e0 pu\u00f2 essere regolata in base alle richieste del guidatore. L'autoradio supporta i file MP3 e dispone anche di caricatore di sei CD. Nella parte bassa della plancia sono state alloggiate le prese Aux ed USB. Le versioni di punta dispongono dell'avviamento a pulsante con smart key. Le Sorento con cambio automatico possiedono il freno a mano elettronico.\nUn'altra novit\u00e0 \u00e8 il sistema Kia UVO sviluppato dalla Kia Motors in collaborazione con la Microsoft: questo sistema integra i comandi dell'autoradio a quelli del navigatore satellitare e permette la gestione delle chiamate e dei messaggi presenti sul telefonino direttamente dal posto di guida tramite i comandi vocali. Inoltre UVO si basa sulla tecnologia Microsoft per automobili chiamata \"Windows Embedded Auto Platform\" che mette a disposizione uno schermo touch screen da 4,3 pollici oltre alla telecamera posteriore attivata durante le retromarce; il sistema \u00e8 disponibile solo per le Sorento prodotte negli Stati Uniti.\nSotto il profilo della sicurezza la Sorento dispone di serie di sei airbag (frontali, laterali e per la testa), sistema anti bloccaggio delle ruote motrici (\"ABS\"), con controllo elettronico della stabilit\u00e0 (\"ESC\") e della trazione (\"TCS\") oltre alla presenza del sistema di assistenza alle partenze in salita e al limitatore di velocit\u00e0 nelle discese. I poggiatesta attivi sono di serie su tutte le versioni insieme ai sensori di parcheggio mentre \u00e8 proposta di serie solo per le versioni di punta la telecamera posteriore con schermo visualizzato nello specchio retrovisore dell'abitacolo. L'impianto frenante sfrutta quattro dischi autoventilati sia per l'avantreno che per il retrotreno. La scocca in acciaio \u00e8 stata realizzata in modo da deformarsi a strati in base all'entit\u00e0 dell'urto, ai crash test dell'Euro NCAP la Sorento ha ottenuto il massimo punteggio totalizzando cinque stelle.\nIl prototipo Sorento EcoDynamics.\nLa presentazione europea della Sorento \u00e8 avvenuta al Salone di Francoforte 2009; accanto all'esemplare in anteprima verniciato di nero, era presente anche la concept car \"EcoDynamics Diesel Hybrid\" spinta da un motore diesel e da un propulsore elettrico: il piccolo diesel da 1.6\u00a0cm\u00b3 \u00e8 stato riprogettato completamente; al posto del turbo a geometria variabile troviamo un doppio compressore volumetrico capace di erogare 163 cavalli trasferiti alle quattro ruote motrici tramite il cambio robotizzato a doppia frizione. Il motore elettrico fornisce 40 cavalli e mette in moto le ruote posteriori mentre gli accumulatori ai polimeri di litio sono situati nella parte posteriore del pianale e possono essere ricaricati durante le frenate accumulando l'energia cinetica che viene prodotta. Migliorata anche l'aerodinamica grazie alle sospensioni ribassate di 25 millimetri, spoiler anteriore e posteriori e nuovi materiali in leghe leggere che hanno permesso una diminuzione del peso di oltre 100\u00a0kg. Secondo la casa le emissioni sono calate del 30% rispetto alla 2.2 \"CRDI\" stabilizzandosi sul valore di 119 grammi di anidride carbonica emesse per chilometro nel ciclo combinato. La produzione in serie ella \"Sorento EcoDynamics\" non \u00e8 prevista.\nAllestimenti.\nIn Italia la Sorento viene offerta in una gamma composta da due allestimenti che ricalcano le denominazioni introdotte dalla vecchia generazioni ovvero la base \"Active\" e quella di punta \"Active Class\". L\"'Active\" dispone di serie dell'antifurto, barre sul tetto, airbag passeggero disattivabile, cerchi in lega leggera, climatizzatore automatico bizona, autoradio, fendinebbia, maniglie esterne cromate, retrovisori ripiegabili e riscaldabili elettricamente, sedile posteriore frazionato, sensori di parcheggio e vetri posteriori con lunotto oscurati. L'Active Class aggiunge i cerchi in lega maggiorati da 18\", tetto panoramico apribile elettricamente, pedaliera in alluminio, spoiler posteriore, dispositivo \"Supervision Cluster\" e telecamera posteriore. Gli optional a disposizione sono vernice metallizzata o nera, il pacchetto sette posti con climatizzatore posteriore e il cambio automatico sequenziale con avviamento a pulsante e smart key. La Sorento viene offerta anche nelle versioni \"EcoSuv\" a doppia alimentazione benzina e gas GPL omologate direttamente dalla casa costruttrice. Le \"EcoSuv\" vengono offerte nell'allestimento \"Active\" con cambio manuale abbinate al solo motore 2.4 benzina, sia con trazione anteriore che integrale.\nAl Salone dell'automobile di New York edizione 2010 la Kia Motors ha presentata la versione sportiva \"Sorento SX\" equipaggiata con kit sportivo specifico comprensivo di assetto ribassato con taratura delle sospensioni irrigidita in modo da migliorare le doti stradali dell'autovettura, spoiler anteriore e posteriore, minigonne laterali, nuovo disegno del paraurti anteriori con fendinebbia specifici e grigia inferiore in alluminio, nuovi paraurti posteriore con grigia in alluminio e doppio terminale di scarico, nuova calandra anteriore con bordi nero lucido e cornice cromata e rifiniture interne in nero scuro. La \"SX\" per ora viene commercializzata sul solo mercato americano con il motore 3.5 V6 \"Lambda II\" erogante 280 cavalli.\nMotorizzazioni.\nIn Europa la Suv coreana viene importata con una gamma composta da due propulsori: un 2,4 litri a benzina e un 2,2 litri turbodiesel. Il 2.4 fa parte della famiglia motoristica \"Hyundai Theta II\" ed \u00e8 un quattro cilindri in linea con iniezione elettronica, doppia fasatura variabile delle valvole (\"D-CVVT\") e distribuzione a quattro valvole per cilindro (16 valvole totali), eroga 174 cavalli (128 kw) a 6.000 giri al minuto per una coppia motrice pari a 225 N\u00b7m a 3.750 giri/min. Le prestazioni del 2.4 sono solo modeste e vengono penalizzate nelle versioni con trazione integrale e cambio automatico. Le \"EcoSuv\" possiedono dei costi di gestione pi\u00f9 abbordabili. Il 2.4 \"Theta II\" \u00e8 abbinato al cambio manuale a sei rapporti ma tra gli optional \u00e8 disponibile anche la trasmissione automatica sequenziale a sei rapporti sequenziale e funzione \"Sportshift\". Viene omologato Euro 5.\nIl diesel \u00e8 il nuovo 2,2 litri \"CRDI\" facente parte della famiglia motoristica \"Hyundai R-Line\": progettato e prodotto dal gruppo automobilistico coreano, il 2.2 common rail dispone del turbocompressore a geometria variabile (\"VGT\"), distribuzione a quattro valvole per cilindro e basamento in alluminio. La potenza massima \u00e8 di 197 cavalli (145 kw) erogati a 3.800 giri al minuto con una coppia motrice che varia dai 421 N\u00b7m a 1.800 giri al minuto della versione con cambio manuale a sei marce fino ai 436 N\u00b7m sempre a 1.800 giri al minuto dell'automatica sei rapporti. Equipaggiato con filtro attivo antiparticolato il 2.2 \"CRDI\" rispetta gli standard della normativa Euro 5.\nDisponibile solo per il mercato asiatico ed americano il 3.5 V6 \"Lambda II\" si posiziona al top della gamma motoristica; basato su una evoluzione del precedente 3.3 \"Lambda\" il nuovo 3.5 \u00e8 stato realizzato sfruttando la doppia fasatura variabile delle valvole, basamento in alluminio e distribuzione a quattro valvole per cilindro (24 valvole totali). Eroga 280 cavalli (206 kw) a 6.300 giri/min per 335 N\u00b7m a 5.000 giri/min. Il 3.5 V6 viene prodotto a Montgomery in Alabama dalla filiale americana del gruppo \"Hyundai-Kia Automotive\" ed \u00e8 abbinato al cambio automatico a sei rapporti con trazione anteriore oppure integrale.\nAltro motore non importato in Europa \u00e8 il 2.7 V6 \"Mu\": commercializzato nel solo mercato coreano questo propulsore \u00e8 disponibile solo con alimentazione a gas GPL ed eroga la potenza di 165 cavalli (121 kw) a 6.300 giri al minuto (nove cavalli in meno rispetto al 2.4 16V). La distribuzione a quattro valvole per cilindro e il doppio variatore di fase contribuiscono alla diminuzione dei consumi (penalizzati dall'elevata cilindrata), la coppia massima dichiarata \u00e8 pari a 244 N\u00b7m a 4.000 giri al minuto. Il 2.7 \"Mu\" \u00e8 abbinato ad un cambio manuale a cinque rapporti e alla trazione anteriore o integrale.\nTerza serie (2014-2020).\nLa terza generazione della Kia Sorento \u00e8 stata presentata in Corea del Sud il 28 agosto 2014. Il veicolo ha poi debuttato in Europa al salone di Parigi 2014.\nLa terza generazione della Sorento condivide la stessa piattaforma della Kia Carnival di terza generazione ed \u00e8 disponibile a 5 o 7 posti a seconda della configurazione.\n\u00c8 pi\u00f9 lunga di 95 mm rispetto alla precedente generazione ed \u00e8 pi\u00f9 bassa per ridurre il baricentro e avere una migliore maneggevolezza. Kia afferma che il telaio presenta una rigidit\u00e0 maggiore del 14% grazie all'utilizzo di acciaio ad alta resistenza.\nNegli Stati Uniti la Sorento \u00e8 prodotta nello stabilimento di West Point in Georgia. \nMotorizzazioni.\nI motori disponibili sono: il \"Lambda II\" V6 da 3.3 litri da 294 CV, il quattro cilindri GDi da 2,4 litri da 190 CV e il nuovo 2.0 litri turbo da 240 CV. \u00c8 disponibile anche un motore diesel CRDi da 2,2 litri con turbocompressore a geometria variabile (VGT).\nLa trasmissione \u00e8 affidata ad un cambio manuale o automatico a sei marce, abbinabile sia alla sola trazione anteriore che integrale.\nQuarta serie (2020-).\nLa quarta generazione della Kia Sorento \u00e8 stata presentata ufficialmente attraverso la diffusione di una serie di immagini e dati tecnici il 17 febbraio 2020. La presentazione ufficiale della vettura in veste definitiva era stata programmata per il Salone dell'automobile di Ginevra, ma dopo essere stato annullato a causa della pandemia di COVID-19, \u00e8 stato presentato attraverso un evento sul web il 19 marzo.\nLa Sorento rispetto alla passata generazione presenta un design rinnovato e dimensioni maggiori, con un passo allungato di 35 mm e la lunghezza superiore di 10 mm.\nMotorizzazioni.\nSono disponibili due motorizzazioni: un ibrido composto da un quattro cilindri turbo da 1,6 litri abbinato ad un motore elettrico, con una potenza totale combinata di 230 CV (169 kW) e 350 N\u22c5m di coppia e un tradizionale motore a benzina a quattro cilindri turbo da 2,5 litri abbinato a un cambio automatico a doppia frizione a 8 velocit\u00e0 con una potenza di 285 CV (210 kW) e 422 N\u22c5m di coppia."}
{"id": "2874926", "revid": "1652134", "url": "https://it.wikipedia.org/wiki?curid=2874926", "title": "Daler delle Indie occidentali danesi", "text": "Il daler (danese, plurale uguale o \"dalere)\" \u00e8 stata la valuta delle Indie occidentali danesi dal 1849 al 1917.\nStoria.\nIl daler sostitu\u00ec il rigsdaler nel 1849. Fino al 1859 non furono coniate frazioni e furono contromarcate una variet\u00e0 di monete che erano in uso nelle isole. Nel 1859 furono introdotte monete denominate in \"cent\" pari a 1/100 di daler.\nNel 1904 furono introdotte due nuove denominazioni, il \"bit\" e il \"franc\" (franco). Le quattro unit\u00e0 erano cos\u00ec collegate: 5 bit = 1 cent, 100 bit = 20 cent = 1 franco, 100 cent = 5 franchi = 1 daler. Le monete emesse recavano il valore in due unit\u00e0, bit e cent, franco e cent o franco e daler. Vennero emesse banconote denominate in franchi. Il franco aveva lo stesso valore del franco francese. Al rovescio delle banconote c'era un testo (see ) con il valore in corona danese e \u00f8re, con la parit\u00e0 di 1 franco = 72 \u00f8re.\nIl daler fu sostituito dal dollaro statunitense quando le Indie occidentali danesi divennero Isole Vergini americane, con un cambio di 1 dollaro = 1,0365 daler.\nMonete.\nTra il 1849 e 1859 per la circolazione nelle Indie occidentali danesi furono controstampate monete statunitensi, brasiliane, britanniche, francesi, olandesi e spagnole con il monogramma coronato FRVII.\nDenominazioni elencate nel Krause &amp; Mishler sono \u00bd e 1 cent, \u00bc, \u00bd e 1 dollaro dagli Stati Uniti, \u215b e \u00bc dollaro delle cosiddette anchor coin delle Indie occidentali britanniche, farthing, \u00bd e 6 penny, 1 scellino, \u00bd e 1 corona britannici, 5 sou e \u00bd franco, pezzo da 8 messicani, 25 cent olandesi, 4 maraved\u00ed e 1, 2 e 4 real spagnolo.\nIn 1859, furono introdotte monete da 1, 3, 5, 10 e 20 cent. Ad esclusione della moneta da 1 cent di bronzo, le altre erano tutte in argento. Nel 1904, con il nuovo sistema monetario, furono introdotte monete d'oro da 4 daler (20 franchi) e 10 daler (50 franchi). Queste furono seguite nel 1905 dai tagli da \u00bd, 1, 2, 5, 10, 20 e 40 cent. Queste monete recavano anche il valore di 2\u00bd, 5, 10 e 50 bit, 1 e 2 franchi. I pezzi da \u00bd, 1 e 2 cent erano coniati in bronzo, i 5 cent in nickel e gli altri valori in argento.\nBanconote.\nNel 1849 il tesoro di Stato emise banconote da 2, 3, 5, 10, 50 e 100 daler. La Bank of St Thomas emise banconote denominate in dollari tra il 1837 e il 1889. Sulle banconote non era indicato di quale dollaro si trattasse.\nNel 1905, la \"Dansk-Vestindiske Nationalbank\" (Banca nazionale delle Indie occidentali danesi) introdusse banconote nei tagli da 5, 10, 20 e 100 franchi, che recavano anche l'indicazione del loro valore in corone danesi: 3,6, 7,2, 14,4 e 72 corone."}
{"id": "2874936", "revid": "121218829", "url": "https://it.wikipedia.org/wiki?curid=2874936", "title": "Blindaggio in compositi", "text": "Il blindaggio in compositi oppure armatura in compositi \u00e8 un tipo di corazzatura che consiste nell'associazione o alternanza di strati di materiale differente quali metallo, plastiche speciali, ceramica balistica, o l'impiego di spazi cavi riempiti di aria o di gas inerti o estinguenti in pressione.\nLa corazza composita \u00e8, nella terminologia dell'industria militare, un tipo di corazzatura per carro armato.\nCaratteristiche.\nLa maggior parte delle armature composite impiegate attualmente sono pi\u00f9 leggere rispetto a protezioni della stessa qualit\u00e0 in metallo, anche se spesso occupano un maggiore volume per fornire la stessa resistenza alla penetrazione. \u00c8 stato possibile progettare armature in compositi pi\u00f9 forti, leggere e meno voluminose rispetto alla corazza tradizionale in acciaio omogeneo, ma con costi spesso proibitivi, che hanno ristretto l'uso alle parti pi\u00f9 vulnerabili di un veicolo, coinvolte nella sua distruzione catastrofica (serbatoi, depositi di munizioni). Il loro principale scopo \u00e8 quello di resistere al munizionamento anticarro del tipo HEAT.\nStoria.\nProiettili HEAT.\nI proiettili esplosivi a testata cava HEAT ponevano in serio pericolo i veicoli corazzati gi\u00e0 sin dallo loro introduzione durante la seconda guerra mondiale (nella lente esplosiva dell'arma tedesca Panzerfaust). Leggeri, piccoli e relativamente economici, i colpi HEAT possono tuttavia penetrare decine di centimetri di corazza in acciaio.\nLa capacit\u00e0 di alcuni materiali di resistere ai colpi HEAT segue la \"legge di densit\u00e0\", che stabilisce che la penetrazione dei getti incandescenti e concentrati provocati dalle cariche esplosive cave \u00e8 proporzionale alla radice quadrata della densit\u00e0 del rivestimento interno della carica cava (tipicamente si utilizza il rame) divisa dalla radice quadrata della densit\u00e0 del bersaglio. In base al peso, gli obiettivi pi\u00f9 leggeri (ad esempio il veicolo trasporto truppe M113, costruito in alluminio) sono pi\u00f9 vulnerabili rispetto a bersagli in metallo pesante (acciaio inossidabile, tungsteno, uranio impoverito, ecc.). Alcuni materiali hanno un \"punto dolce\" in termini di densit\u00e0 che li rende particolarmente utili in questo ruolo.\n\"Combination K\" del carro armato sovietico T-64.\nIl primo utilizzo diffuso dell'armatura composita \u00e8 avvenuta nel T-64 sovietico. Utilizzava una corazza denominata \"Combination K\", formata da una specie di fibra di vetro e plastica intramezzata tra due spessi strati d'acciaio interno ed esterno. Attraverso un processo fisico noto come tissotropia, la resina passa allo stato liquido sotto pressione costante, permettendo che l'armatura sia modellata in forme curve.\nI modelli successivi del T-64, di nuovo disegno, utilizzavano un aggregato di resina riempita di carburo di boro che dava una protezione notevolmente migliore. Tuttavia la qualit\u00e0 dei carri armati prodotti in quest'epoca differiva ampiamente; se non era disponibile il costoso carburo di boro a sufficienza, per poter raggiungere la quota di produzione minima di carri richiesta dalle autorit\u00e0 centrali, il carro armato sarebbe stato spedito con la cavit\u00e0 per i compositi piena di qualsiasi \"composito passabile\" (come la resina con fibra di vetro) o addirittura senza alcun riempimento. Per risolvere questo problema, i sovietici indagarono e investirono ampiamente nella corazza reattiva (inventata e usata dagli israeliani nella guerra del 1967), che dava loro una certa capacit\u00e0 di controllo di qualit\u00e0, anche nella fase successiva all'assemblaggio.\nMateriali pi\u00f9 avanzati per le piastre.\nTra i materiali pi\u00f9 avanzati utilizzati per costruire le piastre di queste corazze, possiamo citare vari tipi di ceramica balistica, come il carburo di boro, il SICADUR (carburo di silicio).\nSolitamente queste piastre, poste sotto la carrozzeria in acciaio vengono incollate sopra una superficie in kevlar (facilmente sagomabile e tagliabile con laser), che serve da base per le tegole, prodotte con dimensioni, sagome e curvature predefinite.\nLe piastre si assomigliano come struttura a quelle inseribili in vari tipi di giubbotto antiproiettile.\nCorazza Chobham.\nOggigiorno il tipo pi\u00f9 comune di corazza in compositi \u00e8 la corazza Chobham, sviluppata e utilizzata dai britannici nel carro sperimentale FV 4211 tank, che si basava su alcune componenti del carro armato Chieftain.\nInizialmente definita \"corazzatura Chobham\" (dal nome del laboratorio inglese dove veniva progettata) la corazza composita \u00e8 il frutto di 5 anni di studi coperti da segreto militare. La corazza del Chobham consiste in un \"sandwich\" di strati di ceramica inframezzati tra due grossi strati di corazza in acciaio, disposizione che si mostr\u00f2 molto valida nell'aumentare la resistenza ai colpi HEAT, anche in confronto ad altri progetti che integravano armatura composita.\nStruttura dinamica della Chobham.\nLa corazza composita Chobham \u00e8 strutturata a strati: quelli esterni sono costituiti da lastre di acciaio che assolvono il compito di contenere le piastre di ceramica (per aumentare la resistenza alle testate termiche e a carica cava) immersi in una matrice di materiale plastico (per aumentare l'elasticit\u00e0 contro le testate ad energia cinetica). Durante l'assemblaggio, le piastre devono essere raccordate tra loro in modo particolare per non generare punti deboli lungo le linee di saldatura: tutto ci\u00f2 aumenta il grado di complessit\u00e0 durante la costruzione, al contrario delle pi\u00f9 deboli corazze convenzionali fuse in un pezzo solo.\nSebbene il segreto persista tuttora, in dettaglio essa \u00e8 stata descritta come composta di piastre di ceramica balistica incastrate in un telaio metallico e saldate ad una piastra posteriore e vari strati elastici. A causa dell'estrema durezza del tipo di ceramica utilizzato, questa corazza offre una resistenza superiore contro i proiettili a carica cava come gli HEAT e infrange i proiettili perforanti come gli APFSDS.\nLe piastre di ceramica assorbono e distribuiscono l'energia cinetica in modo simile a quello che fanno i tasselli del domino, dal momento che si trovano a contatto, ogni piastra trasferisce l'energia cinetica ricevuta dal proiettile a due che si trovano dietro, queste due ad altre tre, queste a quattro e cos\u00ec via: in questo modo l'energia cinetica concentrata del colpo sabot o della testata a carica cava, viene a distribuirsi a ventaglio, arrivando molto diluita alla parete posteriore in acciaio, e dopo di essa allo spazio della cabina della torretta con l'artigliere e il capocarro.\nQuesto tipo di corazza venne inizialmente usato per il carro anglo-iraniano \"Shir 1\" e destinato all'esportazione all'Iran dello Shah per un ordine totale di pi\u00f9 di mille carri. Il cambiamento politico in quel paese (Rivoluzione iraniana del 1979) port\u00f2 al blocco degli ordini: dopo avergli cambiato il nome (Challenger) ed aggiungendo qualche piccola modifica per adattarli al mercato europeo, i veicoli gi\u00e0 prodotti vennero cos\u00ec acquistati dall'esercito Britannico per sostituire i Chieftain.\nM1A2 Abrams.\nIl sistema Chobham si dimostr\u00f2 una tale miglioria che venne presto impiegata anche nell'allora recente carro armato da combattimento pesante statunitense M1 Abrams. La fabbricazione della ceramica in grosse \"tegole\", disposte su di un largo arco metallico-elastico, d\u00e0 ai lati della torretta dei carri armati Challenger e Abrams quella forma grossolana, ad angoli retti, da alcuni definita \"aspetto di masso tagliato\".\nLe ultime versioni dei carri M1A2 statunitensi hanno ricevuto un ulteriore strato di corazza costituito da uranio impoverito: pur garantendo un'aumentata resistenza, tale materiale causa un enorme aumento del peso complessivo del veicolo (a 65-75 tonnellate) e di conseguenza dei consumi di carburante durante la marcia.\nForma.\nA causa delle necessit\u00e0 produttive, le corazze composite non possono essere impiegate in veicoli dalle forme arrotontate (come le torrette del carri armati sovietici) ma impone forme squadrate e spigolose: il profilo \"angolato\" dell'M1 statunitense e del Challenger 2 britannico sono conseguenti all'adozione delle corazze composite per gli scafi di tali carri. Tutti gli attuali carri occidentali come il Leopard 2 tedesco montano corazze composite. I pi\u00f9 leggeri carri armati dei paesi dell'ex-Unione Sovietica presentano soltanto in qualche punto (come sul frontale inclinato), ma nei lati adoperano la corazza reattiva esplosiva. Anche le corazze del carro italiano Ariete sono accreditate per essere costruite in materiale composito.\nFunzionamento del Chobham.\nIl meccanismo preciso utilizzato dalla corazzatura Chobham nel resistere ai colpi HEAT venne rivelato negli anni ottanta. La fotografia ad alta velocit\u00e0 mostrava come il materiale ceramico si frammenta via via che il colpo HEAT penetra, i frammenti, che acquistano una disordinata energia cinetica (con movimenti rotazionali e di spostamento laterale non utili alla penetrazione del colpo) sconvolgono la geometria del getto di metallo generato dalla carica cava, diminuendo grandemente la penetrazione.\nL'efficacia del sistema \u00e8 stata ampiamente dimostrata nel corso della Desert Storm, dove non si perse neanche un solo carro armato Challenger dell'esercito britannico in seguito al fuoco nemico. Nonostante questo, un Challenger 2 venne distrutto in Iraq il 23 marzo del 2003 da \"fuoco amico\": persero la vita due carristi dopo che un colpo penetr\u00f2 all'interno di un obl\u00f2 della torretta. Attualmente la corazzatura di tipo Chobham si trova nella sua terza generazione e viene utilizzata da alcuni carri armati moderni occidentali, come il Challenger 2 britannico, l'Abrams M1A1 nordamericano e il Leopard 2 (A5/A6) della Bundeswehr tedesca.\nUtilizzo.\nIl carroarmato francese Leclerc, il carro armato giapponese Type 90, il veicolo \"Al-Khalid\" del Pakistan e i carri carri da combattimento cinesi Tipo 96/98 e Tipo 99 utilizzano estesamente una corazza modulare in compositi. L'utilizzo di moduli di armatura in compositi facilita l'aggiornamento, la riparazione e il trasporto dell'armatura separata dal resto del veicolo.\nIl carroarmato russo T-80 e il carro Al-Khalid del Pakistan usano l'armatura composita in abbinamento con la corazza reattiva superficiale \"ERA\", rendendo pi\u00f9 difficile la penetrazione della corazza alle testate a carica cava dei missili anticarro degli elicotteri e dei razzi RPG.\nPeraltro, le corazze reattive forniscono soltanto una protezione marginale contro le munizioni ad energia cinetica APDS \"Sabot\" sparate dai carri armati, costituiscono un pericolo per la fanteria nelle vicinanze, e possono essere \"spellate\" (ad es. con raffiche di mitragliatrice pesante da 12,7 come la Browning M2; oppure con colpi di cannone da 40\u00a0mm, come il Bofors del M247 DIVAD).\nDiffusione nei blindati leggeri.\nIn seguito il blindaggio in compositi \u00e8 stato applicato a veicoli pi\u00f9 piccoli e leggeri, a partire dalla scala dei jeep. Molti di questi sistemi sono applicati come aggiornamenti alla corazza esistente, fatto che rende difficile sistemarli attorno a l'intero veicolo e dunque vengono piazzati in punti strategici da proteggere. Nonostante tutto hanno spesso una sorprendente efficacia; le piaste aggiuntive in ceramica balistica al corazzato leggero M113 canadese vennero eseguite negli anni novanta, dopo che venne constatato in varie prove che poteva offire una migliore protezione rispetto agli APC come il pi\u00f9 recente M2 Bradley.\nCosti.\nPur garantendo una doppia o tripla resistenza rispetto a corazze di solo acciaio di spessore simile, la corazza composita risulta piuttosto costosa da produrre e fa inevitabilmente lievitare il costo finale del veicolo da combattimento."}
{"id": "2874937", "revid": "3358", "url": "https://it.wikipedia.org/wiki?curid=2874937", "title": "Carro di Tespi", "text": ""}
{"id": "2874939", "revid": "1543377", "url": "https://it.wikipedia.org/wiki?curid=2874939", "title": "Viva Carlos! A Supernatural Marathon Celebration", "text": "Viva Carlos! A Supernatural Marathon Celebration \u00e8 un album tributo dedicato a Carlos Santana, pubblicato nel dalle etichette discografiche Tone Center Records e Mascot Records."}
{"id": "2874940", "revid": "1919892", "url": "https://it.wikipedia.org/wiki?curid=2874940", "title": "Alessandro Zappata", "text": "Biografia.\nDopo aver conseguito due lauree all'universit\u00e0 di Bologna (la prima in legge, la seconda in lettere) inizi\u00f2 la sua carriera di insegnante di greco e latino nel Convitto Cicognini di Prato, per poi passare a Urbino, Avellino, Ivrea, Girgenti e infine al liceo classico \"Carlo Rinaldini\" di Ancona. Fu autore di numerosi poemetti in lingua latina, il pi\u00f9 noto dei quali, intitolato \"Mater Jesu, mater Judae\", fu premiato nel 1928 con la medaglia d'oro del primo classificato al \"Certamen poeticum Hoeufftianum\". Vinse, nello stesso \"Certamen\", la gran lode altre diciotto volte fra il 1897 e il 1925. Fu anche traduttore in lingua italiana di Virgilio e curatore di un'antologia di carmi catulliani.\nFu socio dell'Istituto Marchigiano di scienze, lettere ed arti e della Reale Accademia Virgiliana di Mantova.\nGli sono state intitolate la scuola media statale di Comacchio e una strada del centro storico di Ancona."}
{"id": "2874942", "revid": "33689", "url": "https://it.wikipedia.org/wiki?curid=2874942", "title": "Felci", "text": ""}
{"id": "2874944", "revid": "119918557", "url": "https://it.wikipedia.org/wiki?curid=2874944", "title": "Villa Noris", "text": "Villa Noris, Giustiniani-Allegri, Radetzky, Gambaro (detta \"La Sorte\") \u00e8 una villa veneta risalente al XVII secolo. Essa si trova nel comune di Negrar, nella frazione di San Peretto in localit\u00e0 \"Contrada alla Sorte\", in Valpolicella, nella provincia di Verona.\nCostruita per volere della famiglia Noris, ha cambiato pi\u00f9 volte propriet\u00e0 nel corso degli anni, fino al proprietario attuale. Il complesso \u00e8 costituito da una casa padronale, dei rustici tra cui una Barchessa e una cedraia, un ampio parco con giardino padronale in tipico stile italo-mediterraneo, terreni agricoli e fontane di grande importanza e bellezza estetica.\nBerto Barbarani e Angelo Dall'Oca Bianca vi soggiornarono spesso, invitati dai proprietari. \nAlla villa si accede tramite un cancello ornato con due statue arcaiche figuranti un pastorello e una pastorella. \nLa villa possiede inoltre diverse fontane, databili tra il XVII e il XVIII secolo."}
{"id": "2874948", "revid": "438678", "url": "https://it.wikipedia.org/wiki?curid=2874948", "title": "Viva Carlos!", "text": ""}
{"id": "2874949", "revid": "1337443", "url": "https://it.wikipedia.org/wiki?curid=2874949", "title": "Joseph Anton von Maffei", "text": "\u00c8 considerato uno dei maggiori pionieri del settore ferroviario bavarese.\nBiografia.\nJoseph Anton Maffei nacque a Monaco di Baviera, da padre italiano, per la precisione veronese. Il Palazzo Maffei che sta in Piazza delle Erbe a Verona era la residenza familiare. Il padre si trasfer\u00ec a Monaco per motivi di affari nel commercio del tabacco e Joseph Anton ne continu\u00f2 l'attivit\u00e0. Nel 1835 Maffei fu uno dei soci fondatori della \"Bayerische Hypotheken und Wechselbank\". L'anno dopo, il 1836 acquist\u00f2 una fucina di Monaco per impiantarvi una fabbrica di locomotive. Il suo obiettivo era quello di fare della Baviera una regione industriale e competitiva nel campo delle macchine. L'inizio abbastanza modesto, la prima locomotiva usc\u00ec di fabbrica nel 1841, sort\u00ec nel tempo una delle maggiori realt\u00e0 imprenditoriali del settore. Maffei, tra l'altro, support\u00f2 la costruzione della ferrovia Monaco-Augusta e quella tra Monaco e Starnberg. Gi\u00e0 nel 1864 festeggiava la 500\u00b0 locomotiva costruita.\nTra le sue migliori produzioni la Bavarese S 2/6 (che stabili un record di velocit\u00e0 nel 1907, con 154\u00a0km/h) e la bella S 3/6, di cui un esemplare \u00e8 esposto a Monaco al \"Deutsches Museum \" e un altro al \"Nuremberg Transport Museum\".\nNel 1851 Maffei costru\u00ec il suo primo battello a vapore, il \"Maximilian\", per il servizio sul lago di Starnberg. \nMaffei ricopr\u00ec anche la carica di \"consigliere cittadino\" (\"Magistratsrat\") di Monaco e si ciment\u00f2 nella costruzione del famoso Hotel Bayerischer Hof.\nSi spense il 1\u00ba settembre del 1870.\nLa sua fabbrica di locomotive gli sopravvisse per 60 anni ma nel 1930 fece bancarotta e venne fusa con la Krauss &amp; Co dando origine alla Krauss-Maffei."}
{"id": "2874951", "revid": "287204", "url": "https://it.wikipedia.org/wiki?curid=2874951", "title": "KNVB beker 2006-2007", "text": "La Coppa d' Olanda 2006-07 fu la 89\u00aa edizione della competizione."}
{"id": "2874952", "revid": "292162", "url": "https://it.wikipedia.org/wiki?curid=2874952", "title": "Torre Argentina", "text": ""}
{"id": "2874963", "revid": "124808", "url": "https://it.wikipedia.org/wiki?curid=2874963", "title": "La storia di uno...Adriano Celentano", "text": ""}
{"id": "2874965", "revid": "599013", "url": "https://it.wikipedia.org/wiki?curid=2874965", "title": "Giuseppe Vivenzio", "text": "\"Peppinello\" ha disputato il Palio di Siena in cinque occasioni, riuscendo a vincere al suo esordio in piazza il 2 luglio 1964, sotto i colori del Drago. \u00c8 riuscito a completare un suo personale \"cappotto\" nell'agosto dello stesso anno, vincendo per la Chiocciola.\nLa vittoria dell'agosto 1964.\nLa vittoria di \"Peppinello\" dell'agosto 1964 si verific\u00f2 in seguito a circostanze molto particolari. Il fantino aveva infatti corso la prima prova del Palio sotto i colori della Nobile Contrada dell'Oca; tuttavia, dopo la consueta cena con la dirigenza contradaiola, \"Peppinello\" si dilegu\u00f2 e fece perdere le proprie tracce. Vivenzio torn\u00f2 solamente il giorno stesso del Palio, difendendo a sorpresa i colori della Chiocciola, in sostituzione del fantino Vincenzo Graziano (detto \"Solitario\") infortunatosi durante la \"Provaccia\".\nIl comportamento di \"Peppinello\" fu considerato molto scorretto dagli ocaioli, che prepararono la loro personale vendetta in occasione del Palio stesso. Subito dopo la partenza infatti, il barbaresco dell'Oca entr\u00f2 sul tufo e diede un forte calcio al fantino, il quale cadde dal cavallo \"Danubio\". A quel punto scatt\u00f2 in testa Donato Tamburelli detto \"Rondone\", per la Contrada della Torre, la rivale dell'Oca. Per gli ocaioli sembr\u00f2 materializzarsi un incubo, dal quale scamparono grazie al sorpasso finale di \"Danubio\", cavallo scosso, ai danni di \"Daria\" montata da \"Rondone\".\n\"Peppinello\" pot\u00e9 cos\u00ec celebrare la sua seconda vittoria consecutiva al Palio di Siena. Successivamente corse in altre tre occasioni, senza per\u00f2 riuscire a ripetersi.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2874968", "revid": "292162", "url": "https://it.wikipedia.org/wiki?curid=2874968", "title": "Zone dell'Agro Romano", "text": ""}
{"id": "2874972", "revid": "395232", "url": "https://it.wikipedia.org/wiki?curid=2874972", "title": "Ferrovia Garfagnana", "text": ""}
{"id": "2874985", "revid": "6923", "url": "https://it.wikipedia.org/wiki?curid=2874985", "title": "Ordine di Chula Chom Klao", "text": "L'Illustrissimo Ordine di Chula Chom Klao (in siamese: \u0e40\u0e04\u0e23\u0e37\u0e48\u0e2d\u0e07\u0e23\u0e32\u0e0a\u0e2d\u0e34\u0e2a\u0e23\u0e34\u0e22\u0e32\u0e20\u0e23\u0e13\u0e4c \u0e08\u0e38\u0e25\u0e08\u0e2d\u0e21\u0e40\u0e01\u0e25\u0e49\u0e32) \u00e8 un ordine cavalleresco del Regno del Siam (oggi Thailandia).\nStoria.\nL'Ordine venne fondato il 16 novembre 1873 da re Rama V del Siam per celebrare il 90\u00ba anniversario dell'ascesa al trono della dinastia Chakri a cui egli apparteneva. Il colore rosa del nastro \u00e8 inoltre il colore tradizionalmente associato al marted\u00ec, giorno di nascita del re Rama V.\nClassi.\nL'Ordine \u00e8 suddiviso al suo interno in 8 classi, con distinzione tra maschi e femmine. Molte delle classi sono a loro volta suddivise in sottoclassi. Durante il 50\u00ba anniversario della sua ascesa al trono il re Bhumibol promosse tutti i membri di questo ordine che fossero stati insigniti dal suo predecessore, il re Rama VIII, al rango superiore.\nInsegne.\nL'insegna completa di ciascun membro dell'Ordine comprende i seguenti oggetti:"}
{"id": "2874986", "revid": "599013", "url": "https://it.wikipedia.org/wiki?curid=2874986", "title": "Abdurahman Kahrimanovi\u0107", "text": ""}
{"id": "2874998", "revid": "300067", "url": "https://it.wikipedia.org/wiki?curid=2874998", "title": "Luis Duarte", "text": "Era il fratello di Enrique, Ra\u00fal e Ricardo Duarte.\nCarriera.\nCon il ha preso parte alle Olimpiadi del 1964, disputando 5 partite."}
{"id": "2875004", "revid": "92723", "url": "https://it.wikipedia.org/wiki?curid=2875004", "title": "Ivan Osipovi\u010d Jarkovskij", "text": "Biografia.\nNacque da una famiglia di origine polacca, il 24 maggio 1844, nella provincia russa di Vitebsk (ora parte della Bielorussia).\nDopo la morte del padre nel 1847, emigr\u00f2 con la madre a Mosca, dove ricevette la sua educazione elementare.\nSua madre mor\u00ec poco tempo dopo e il giovane Ivan Jarkovskij entr\u00f2 in una scuola militare per gli orfani.\nDopo aver terminato i suoi studi, prest\u00f2 servizio militare in una divisione di artiglieria nel Caucaso.\nNel 1872 si laure\u00f2 come ingegnere civile presso l'Istituto di Tecnologia Pratica (ora Istituto Tecnologico) a San Pietroburgo.\nUn anno dopo, nel 1873, durante l'espansione della rete ferroviaria russa, and\u00f2 a lavorare presso una compagnia ferroviaria dove rimase per circa 20 anni.\nNel 1889 fu nominato presidente della Societ\u00e0 Tecnologica Russa, un'organizzazione per promuovere lo sviluppo tecnologico della Russia.\nNella primavera del 1901 si ammal\u00f2 e fu inviato all'estero dai suoi medici in cerca di una cura. Mor\u00ec di sarcoma il 22 gennaio 1902, presso l'Ospedale Accademico di Heidelberg, Germania.\nTeorie preliminari.\nNel tempo in cui visse Jarkovskij, il mondo scientifico stava subendo profondi cambiamenti. La visione di Newton traballava. L'ingegnere russo investig\u00f2 alcuni dei numerosi problemi che inquietavano gli scienziati del tempo. Tent\u00f2 di sviluppare una teoria per dimostrare che l'etere e la materia erano due stati differenti della medesima entit\u00e0. Nello stesso modo credette fermamente che l'atomo non era indivisibile e immutabile (una convinzione che molti dei suoi colleghi, come Mendeleev, non condividevano).\nIntorno al 1875 Jarkovskij previde (sulla base di una teoria errata) il fenomeno della radioattivit\u00e0, che sarebbe stato poi scoperto nel 1896 dal fisico francese Henri Becquerel.\nNel tentativo di dimostrare le sue teorie sulla materia e sull'etere, Jarkovskij si interess\u00f2 di astronomia. Quando, a met\u00e0 del diciannovesimo secolo, si scopr\u00ec che lo spettro stellare poteva essere suddiviso in pi\u00f9 classi, Jarkovskij fu il primo a suggerire la sua relazione con l'evoluzione delle stelle.\nL'effetto Yarkovsky.\nA partire dall'anno 1870 produsse uno studio \"Sugli effetti della radiazione termica su piccoli oggetti nel sistema solare\" come, ad esempio, gli asteroidi. Da questa ricerca, ulteriori elaborazioni, hanno condotto alla formulazione della teoria sull'effetto YORP.\nIn un pamphlet di appena 17 pagine, Jarkovskij tent\u00f2 di spiegare il moto perpetuo dei pianeti e di altri oggetti pi\u00f9 piccoli in orbita attorno al sole basandosi sull'ipotesi che esistesse una resistenza della luce al movimento.\nStudiando il movimento di una cometa, osserv\u00f2 l'esistenza di due forze opposte: una accelerante, un'altra frenante. Quest'ultima era direttamente proporzionale al livello di radiazione solare, e inversamente proporzionale al quadrato della distanza dal Sole.\nA partire da queste osservazioni, descrisse un fenomeno al quale Ernst J. \u00d6pik, qualche decennio pi\u00f9 tardi, avrebbe dato il suo nome. Questo fenomeno, conosciuto come effetto Yarkovsky, causa alterazioni nella traiettoria di piccoli oggetti in orbita attorno al Sole. Il fenomeno \u00e8 innescato dal riscaldamento irregolare delle facce di un corpo in rotazione; una delle quali assorbe pi\u00f9 calore e lo irradia indietro mentre ruota, squilibrando l'orbita dell'oggetto.\nA lui \u00e8 dedicato l'asteroide 35334 Yarkovsky.\nNel 1888 ha anche sviluppato una spiegazione meccanica della gravitazione."}
{"id": "2875015", "revid": "1564499", "url": "https://it.wikipedia.org/wiki?curid=2875015", "title": "Lingue romanze occidentali", "text": "Le lingue romanze occidentali rappresentano un sottogruppo delle lingue italo-occidentali, appartenenti a loro volta al pi\u00f9 grande gruppo delle lingue romanze.\nEsso include 27 idiomi cos\u00ec suddivisi:"}
{"id": "2875025", "revid": "287204", "url": "https://it.wikipedia.org/wiki?curid=2875025", "title": "Pandora's Box (album Aerosmith)", "text": "Pandora's Box \u00e8 una raccolta degli Aerosmith pubblicata nel 1991.\nPubblicata dalla Columbia Records per sfruttare il ritrovato successo della band con Geffen, la raccolta \u00e8 composta da 3 dischi che contengono brani degli Aerosmith dai primi anni settanta agli inizi degli anni ottanta. Accanto a versioni alternative, brani inediti, versioni dal vivo e remix, \"Pandora's Box\" contiene materiale di studio pubblicato in precedenza, inizialmente rendendolo piuttosto caro per i fan della band. Il problema iniziale era di far contenere in una scatola di cartone i tre CD (ciascuno nella propria custodia, con inserti) e un opuscolo dettagliato che spiegava dettagliatamente le tracce e mostrava i commenti dei membri della band. Pi\u00f9 tardi il problema della custodia venne affrontato utilizzando un cofanetto di cartone con l'opuscolo riprodotto in \"CD-size\".\nFu anche pubblicata una riduzione di questo box nella compilation Pandora's Toys del 1994. Essa contiene solo 16 delle 52 tracce presenti in Pandora's box.\nClassifiche.\nAlbum - Billboard (Nord America)"}
{"id": "2875030", "revid": "2063665", "url": "https://it.wikipedia.org/wiki?curid=2875030", "title": "Abyei", "text": "Abyei (anche scritto Aby\u0113y; ) \u00e8 una citt\u00e0 del Sudan, nel distretto di Abyei, la cui area appartiene contemporaneamente agli stati del Kordofan meridionale (Sudan) e di Bahr al-Ghazal settentrionale (Sud Sudan).\nConflitto del 2008.\nLa citt\u00e0 di Abyei fu quasi completamente distrutta nel maggio 2008 quando le tensioni tra l'Esercito di Liberazione del Popolo di Sudan (i ribelli indipendentisti del Sud Sudan) e le Forze Armate del Sudan divennero troppo alte e le due fazioni si diedero guerra per via del nuovo sindaco o amministratore che il Governo del Sud Sudan aveva appuntato per questa zona, una mossa ampiamente contrastata dalla trib\u00f9 araba dei Misseriya. Circa 50.000 abitanti di Abyei, la maggior parte Ngok Dinka, dovettero fuggire dalla citt\u00e0 e andare verso quella di Agok. Con la ricostruzione delle strade per il ritorno dei profughi parte della citt\u00e0 \u00e8 stata ricostruita.\nNel luglio 2009 un arbitrato internazionale riconobbe al governo del Sud Sudan il centro urbano di Abyei.\nUn referendum per l'autodeterminazione di Abyei, inizialmente previsto per il gennaio del 2011, \u00e8 stato rinviato a data da destinarsi.\nIl 27, 28 e 29 ottobre 2013 il gruppo etnico dei ngok dinka ha organizzato una consultazione non ufficiale per decidere se fare parte del Sudan o del Sud Sudan. Un osservatore indipendente, Tim Flatman, ha riferito che, su 63.433 votanti, solo 12 hanno votato per l'annessione al Sudan, mentre 362 hanno votato scheda bianca. Il voto non \u00e8 comunque vincolante, anche perch\u00e9 \u00e8 stato boicottato dal secondo grande gruppo etnico della zona, i misseriya (arabi seminomadi)."}
{"id": "2875033", "revid": "439868", "url": "https://it.wikipedia.org/wiki?curid=2875033", "title": "Antweiler", "text": "Antweiler \u00e8 un comune di 559 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875034", "revid": "110157", "url": "https://it.wikipedia.org/wiki?curid=2875034", "title": "Aremberg", "text": "Aremberg \u00e8 un comune di 233 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875036", "revid": "122986477", "url": "https://it.wikipedia.org/wiki?curid=2875036", "title": "Perossido di magnesio", "text": "Il perossido di magnesio (MgO2) \u00e8 un composto chimico che si presenta come una polvere fine inodore di colore che va dal bianco al biancastro.\n\u00c8 simile al perossido di calcio perch\u00e9 il perossido di magnesio rilascia anche ossigeno scomponendosi a una velocit\u00e0 controllata con l'acqua. In commercio, il perossido di magnesio esiste spesso come composto di perossido di magnesio e idrossido di magnesio. \nA contatto con l'acqua si decompone secondo le seguenti reazioni successive:\nStruttura.\n\u00c8 stato determinato che la struttura del perossido di magnesio \u00e8 di forma triangolare con la molecola di ossigeno (O2) che si lega lateralmente al magnesio. Questa disposizione \u00e8 il risultato della donazione di una carica da parte del magnesio, che diventa Mg+, all'ossigeno e della creazione di:\nIl legame tra O2 e l'atomo di magnesio ha un'energia di dissociazione approssimativamente di formula_1\nAllo stato solido, il perossido di magnesio ha una struttura cristallina cubica di tipo pirite e la previsione evolutiva della struttura cristallina \u00e8 una transizione di fase a una struttura tetragonale quando viene esercitata una pressione di 53 GPa. In condizioni normali il perossido di magnesio \u00e8 un composto metastabile (meno stabile di &lt;chem&gt;MgO \\ + \\ \\frac{1}{2}O2&lt;/chem&gt;); a pressioni superiori ai 116 GPa si prevede che diventi termodinamicamente stabile nella fase tetragonale. Questa previsione teorica \u00e8 stata confermata sperimentalmente tramite sintesi in una cella a incudine di diamante riscaldata al laser.\nSintesi.\nil perossido di magnesio pu\u00f2 essere prodotto mescolando ossido di magnesio (MgO) con perossido di idrogeno (H2O2) per creare perossido di magnesio e acqua. Trattandosi di una reazione esotermica dovrebbe essere raffreddata e mantenuta intorno ai 30-40 gradi Celsius. \u00c8 anche importante rimuovere quanto pi\u00f9 ferro possibile dall'ambiente di reazione a causa della capacit\u00e0 del ferro di catalizzare la degradazione del perossido. L'aggiunta di stabilizzanti dell'ossigeno come il silicato di sodio (Na2SiO3) possono essere utilizzati anche per aiutare a prevenire la degradazione prematura del perossido. Indipendentemente da ci\u00f2, una buona resa di questa reazione \u00e8 solo del 35% circa:\nRese pi\u00f9 elevate sono ulteriormente complicate dal fatto che il perossido di magnesio reagisce con l'acqua per degradare il perossido in idrossido di magnesio (Mg(OH)2), noto anche come \"latte di magnesia\".\nApplicazioni.\nIl perossido di magnesio \u00e8 un composto stabile che rilascia ossigeno, utilizzato nelle industrie agricole e ambientali. Viene usato per ridurre i livelli di contaminanti nelle acque sotterranee e nel biorisanamento del suolo contaminato, migliorando la qualit\u00e0 del suolo per la crescita e il metabolismo delle piante. Viene anche utilizzato nel settore dell'acquacoltura per il biorisanamento.\nPer scopi igienico-sanitari, il perossido di magnesio viene spesso utilizzato come fonte di ossigeno per gli organismi aerobici nel trattamento e nello smaltimento dei rifiuti biologici. Poich\u00e9 la scomposizione degli idrocarburi nel suolo \u00e8 solitamente pi\u00f9 rapida in condizioni aerobiche, il perossido di magnesio pu\u00f2 essere aggiunto anche ai cumuli di compost o nel suolo per accelerare le attivit\u00e0 microbiche e ridurre gli odori prodotti nel processo.\nIn alcune circostanze \u00e8 stato anche dimostrato che il perossido di magnesio inibisce la crescita dei batteri. In particolare, la crescita di batteri solforiduttori pu\u00f2 essere inibita in un ambiente contenente perossido di magnesio. Mentre l'ossigeno si dissocia lentamente, si teorizza che possa agire per spostare il solfato, che normalmente agisce come accettore terminale di elettroni terminale nella catena di trasporto degli elettroni.\nTossicit\u00e0.\nIl perossido di magnesio \u00e8 un irritante che pu\u00f2 causare arrossamento, prurito, gonfiore e pu\u00f2 bruciare la pelle e gli occhi in caso di contatto. L'inalazione pu\u00f2 anche causare irritazione a polmoni, naso e gola, oltre a provocare tosse. L'esposizione a lungo termine pu\u00f2 portare a danni ai polmoni, mancanza di respiro e irrigidimento del torace. L'ingestione infine pu\u00f2 causare numerosi effetti avversi tra cui: gonfiore, eruttazione, dolore addominale, irritazione della bocca e della gola, nausea, vomito e diarrea.\nDal punto di vista ambientale, il perossido di magnesio non \u00e8 un composto naturale e non \u00e8 noto che persista nell'ambiente per tempi prolungati o che si bioaccumuli. La degradazione naturale del perossido di magnesio porta a idrossido di magnesio, ossigeno molecolare (O2) e acqua. Se versato, il perossido di magnesio dovrebbe essere contenuto e isolato da tutti i corsi d'acqua, scarichi fognari e dovrebbe essere isolato da materiali combustibili o sostanze chimiche tra cui carta, stoffa e legno.\nReazioni ambientali comuni.\nIl magnesio esiste nell'alta atmosfera in diverse forme molecolari. A causa della sua capacit\u00e0 di reagire con l'ossigeno comune e semplici composti carbonio-ossigeno, il magnesio pu\u00f2 esistere in composti ossidati tra cui per l'appunto il perossido di magnesio, OMgO2, ossido di magnesio e O2MgO2. Reazioni che danno tra i prodotti finali il perossido di magnesio sono le seguenti:\nA contatto con l'acqua si decompone seguendo le reazioni:"}
{"id": "2875038", "revid": "767487", "url": "https://it.wikipedia.org/wiki?curid=2875038", "title": "Barweiler", "text": "Barweiler \u00e8 un comune di 430 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875039", "revid": "287204", "url": "https://it.wikipedia.org/wiki?curid=2875039", "title": "Bauler (Ahrweiler)", "text": "Bauler \u00e8 un comune di 51 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875041", "revid": "287204", "url": "https://it.wikipedia.org/wiki?curid=2875041", "title": "Javier Hernandez", "text": ""}
{"id": "2875042", "revid": "288300", "url": "https://it.wikipedia.org/wiki?curid=2875042", "title": "Javier Hern\u00e1ndez Balcazar", "text": ""}
{"id": "2875043", "revid": "307923", "url": "https://it.wikipedia.org/wiki?curid=2875043", "title": "Almgren", "text": ""}
{"id": "2875044", "revid": "287204", "url": "https://it.wikipedia.org/wiki?curid=2875044", "title": "Javier Hernandez Balcazar", "text": ""}
{"id": "2875046", "revid": "767487", "url": "https://it.wikipedia.org/wiki?curid=2875046", "title": "Dankerath", "text": "Dankerath \u00e8 un comune di 83 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875049", "revid": "767487", "url": "https://it.wikipedia.org/wiki?curid=2875049", "title": "Dorsel", "text": "Dorsel \u00e8 un comune di 202 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875051", "revid": "767487", "url": "https://it.wikipedia.org/wiki?curid=2875051", "title": "Livingston Open 1989", "text": "Il Livingston Open 1989 \u00e8 stato un torneo di tennis giocato sul cemento. \u00c8 stata la 6\u00aa edizione del torneo, che fa parte del Nabisco Grand Prix 1989. Si \u00e8 giocato a Livingston negli Stati Uniti dal 7 al 14 agosto 1989.\nCampioni.\nSingolare.\n Brad Gilbert ha battuto in finale Jason Stoltenberg 6\u20134, 6\u20134\nDoppio.\n Tim Pawsat / Tim Wilkison hanno battuto in finale Kelly Evernden / Sammy Giammalva Jr. 7\u20135, 6\u20133"}
{"id": "2875052", "revid": "767487", "url": "https://it.wikipedia.org/wiki?curid=2875052", "title": "D\u00fcmpelfeld", "text": "D\u00fcmpelfeld \u00e8 un comune di 675 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875053", "revid": "767487", "url": "https://it.wikipedia.org/wiki?curid=2875053", "title": "Eichenbach", "text": "Eichenbach \u00e8 un comune di 66 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875054", "revid": "287204", "url": "https://it.wikipedia.org/wiki?curid=2875054", "title": "Locomotiva bavarese S 2/6", "text": "La locomotiva bavarese S 2/6 \u00e8 una locomotiva a vapore delle K\u00f6nigliche Bayerische Staats-Eisenbahnen (Reali ferrovie dello stato bavaresi) costruita nel 1906 dalla Maffei di Monaco di Baviera in un solo esemplare numerato 3201.\nSi trattava di una locomotiva del tutto convenzionale eccetto che nel rodiggio e nella aerodinamica del frontale che ebbe una superficie arrotondata e il fumaiolo conico. Il suo rodiggio era 2'B 2', era una \"compound\" a 4 cilindri.\nUna particolare cura era stata posta nella realizzazione della superficie di griglia del forno molto ampia e in grado di fornire un grande volume di calore alla caldaia. Fu anche la prima locomotiva bavarese ad avere il surriscaldatore.\nPrima della sua immissione in servizio, la S 2/6 effettu\u00f2 un buon numero di prove tra Monaco e Norimberga o Augusta. In una corsa tra Monaco e Augusta il 2 luglio del 1907, con 4 carrozze passeggeri, la locomotiva raggiunse la velocit\u00e0 di 154,5\u00a0km/h, un record per la Germania non superato per 29 anni. Fu stimato che la macchina avesse sviluppato nell'occasione una potenza di circa 1.620\u00a0kW.\nDopo il test la locomotiva, numero 3201, fu assegnata al deposito locomotive di Monaco.\nNel 1910 venne trasferita all'impianto di Ludwigshafen dove venne largamente apprezzata e ricevette il soprannome di \"Zeppelin\". Nel 1922 ritorn\u00f2 in Baviera prima a Monaco e poi ad Augusta.\nAlla costituzione delle Deutsche Reichsbahn fu classificata BR 15. Non rimase molto in servizio e nel 1925 rimossa dal servizio venne riconsegnata alla Maffei per restauro. Fu esposta al \"Munich Transport Exhibition\" e poi al \"Nuremberg Transport Museum\" dove si trova ancora."}
{"id": "2875056", "revid": "767487", "url": "https://it.wikipedia.org/wiki?curid=2875056", "title": "Fuchshofen", "text": "Fuchshofen \u00e8 un comune di 89 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875057", "revid": "1463462", "url": "https://it.wikipedia.org/wiki?curid=2875057", "title": "Lingua hopi", "text": "La lingua hopi \u00e8 una lingua della famiglia delle lingue uto-azteche. \u00c8 parlata da circa 5.000 persone della popolazione pueblo del gruppo Hopi nell'Arizona nord-orientale.\nDialetti e lingue derivate.\nSecondo il linguista statunitense Benjamin Whorf, esistono tre varianti dialettali della lingua hopi:"}
{"id": "2875058", "revid": "200568", "url": "https://it.wikipedia.org/wiki?curid=2875058", "title": "Harscheid", "text": "Harscheid \u00e8 un comune di 144 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875061", "revid": "767487", "url": "https://it.wikipedia.org/wiki?curid=2875061", "title": "Herschbroich", "text": "Herschbroich \u00e8 un comune di 303 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875062", "revid": "110157", "url": "https://it.wikipedia.org/wiki?curid=2875062", "title": "Livingston Open", "text": "Il Livingston Open \u00e8 stato un torneo di tennis facente parte del Grand Prix giocato dal 1984 al 1989 a Livingston negli Stati Uniti sui campi in cemento del Newark Academy."}
{"id": "2875067", "revid": "110157", "url": "https://it.wikipedia.org/wiki?curid=2875067", "title": "Hoffeld (Renania-Palatinato)", "text": "Hoffeld \u00e8 un comune di 307 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875068", "revid": "767487", "url": "https://it.wikipedia.org/wiki?curid=2875068", "title": "Honerath", "text": "Honerath \u00e8 un comune di 204 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875071", "revid": "767487", "url": "https://it.wikipedia.org/wiki?curid=2875071", "title": "H\u00fcmmel", "text": "H\u00fcmmel \u00e8 un comune di 539 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875072", "revid": "287204", "url": "https://it.wikipedia.org/wiki?curid=2875072", "title": "Indianapolis Tennis Championships 1989", "text": "L'Indianapolis Tennis Championships 1989 \u00e8 stato un torneo di tennis giocato sul cemento del Tennis Center di Indianapolis negli Stati Uniti. \u00c8 stata la 2\u00aa edizione del torneo, che fa parte del Nabisco Grand Prix 1989. Si \u00e8 giocato dal 7 al 13 agosto 1989.\nCampioni.\nSingolare.\n John McEnroe ha battuto in finale Jay Berger 6\u20134, 4\u20136, 6\u20134\nDoppio.\n Pieter Aldrich / Danie Visser hanno battuto in finale Peter Doohan / Laurie Warder 7\u20136, 7\u20136"}
{"id": "2875074", "revid": "767487", "url": "https://it.wikipedia.org/wiki?curid=2875074", "title": "Insul", "text": "Insul \u00e8 un comune di 474 abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW) ed \u00e8 parte della comunit\u00e0 amministrativa (\"Verbandsgemeinde\") di Adenau."}
{"id": "2875075", "revid": "61051", "url": "https://it.wikipedia.org/wiki?curid=2875075", "title": "Villa Sartori", "text": "La Villa Sartori \u00e8 una villa veneta risalente alla fine del seicento. Essa si trova nel comune di Negrar nella frazione di Santa Maria, in Valpolicella, nella provincia di Verona. \nI primi disegni che illustrano la struttura dell'edificio risalgono al 1685 e al 1699. Nel 1711 si ha l'ampliamento della villa e la ristrutturazione. All'esterno della villa \u00e8 presente un bel parco, rovinato per\u00f2 durante la seconda guerra mondiale. Sul muro di cinta c'\u00e8 un capitello dedicato alla Madonna e ai Santi Pietro e Paolo."}
{"id": "2875077", "revid": "1305772", "url": "https://it.wikipedia.org/wiki?curid=2875077", "title": "Indianapolis Tennis Championships 1989 - Singolare", "text": "Il singolare dell'Indianapolis Tennis Championships 1989 \u00e8 stato un torneo di tennis facente parte della categoria Grand Prix.\nBoris Becker era il detentore del titolo, ma quest'anno non ha partecipato.\nJohn McEnroe ha battuto in finale 6\u20134, 4\u20136, 6\u20134 Jay Berger.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2875078", "revid": "74801", "url": "https://it.wikipedia.org/wiki?curid=2875078", "title": "Grafschaft", "text": "Grafschaft \u00e8 un comune di abitanti della Renania-Palatinato, in Germania.\nAppartiene al circondario (\"Landkreis\") di Ahrweiler (targa AW)."}
{"id": "2875080", "revid": "767487", "url": "https://it.wikipedia.org/wiki?curid=2875080", "title": "Lindsay Gaze", "text": "\u00c8 membro del Naismith Memorial Basketball Hall of Fame dal 2015, in qualit\u00e0 di allenatore.\n\u00c8 il padre di Andrew Gaze."}
{"id": "2875081", "revid": "838137", "url": "https://it.wikipedia.org/wiki?curid=2875081", "title": "Indianapolis Tennis Championships 1989 - Doppio", "text": "Il doppio dell'Indianapolis Tennis Championships 1989 \u00e8 stato un torneo di tennis facente parte della categoria Grand Prix.\nRick Leach e Jim Pugh erano i detentori del titolo, ma hanno perso nei quarti di finale contro Grant Connell e Glenn Michibata.\nPieter Aldrich e Danie Visser hanno battuto in finale 7\u20136, 7\u20136 Peter Doohan e Laurie Warder.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2875083", "revid": "1305772", "url": "https://it.wikipedia.org/wiki?curid=2875083", "title": "Cincinnati Open 1989 - Singolare", "text": "Il singolare del Cincinnati Open 1989 \u00e8 stato un torneo di tennis facente parte della categoria Grand Prix.\nMats Wilander era il detentore del titolo, ma ha perso in semifinale contro Stefan Edberg.\nBrad Gilbert ha battuto in finale 6\u20134, 2\u20136, 7\u20136 Edberg."}
{"id": "2875087", "revid": "155634", "url": "https://it.wikipedia.org/wiki?curid=2875087", "title": "Cincinnati Open 1989 - Doppio", "text": "Il doppio del Cincinnati Open 1989 \u00e8 stato un torneo di tennis facente parte della categoria Grand Prix.\nRick Leach e Jim Pugh erano i detentori del titolo, ma solo Leach ha partecipato in coppia con Laurie Warder.\nLeach e Warder hanno perso in finale contro Pieter Aldrich e Danie Visser.\nKen Flach e Robert Seguso hanno battuto in finale 6\u20134, 6\u20134 Aldrich e Visser."}
{"id": "2875093", "revid": "484362", "url": "https://it.wikipedia.org/wiki?curid=2875093", "title": "Fontana dei Dioscuri", "text": "La fontana dei Dioscuri si trova a Roma, al centro della piazza del Quirinale, di fronte all'ingresso del palazzo.\nStoria e descrizione.\nTerminato nel 1587 il restauro ed il ripristino dell'antico acquedotto alessandrino, chiamato da allora \u201cAcqua Felice\u201d dal nome del papa Sisto V, al secolo Felice Peretti, sotto il cui pontificato venne terminata l'opera, come era stato fatto in precedenza per l\u2019\"Aqua Virgo\", furono iniziati i lavori per una ramificazione sotterranea secondaria del condotto, in modo da assicurare l'approvvigionamento idrico delle zone dei colli Viminale e Quirinale, allora scarsamente serviti, e venne di conseguenza progettata anche l'edificazione di un certo numero di fontane. Dopo la mostra terminale dell'acquedotto, progettata dal fratello Giovanni, fu affidata a Domenico Fontana la realizzazione di quella posta davanti alla residenza estiva del pontefice (il palazzo del Quirinale, appunto), il cui cantiere era, all'epoca, ancora aperto.\nNella piazza si trovava, proveniente dalle vicine terme di Costantino, l'imponente gruppo marmoreo dei Dioscuri (ma, secondo una recente interpretazione, si tratterebbe di gruppo scultoreo del III secolo d. C. rappresentante Alessandro Magno giovane col suo indomabile cavallo Bucefalo in duplice versione), composto dalle due figure maschili che tengono a freno i loro cavalli (probabilmente copie di originali greci), voltati verso il sito delle antiche Terme (l'inizio dell'attuale via Nazionale). Il Fontana ne dispose il restauro, li trasport\u00f2 in posizione pi\u00f9 centrale nella piazza, in modo da chiudere lo scenario della lunga via Pia (le attuali via del Quirinale e via XX Settembre) e li gir\u00f2 in modo che fossero rivolti verso il palazzo, quindi colloc\u00f2 la nuova fontana ai piedi del gruppo, posto su un alto piedistallo.\nSi trattava di una vasca quadrilobata, al cui centro un pilastro sorreggeva un catino da cui precipitava l'acqua. La struttura, riprendendo in parte il modello dellaportiano, poggiava su tre gradini, al cui livello pi\u00f9 elevato era posta un'ulteriore stretta vasca interrata che circondava quella principale.\nNella seconda met\u00e0 del XVII secolo papa Alessandro VII pens\u00f2 di trasferire la fontana in piazza Santi Apostoli, ma il progetto non venne messo in atto, cos\u00ec come quello, all'inizio del XVIII secolo, ideato da papa Clemente XI, di sostituire l'intera opera con la Colonna Antonina, da poco scoperta in piazza Montecitorio. Solo nel 1782 papa Pio VI attu\u00f2 un progetto di risistemazione dell'intera piazza, in cui trov\u00f2 posto anche un nuovo assetto della fontana, commissionato all'architetto Antinori: il blocco dei Dioscuri (?) venne separato e i due gruppi ruotati in modo da trovarsi tra di loro ad angolo retto; in mezzo venne innalzato uno dei due obelischi che ornavano la tomba dell'imperatore Augusto, recuperato alla base del cinquecentesco Ospedale di San Rocco a Ripetta. La fontana venne smantellata per essere sostituita con una vasca circolare in granito recuperata dalla zona del \u201cCampo Vaccino\u201d, l'area tra il Circo Massimo ed il Tevere.\nQuesta vasca era stata ritrovata nel 1587, probabilmente proprio durante i lavori per la costruzione del condotto secondario dell'\u201cAcqua Felice\u201d, e si trattava verosimilmente di un'antica fontana di epoca romana. Sebbene anche in quella zona, che all'epoca ancora ospitava il mercato del bestiame, fosse prevista la realizzazione di una fontana, papa Sisto V ritenne pi\u00f9 utile la costruzione di un abbeveratoio per gli animali e (a dimostrazione di quanta poca stima e considerazione avesse per lui) ne affid\u00f2 la realizzazione a Giacomo Della Porta, il quale, diligentemente, orn\u00f2 la vasca-abbeveratoio di un semplice mascherone dal quale fuoriusciva l'acqua. Nell'arco di pochi anni, a causa anche dell'uso che ne veniva fatto, la vasca si riemp\u00ec di rifiuti e di melma, e cess\u00f2 di essere utilizzata, rimanendo di nuovo semisepolta. Pio VI pens\u00f2 dunque di recuperarla e di sostituire la fontana in piazza del Quirinale, il cui originale di Domenico Fontana venne eliminato e and\u00f2 definitivamente perduto.\nIn realt\u00e0 l'opera di trasformazione, che gi\u00e0 si trascinava per le lunghe, dovette essere sospesa per alcuni anni, perch\u00e9 proprio durante il trasferimento della vasca di Campo Vaccino le truppe napoleoniche presero Roma (15 febbraio 1798). La piazza rimase senza fontana fino alla sconfitta di Napoleone a Waterloo, nel 1815, dopodich\u00e9, con la fine dell'occupazione francese, fu possibile riprendere e, nel 1818, completare i lavori, che l'architetto Raffaele Stern (al quale, di fatto, si deve la paternit\u00e0 dell'attuale fontana) concluse con la sistemazione definitiva dell'intero gruppo come appare oggi: una grande vasca circolare al cui centro un balaustro sorregge il catino di granito di Campo Vaccino."}
{"id": "2875094", "revid": "699147", "url": "https://it.wikipedia.org/wiki?curid=2875094", "title": "Actinidia deliciosa", "text": "Actinidia deliciosa () \u00e8 una pianta da frutto della famiglia Actinidiaceae, originaria della parte meridionale della Cina. \nFu introdotta in Europa dal missionario botanico Padre Paul Guillaume Farges che ne invi\u00f2 i semi e un esemplare in Francia nel 1897. \nNel 1904 giunse in Nuova Zelanda, dove fu coltivata per la prima volta. Oggi \u00e8 ampiamente diffusa in buona parte del mondo.\nDescrizione.\n\u00c8 una pianta rampicante principalmente nota per il proprio frutto, conosciuto come kiwi.\nLa pianta possiede un fusto legnoso e vigoroso che pu\u00f2 raggiungere una altezza di 9 metri.\nI suoi fiori sono visitati dalle api, per il nettare ed il polline. \nLa Hayward.\nUna variet\u00e0 di kiwi di particolare rilievo \u00e8 la Hayward.\nLa Hayward presenta un frutto medio grande, a buccia robusta e polpa verde.\nTale variet\u00e0 presenta peraltro una caratteristica di enorme importanza merceologica rispetto alle altre: ha la capacit\u00e0 di essere conservata in frigorifero per mesi senza subire danni. L'innesco alla maturazione si ha facilmente conservando al caldo i frutti con alcune mele.\nL'acidit\u00e0, dovuta alla presenza di acido ascorbico (vitamina C), \u00e8 fattore tipico del frutto dei kiwi, e determina con altri acidi organici l'attivit\u00e0 antiossidante ed auto conservante del frutto stesso."}
{"id": "2875098", "revid": "88740", "url": "https://it.wikipedia.org/wiki?curid=2875098", "title": "Randolph", "text": ""}
{"id": "2875099", "revid": "61051", "url": "https://it.wikipedia.org/wiki?curid=2875099", "title": "Villa Bertoldi", "text": "Villa Bertoldi, Stefani \u00e8 una villa veneta risalente alla fine del XV secolo. Essa si trova nel comune di Negrar in localit\u00e0 Palazzo, in Valpolicella, nella provincia di Verona. \nCostruita inizialmente nel quattrocento, fu oggetto di ampliamenti del XVII secolo. Nell'ottocento la villa pass\u00f2 in propriet\u00e0 dei Bertoldi, che la tennero fino a pochi decenni fa quando \u00e8 passata alla famiglia Stefani.\nStrutturata su tre livelli e dotata di ampi magazzini, fa pensare che fosse servita da un fondo agrario di vaste dimensioni.\nDi notevole interesse gli affreschi interni che raffigurano scene di nativit\u00e0. Il piano terreno, nella parte centrale della facciata presenta un porticato con colonne e sette archi a tutto sesto. Il piano superiore \u00e8 occupato da un'ampia loggia con archi a tutto sesto di dimensioni ridotte rispetto al piano terreno. Al terzo livello sono presenti cinque finestre ovali. Lo stile architettonico conserva le caratteristiche quattrocentesche."}
{"id": "2875100", "revid": "36426", "url": "https://it.wikipedia.org/wiki?curid=2875100", "title": "Museo della Vetrata", "text": ""}
{"id": "2875103", "revid": "84184", "url": "https://it.wikipedia.org/wiki?curid=2875103", "title": "Raymond", "text": ""}
{"id": "2875104", "revid": "453768", "url": "https://it.wikipedia.org/wiki?curid=2875104", "title": "Kiwi (frutto)", "text": "Il kiwi o kivi \u00e8 una bacca commestibile, prodotta da numerose specie di liane del genere Actinidia, famiglia delle Actinidiaceae.\nLe due principali variet\u00e0 di questa bacca sono: la verde e la gialla (o gold). La prima, la pi\u00f9 diffusa, ha la buccia marrone scuro con pelucchi e la polpa verde brillante, semi piccoli e neri disposti a raggiera intorno al centro della bacca, la forma \u00e8 simile a un uovo o a una piccola patata. La variet\u00e0 gold ha forma pi\u00f9 allungata, la polpa \u00e8 gialla e non ha pelucchi sulla buccia. Esistono altre variet\u00e0, ma sono poco diffuse, come ad esempio il kiwi con la polpa rossa e la buccia color mattone.\nQuesto frutto ha un sapore acidulo, ma gustoso e rinfrescante; lo si pu\u00f2 mangiare tagliandolo a met\u00e0 e scavandolo con un cucchiaino, come un gelato, oppure a fette sottili con l'aggiunta di zucchero, se si preferisce, per addolcirlo un po'. \u00c8 ottimo anche con la macedonia o sugli spiedini di frutta.\nLa pianta da cui deriva il frutto \u00e8 l'Actinidia deliciosa (sin. Actinidia chinensis), sebbene numerose tipologie di questo frutto siano prodotte da altre coltivazioni o da altre specie di piante, come l'Actinidia kolomikta e soprattutto l'Actinidia arguta (il cosiddetto \"mini kiwi\", caratterizzato da frutto piccolo e buccia liscia).\nStoria.\nLa pianta \u00e8 originaria della Cina meridionale, dove si coltiva da circa 700 anni. Il suo frutto era considerato una prelibatezza dagli imperatori cinesi e il suo uso era anche ornamentale.\nAll'inizio dell'Ottocento, arriv\u00f2 in Inghilterra e, nel Novecento, si diffuse attraverso coltivazioni intensive in Nuova Zelanda, dove ha trovato un ambiente abbastanza favorevole. Per questo, il suo nome deriva, appunto, dall'uccello simbolo della Nuova Zelanda.\nAlla fine del Novecento, si diffuse anche in Europa e soprattutto in Italia, ben presto divenuta tra i primi produttori al mondo di questo frutto&lt;ref name=\"http://www.fao.org/faostat/en/#data/QC/\"&gt;FAOSTAT Gateway&lt;/ref&gt;. La principale zona di produzione del kiwi in Italia \u00e8 il Lazio, particolarmente adatto alla coltivazione del frutto per il suo clima caldo in estate.\nColtivazione.\nIl kiwi viene raccolto tra settembre e ottobre ed \u00e8 commercializzabile da novembre ad aprile, anche se in realt\u00e0 si trova sul mercato tutto l'anno grazie ai moderni metodi di conservazione. Per essere coltivato ha bisogno di abbondante acqua. L'ambiente lavorativo, nel quale avviene il processo di selezione, calibrazione e confezionamento del kiwi per la successiva distribuzione, deve essere libero da etilene, gas che ne accelera irrimediabilmente la maturazione.\nConservazione del frutto.\nTeme l'umidit\u00e0 e le alte temperature, per cui il luogo per la conservazione deve essere fresco e asciutto. A temperatura ambiente dura circa 5 giorni, mentre riposto in frigorifero ha una durata maggiore. Se si vuole accelerare la maturazione basta riporre i frutti di fianco a delle mele, o a delle banane, o a delle pere.\nQualit\u00e0 nutrizionali.\nIl kiwi \u00e8 un frutto ricco di vitamina C (85\u00a0mg/100\u00a0g), potassio, magnesio, vitamina E, rame, ferro e fibre.\nL'alto contenuto di potassio e la povert\u00e0 di sodio rendono il frutto ideale per gli sportivi, poich\u00e9 diminuisce il rischio di crampi. \u00c8 consigliato per chi ha problemi di digestione e aiuta il lavoro dell'intestino come le verdure e le prugne.\nL'apporto calorico \u00e8 molto basso: 44\u00a0kcal per 100\u00a0g circa; questo perch\u00e9 \u00e8 costituito da circa l'84% di acqua, il 9% di carboidrati e da tracce di grassi e proteine."}
{"id": "2875105", "revid": "228587", "url": "https://it.wikipedia.org/wiki?curid=2875105", "title": "Redland", "text": ""}
{"id": "2875107", "revid": "1305772", "url": "https://it.wikipedia.org/wiki?curid=2875107", "title": "Reds (disambigua)", "text": "Reds (\"rossi\" in lingua inglese) pu\u00f2 riferirsi a:"}
{"id": "2875108", "revid": "834", "url": "https://it.wikipedia.org/wiki?curid=2875108", "title": "Redshank (soldato)", "text": ""}
{"id": "2875112", "revid": "287204", "url": "https://it.wikipedia.org/wiki?curid=2875112", "title": "Walther von Klingen", "text": "Vita e opere.\nWalther von Klingen era figlio di Ulrich II, fondatore della cittadina di Klingnau nel Canton Argovia, originario dell'antica stirpe nobiliare dei \"von Klingen\" del Burg Altenklingen nel Canton Turgovia.\nNell'anno 1256 una testimonianza vede Walther come fondatore del convento domenicano di Klingental, che successivamente si stabil\u00ec ancora a Wehr e nel 1274 si trasfer\u00ec sulla riva del Reno diventando uno dei conventi pi\u00f9 influenti e significativi di Basilea. Nel corso della sua vita Walther si dimostr\u00f2 in pi\u00f9 occasioni generoso nel cedere terreni e denaro a conventi e monasteri - si ricordano il Kloster S. Blasien, il Predigerkloster di Basilea e il gi\u00e0 citato Klingental.\nNel 1272 Walther vendette l'intera cittadina di Wehr al futuro re Rodolfo d'Asburgo, di cui era cugino e stretto confidente. In numerose fonti di diritto del tempo viene citato come testimone documentato all'interno del seguito di Rodolfo, in particolare negli anni 1273-76 e 1283. Lo stesso vale per i ministeriali di Walther, i cavalieri Conrad e Berthold Steinmar. Quest'ultimo \u00e8 stato identificato con il Minnes\u00e4nger Steinmar del Codex Manesse. Walther accompagn\u00f2 tra l'altro re Rodolfo ad Aarau, dove \u00e8 nominato in primo luogo come testimone in documenti di diritto cittadino ivi conservati.\nWalther \u00e8 rappresentato nel Codex Manesse come autore di otto Minnelieder, da considerarsi come convenzionali per il genere. Per ragioni stilistiche e tematiche tali composizioni contribuiscono a classificarlo come allievo di Gottfried von Neifen e Corrado di W\u00fcrzburg. Un Minnes\u00e4nger suo contemporaneo della famiglia dei Freie von Wengen (vicinanze di Frauenfeld) loda Walther non per la sua arte lirica ma per aspetti del suo carattere: \"triuwe\" (\"Treue\", lealt\u00e0), \"milte\" (\"Freigebigkeit\", munificenza, generosit\u00e0) e \"zuht\" (\"Ritterlichkeit\", cavalleria).\nLe ultime tracce della sua vita sono disposizioni testamentarie risalenti all'anno 1284 a Basilea, dove aveva dimora oltre a Klingnau. Non si \u00e8 riuscito a determinare univocamente la locazione della sua sepoltura: sono stati proposti sia il Predigerkloster di Basilea sia il convento Klingental."}
{"id": "2875116", "revid": "767487", "url": "https://it.wikipedia.org/wiki?curid=2875116", "title": "Geneva Open 1989", "text": "Il Geneva Open 1989 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte del Nabisco Grand Prix 1989. Si \u00e8 giocato a Ginevra in Svizzera dal'11 al 18 settembre 1989.\nCampioni.\nSingolare maschile.\n Marc Rosset ha battuto in finale Guillermo P\u00e9rez Rold\u00e1n 6\u20134, 7\u20135\nDoppio maschile.\n Andr\u00e9s G\u00f3mez / Alberto Mancini hanno battuto in finale Mansour Bahrami / Guillermo P\u00e9rez Rold\u00e1n 6\u20133, 7\u20135"}
{"id": "2875120", "revid": "271907", "url": "https://it.wikipedia.org/wiki?curid=2875120", "title": "Eccidio di Villa Santinelli", "text": ""}
{"id": "2875121", "revid": "729019", "url": "https://it.wikipedia.org/wiki?curid=2875121", "title": "Countrywide Classic 1989", "text": "Il Countrywide Classic 1989 \u00e8 stato un torneo di tennis giocato sul cemento del Tennis Center di Los Angeles negli Stati Uniti. \u00c8 stata la 63\u00aa edizione del torneo, che fa parte del Nabisco Grand Prix 1989. Si \u00e8 giocato dal 18 al 24 settembre 1989.\nCampioni.\nSingolare.\n Aaron Krickstein ha battuto in finale Michael Chang 2\u20136, 6\u20134, 6\u20132\nDoppio.\n Martin Davis / Tim Pawsat hanno battuto in finale John Fitzgerald / Anders J\u00e4rryd 7\u20135, 7\u20136"}
{"id": "2875127", "revid": "1305772", "url": "https://it.wikipedia.org/wiki?curid=2875127", "title": "Countrywide Classic 1989 - Singolare", "text": "Il singolare del Countrywide Classic 1989 \u00e8 stato un torneo di tennis facente parte della categoria Grand Prix.\nMikael Pernfors era il detentore del titolo, ma ha perso nei quarti contro Brad Gilbert.\nAaron Krickstein ha battuto in finale 2\u20136, 6\u20134, 6\u20132 Michael Chang."}
{"id": "2875129", "revid": "1186766", "url": "https://it.wikipedia.org/wiki?curid=2875129", "title": "Countrywide Classic 1989 - Doppio", "text": "Il doppio del Countrywide Classic 1989 \u00e8 stato un torneo di tennis facente parte della categoria Grand Prix.\nJohn McEnroe e Mark Woodforde erano i detentori del titolo, ma solo Woodforde ha partecipato in coppia con Patrick McEnroe.\nMcEnroe e Woodforde hanno perso nel 1\u00ba turno contro Pieter Aldrich e Danie Visser.\nMartin Davis e Tim Pawsat hanno battuto in finale 7\u20135, 7\u20136 John Fitzgerald e Anders J\u00e4rryd."}
{"id": "2875130", "revid": "287204", "url": "https://it.wikipedia.org/wiki?curid=2875130", "title": "J\u00f3nas Hallgr\u00edmsson", "text": "\u00c8 considerato uno dei maggiori esponenti del romanticismo nel suo Paese.\nBiografia.\nNacque nella fattoria Hraun presso \u00d6xnadalur (che oggi fa parte del Comune di H\u00f6rg\u00e1rsveit) da Hallgr\u00edmur \u00deorsteinsson e Rannveig J\u00f3nasd\u00f3ttir e fu il terzo di quattro fratelli.\nLa sua famiglia si trasfer\u00ec a Steinssta\u00f0ir quando aveva un anno. All'et\u00e0 di nove anni, in seguito alla morte di suo padre (affogato nel Hraunsvatn), si trasfer\u00ec dalla zia materna a Hvassafell nell'Eyjafj\u00f6r\u00f0ur.\nNel 1823 cominci\u00f2 i suoi studi a Bessasta\u00f0ir prima di trasferirsi in Danimarca per studiare legge, scienze naturali e letteratura all'Universit\u00e0 di Copenaghen nel 1829.\nNel 1835 fu tra i fondatori della rivista \"Fj\u00f6lnir\" da cui lui ed altri poeti nazionalisti cercavano di svegliare un sentimento d'orgoglio nazionale nei cuori degli islandesi per farli rivoltare contro la dominazione danese. Fu sulle colonne di \"Fj\u00f6lnir\" che pubblic\u00f2 la maggior parte delle sue poesie, tra cui il suo famoso poema patriottico \u00cdsland.\nNel 1837 ottenne il finanziamento del governo danese per tornare in Islanda ad effettuare esplorazioni e ricerche scientifiche e vi rimase fino al 1842.\nTornato a Copenaghen, mor\u00ec nel 1845 a causa di un avvelenamento del sangue dopo il suo rifiuto di farsi curare in ospedale per la frattura di una gamba.\nPoetica.\nJ\u00f3nas \u00e8 considerato uno dei padri fondatori del romanticismo in Islanda. Tema ricorrente nelle sue poesie fu la descrizione del paesaggio islandese. \u00c8 noto anche per aver introdotto nella poesia islandese dei metri stranieri, come il pentametro. Fu molto critico nei confronti del r\u00edmur, il tradizionale poema epico islandese che prevedeva metri e frasi stereotipati e cerc\u00f2 di purificare il tradizionale linguaggio della sua poesia, come William Wordsworth aveva fatto con l'inglese.\nMolte sue composizioni, come ad esempio Hei\u00f0l\u00f3arkv\u00e6\u00f0i o \u00c1lfarei\u00f0in, furono in seguito messe in musica e sono oggi considerati canti tradizionali islandesi.\nAll'attivit\u00e0 di poeta affianc\u00f2 una lunga opera di traduzione e adattamento di opere straniere in islandese, in particolare di Heinrich Heine e Hans Christian Andersen, autori da lui molto apprezzati."}
{"id": "2875131", "revid": "767487", "url": "https://it.wikipedia.org/wiki?curid=2875131", "title": "Australian Indoor Championships 1989", "text": "LAustralian Indoor Championships 1989 \u00e8 stato un torneo di tennis giocato cemento indoor del Sydney Entertainment Centre di Sydney in Australia. Il torneo fa parte del Nabisco Grand Prix 1989. Si \u00e8 giocato dal 9 al 16 ottobre 1989.\nCampioni.\nSingolare maschile.\n Ivan Lendl ha battuto in finale Lars-Anders Wahlgren 6\u20132, 6\u20132, 6\u20131\nDoppio maschile.\n David Pate / Scott Warner hanno battuto in finale Darren Cahill / Mark Kratzmann 6\u20133, 6\u20137, 7\u20135"}
{"id": "2875133", "revid": "287204", "url": "https://it.wikipedia.org/wiki?curid=2875133", "title": "KNVB beker 2005-2006", "text": "La KNVB beker 2005-06 fu la 88\u00aa edizione della Coppa nazionale olandese."}
{"id": "2875135", "revid": "743200", "url": "https://it.wikipedia.org/wiki?curid=2875135", "title": "Australian Indoor Championships 1989 - Singolare", "text": "Il singolare dell'Australian Indoor Championships 1989 \u00e8 stato un torneo di tennis facente parte della categoria Grand Prix.\nSlobodan \u017divojinovi\u0107 era il detentore del titolo, ma ha perso nei quarti di finale contro Lars-Anders Wahlgren.\nIvan Lendl ha battuto in finale 6\u20132, 6\u20132, 6\u20131 Wahlgren."}
{"id": "2875141", "revid": "729019", "url": "https://it.wikipedia.org/wiki?curid=2875141", "title": "Nakpadon", "text": "Il Nakpadon o anche Nikpadon \u00e8 un veicolo trasporto truppe sviluppato e costruito in Israele che si trova attualmente in servizio nelle forze armate israeliane. Sviluppato sulla base del Nagmashot fu introdotto nel 1990 ed \u00e8 anche stato impiegato nel sud del Libano.\nCome \u00e8 avvenuto per molti veicoli corazzati israeliani, anche questi veicoli sono stati ricavati modificando gli scafi dei carri Centurion, gi\u00e0 precedentemente modificati quando da questi mezzi erano stati ricavati i Nagmashot. Rispetto ai Nagmashot i Nakpadon dispongono di corazze reattive di ultima generazione e di un livello di protezione maggiore. I veicoli sono inoltre dotati di quattro mitragliatrici FN MAG GPMG ed un mortaio da 40\u00a0mm."}
{"id": "2875142", "revid": "1802185", "url": "https://it.wikipedia.org/wiki?curid=2875142", "title": "Ordine della Regina di Saba", "text": "L'Ordine della Regina di Saba fu un Ordine cavalleresco dell'Impero Etiope.\nStoria.\nL'Ordine venne creato nel 1922 dall'imperatrice Zewditu I per commemorare la figura della Regina di Saba che, unendosi col Re Salomone avrebbe dato origine al popolo etiope. L'Ordine era esclusivamente femminile in origine e destinato a ricompensare quelle donne che si fossero distinte nella societ\u00e0 ed a favore dello stato etiope. Successivamente l'Ordine venne aperto anche agli uomini.\nClassi.\nL'Ordine disponeva delle seguenti classi di benemerenza:"}
{"id": "2875143", "revid": "144796", "url": "https://it.wikipedia.org/wiki?curid=2875143", "title": "Ordine della regina di Saba", "text": ""}
{"id": "2875144", "revid": "30977853", "url": "https://it.wikipedia.org/wiki?curid=2875144", "title": "Guiding Light", "text": ""}
{"id": "2875149", "revid": "1564499", "url": "https://it.wikipedia.org/wiki?curid=2875149", "title": "Storia di Bisaccia", "text": "La storia di Bisaccia \u00e8 la storia del comune di Bisaccia in provincia di Avellino.\nPreistoria.\nIl luogo dove sorge adesso Bisaccia era abitato fin dall'et\u00e0 del bronzo. Sulla collina del cimitero vecchio, recenti scavi hanno messo in luce tracce di capanne databili al periodo del bronzo medio (circa 1400 a.C.). Su di esse si sono sovrapposte le case del periodo arcaico (VI-V secolo a.C.) a loro volta ricoperte dall'abitato del IV.\nNel IX secolo a.C. la civilt\u00e0 di Oliveto-Cairano, proveniente dalla sponda adriatica e approdate in Puglia presso l'Ofanto, risalendo il fiume, cre\u00f2 villaggi a Cairano e anche a Bisaccia. A Bisaccia e Lacedonia i nuovi abitanti ne sostituivano altri dell'et\u00e0 del bronzo. Qui vi costruirono una necropoli (IX-VIII secolo a.C.) con \"tombe a fossa\" e tombe dell'et\u00e0 del ferro. Tra le tombe rinvenute di notevole importanza \u00e8 la numero 66, chiamata \"tomba della principessa\" in quanto vi era sepolta una donna nobile; tale tomba \u00e8 ricca di vasi d'argilla e contiene anche un vestito ricoperto da cappelle di bronzo, quattro vasi di bronzo, tre bacini e una p\u00e0tera baccellata. Il ricco corredo di cui \u00e8 arredata la tomba farebbe pensare che appartenesse a una donna di alto rango sociale, e la presenza di un altro recinto di pietre ha fatto supporre che la \"principessa\" venisse venerata per molto tempo dopo la sua morte.\nFin dalla preistoria i bisaccesi erano dediti all'allevamento di bestiame e alla produzione dei prodotti di lana. Ci\u00f2 \u00e8 confermato dal rinvenimento, nella necropoli, di fusaiole di bronzo e di terracotta risalenti al VII secolo a.C. Quindi gi\u00e0 nel VII secolo a.C. gli abitanti del territorio dove oggi sorge Bisaccia commerciavano maestranze e prodotti di lana attraverso la cosiddetta \"via della lana\" che collegava il golfo di Manfredonia a quello di Salerno.\nEpoca romana.\nGli itinerari di epoca tardo-antica, come l'Itinerario antonino e la tavola di Peutinger, attestano la presenza, sulla via Appia, di una stazione per far riposare i cavalli (mansio), chiamata \"Sub Romula\", che secondo alcuni studiosi poteva trovarsi nel territorio di Bisaccia ed eventualmente corrispondere all'antica \"Romulea\", un'antica citt\u00e0 sannitica espugnata dai Romani nel corso della terza guerra sannitica. Tale congettura \u00e8 stata per\u00f2 confutata dagli studiosi contemporanei, i quali ritengono assai pi\u00f9 verosimile che \"Romulea\" si trovasse altrove. \nNel I secolo, sotto Augusto, il territorio degli Irpini fu separato dal Sannio e aggregato alla Regio II Apulia et Calabria; nel tardo impero gran parte delle citt\u00e0 irpine, se non tutte, furono aggregate alla provincia di Campania. Scavi archeologici hanno confermato l'esistenza in zona di \"villae rusticae\", la cui gestione era affidata a un fattore (\"vilicus\").\nComunque fino all'arrivo dei Longobardi non si hanno notizie dirette di Bisaccia.\nBisaccia longobarda.\nNel 591 i Longobardi conquistarono l'Irpinia e Bisaccia entr\u00f2 a far parte del gastaldato di Conza, circoscrizione amministrativa longobarda. I Longobardi costruirono il castello di Bisaccia intorno alla seconda met\u00e0 del VII secolo, probabilmente intorno al 977 sui resti di un'antica fortificazione. Il 25 ottobre 990 l'Irpinia venne colpita da un devastante sisma; non si conoscono i danni subiti da Bisaccia e dal suo castello.\nI Longobardi governarono Bisaccia fino all'arrivo dei Normanni che, guidati da Roberto il Guiscardo, cio\u00e8 l'astuto, conquist\u00f2 tra il 1076 e il 1079 l'intero gastaldato di Conza. L'ultimo gastaldo di Conza, Guido, zio di Gisulfo II, oppose strenua resistenza all'invasione normanna ma invano: Roberto riusc\u00ec a espugnare Conza e a deporlo.\nBisaccia normanna.\nLa conquista normanna dell'Italia meridionale (ivi compresa Bisaccia) si complet\u00f2 tra il 1076 e il 1079.\nSotto i Normanni Bisaccia divenne un feudo governato da un feudatario. I feudatari vincolavano al feudo i contadini, che venivano venduti insieme al feudo (i cosiddetti servi della gleba). Vi erano due tipi di patti agrari tra feudatario e contadino:\nA Bisaccia veniva praticato il pastinato, che diede tra l'altro il nome a una frazione di Bisaccia, \"Pastina\". Il pastinato fece s\u00ec che il castello di Bisaccia divenisse un centro di popolamento intorno al quale sorgevano nuove abitazioni, favorendo tra l'altro la diffusione della piccola propriet\u00e0 contadina.\nI Normanni in genere non alterarono le circoscrizioni longobarde preesistenti e permisero ai feudatari che facevano voto di sottomissione di mantenere il possesso dei loro feudi. Tuttavia in molti casi distrussero i castelli e confiscarono le terre demaniali e di coloro che si erano opposti alla loro trionfale avanzata.\nSotto la dominazione normanna, Bisaccia divenne Sede vescovile. La prima menzione all'esistenza di tale diocesi si trova in un documento del 1097 in cui viene citato Basilio, vescovo di Bisaccia. La cattedrale di Bisaccia risale tra l'altro all'epoca normanna, anche se venne pi\u00f9 volte distrutta e ricostruita a causa di terremoti devastanti. Essa era l'unica chiesa di Bisaccia e venne intitolata alla \"Nativit\u00e0 della Vergine\". La Diocesi di Bisaccia comprendeva anche Vallata e Morra.\nSotto il regno di Guglielmo (1111-1127) era duca di Bisaccia Guglielmo Angolfo, che usurp\u00f2 la tenuta di Luzzano all'abate Ursone di S.Maria in Elce. Il re normanno Ruggero II nel corso delle Assise di Ariano (presso l'attuale Ariano Irpino) del 1140, sottopose a revisione generale i titoli di concessione dei feudi e obblig\u00f2 il feudatario di Bisaccia a restituire Luzzano all'abbazia. A quell'epoca era feudatario di Bisaccia Guglielmo, come risulta dal registro feudale redatto nella primavera del 1140:\nDa questo documento si ricava, considerando che l'unit\u00e0 militare (miles) era uguale a due soldati a cavallo equipaggiati (milites) e a due inservienti, che in caso di pace, doveva fornire sei soldati cavallo e dodici inservienti, ma in caso di guerra ne doveva fornire dodici soldati a cavallo e ventiquattro inservienti. Considerato che ogni milite costava 20 once d'oro, si pu\u00f2 ricavare che la rendita minima del feudo di Bisaccia nel XII secolo era di 60 once d'oro all'anno, mentre quella massima il doppio.\nNel 1198 un potente sisma distrusse il castello.\nIn seguito al matrimonio tra la regina dei normanni Costanza d'Altavilla e l'imperatore Enrico VI le corone di Sicilia e del Sacro Romano Impero vengono unificate nelle mani di un solo Imperatore, Federico II.\nFederico II.\nLo \"statutum de reparatione castrorum\" attesta che la popolazione di Bisaccia (\"Bisacie\") doveva contribuire alla manutenzione del castello di Sant'Agata e di quello delle isole Tremiti. \nDal 1230 al 1246 il feudo di Bisaccia appartenne al feudatario di Bisaccia e di Lavello Riccardo I di Bisaccia, il cui figlio, Ruggero di Bisaccia, aveva sposato Mabilia De Amicis, parente stretta del poeta della scuola siciliana Ruggero De Amicis; dal matrimonio nacque Riccardo II di Bisaccia. Nel 1246, tuttavia, il Signore di Bisaccia Riccardo I venne privato del suo feudo dall'Imperatore Federico II e successivamente giustiziato insieme al figlio, a causa del suo coinvolgimento nella congiura di Capaccio. Federico II ricostru\u00ec il castello di Bisaccia, quasi interamente distrutto dal terremoto del 1198, e ne us\u00f2 i sotterranei come prigione. La torre quadrata del castello, tipicamente sveva, \u00e8 riconducibile all'epoca di Federico II e fu sicuramente elevata \u00abin modo che la sua parte pi\u00f9 alta potesse essere collegata visivamente con la rete dei castelli federiciani circostanti fino a quelli della contigua Basilicata\u00bb. Federico II, inoltre, visit\u00f2 Bisaccia nel 1250, come risulta dalla \"Historia Diplomatica Friderica II\", che riporta che il 28 giugno 1250 l'Imperatore eman\u00f2 \u00abnel campo nelle vicinanze di Bisaccia\u00bb il seguente mandato:\nNelle vicinanze di Bisaccia, si trovava il Formicoso, colle ribattezzato da Federico II \"Monte Sano\" (\"Mons Sanum\"), a conferma dell'apprezzamento dell'Imperatore per il luogo. Secondo l'edizione del 1980 dell'archivio storico per le province napoletane, infatti, \u00abFederico II [...] volentieri, \u00e8 dato supporre, si recava [...] a cacciare [...] nella localit\u00e0 detta, ancora oggi, Formicoso\u00bb, e ci\u00f2 spiegherebbe anche perch\u00e9 l'Imperatore ribattezz\u00f2 il Formicoso \"Monte Sano\". Secondo il sito dei beni culturali, \u00e8 verosimile che Federico II avesse usato il castello di Bisaccia come residenza di caccia, considerata la passione dell'Imperatore per la caccia col falcone e la vicinanza del borgo con il Formicoso, dove la selvaggina abbondava. Non \u00e8 da escludere, inoltre, che il castello fosse stato sede saltuaria della scuola poetica siciliana.\nNel 1254 il castello di Bisaccia fu proprio il luogo dove l'Imperatore Manfredi, figlio di Federico II e braccato dall'esercito del Papa, si rifugi\u00f2 e si salv\u00f2: \nManfredi successivamente don\u00f2 il feudo di Bisaccia dapprima al conte di Acerra e poi a Matteo di Monticchio. Morto Manfredi nella battaglia di Benevento (1266), in seguito alla quale gli Angioini conquistarono il Regno di Sicilia, nel 1267 Corradino, nipote di Manfredi, discese in Italia per tentare di riconquistare il regno, ma fu sconfitto. Nel frattempo, all'epoca del tentativo di riconquista di Corradino, Riccardo II di Bisaccia, avolo del barone di Bisaccia Riccardo I, organizz\u00f2 il matrimonio combinato tra la sorella e Matteo di Monticchio, pur senza l'autorizzazione del re angioino; la sorella gli port\u00f2 cos\u00ec in dote met\u00e0 del feudo di Bisaccia. Sconfitto Corradino e fatto giustiziare Matteo di Monticchio per tradimento, nel 1268 Carlo I d'Angi\u00f2 assegn\u00f2 il feudo di Bisaccia ad Anselme de Chevreuse. Riccardo II fece appello e nel 1271 ritorn\u00f2 in possesso del feudo di Bisaccia, nonostante fosse il cognato di Matteo di Monticchio, traditore del re:\nNel 1274 il feudo di Bisaccia fu assegnato a Guillaume de Cotigny.\nBisaccia sotto gli Angioini e gli Aragonesi (1266-1503).\nPassato il feudo a Guglielmo Cotign\u00ec, alla morte di questi, il figlio Ruggiero eredit\u00f2 il feudo ma, essendo ancora minorenne, venne affidato a vari tutori: Pietro de Narra (marito della sorella), Francesco di Montefusco, Nicola di Gesualdo. Diventato maggiorenne (1294) Ruggiero ottenne pieno potere.\nNel frattempo nel 1282 la Sicilia si era rivoltata (vespri siciliani) e si liber\u00f2 dal giogo angioino passando agli Aragonesi. Gli Aragonesi si impadronirono in seguito anche del regno di Napoli, Bisaccia compresa. Nel 1419 il castello apparteneva ad Albanese Picciolo. Il suo successore, Giacomo Della Marra, si ribell\u00f2 alla corona: fall\u00ec e venne punito con la perdita del feudo. Il feudo e il castello vennero assegnati dai sovrani aragonesi al capitano di ventura Giacomo Piccinino. L'8 settembre 1462 il re Ferrante I d'Aragona, saputo che Giacomo Piccinino era passato dalla parte del nemico (il duca Giovanni d'Angi\u00f2) don\u00f2 il feudo di Bisaccia a Pirro del Balzo, duca di Venosa.\nPeriodo spagnolo (1503-1707).\nBisaccia nel XVI secolo: la soppressione della diocesi e i Manso.\nNel 1503 Bisaccia divenne dominio spagnolo. Il 6 giugno 1504 Bisaccia, che era di propriet\u00e0 reale (Federico d'Aragona aveva infatti sposato la proprietaria del feudo, Isabella del Balzo), venne venduta a Niccol\u00f2 Maria De Somma. Nel 1518, morto De Somma senza eredi, il castello e il feudo di Bisaccia pass\u00f2 alla regia corte che assegn\u00f2 il feudo al milite Giuliano Buccino. Il 29 luglio 1532 il feudo venne ceduto, per i servigi resi alla corona, ad Alfonso d'Avalos d'Aquino, marchese del Vasto.\nLa soppressione della diocesi di Bisaccia.\nNel frattempo (1513) il papa Leone X decise di fondere la diocesi di Bisaccia con quella di Sant'Angelo dei Lombardi. Il motivo era la scarsa estensione territoriale della diocesi (si estendeva solo su tre borghi, Bisaccia, Vallata e Morra) e le rendite insufficienti. Fondendola con Sant'Angelo dei Lombardi il pontefice sperava di aumentare le rendite della diocesi.\nA quell'epoca era vescovo di Bisaccia Gaspare di Corvara (1498-1517) mentre a Sant'Angelo dei Lombardi il vescovo era Rinaldo de' Cancellieri. Il papa stabil\u00ec che alla morte di uno dei due l'altro sarebbe diventato il vescovo della diocesi risultante dalla fusione.\nNel 1517 il vescovo bisaccese rinunci\u00f2 alla carica di vescovo; tuttavia il papa decise di non attuare ancora la fusione nominando vescovo di Bisaccia Nicol\u00f2 Volpi, che pass\u00f2 alla storia come l'ultimo vescovo di Bisaccia. Infatti egli mor\u00ec (1540) prima di Rinaldo e in quell'anno le due diocesi furono definitivamente fuse.\nBisaccia, dopo quattro secoli, smise di essere sede vescovile.\nI Manso.\nNel 1533 il castello venne venduto per 3500 ducati a Giovan Battista Manso. Nel 1567 il feudo pass\u00f2 a Giulio Manso che mor\u00ec nel 1571, lasciando il feudo al figlio minorenne Giovanni Battista Manso II sotto la tutela dell'ava Laura Manso. Quest'ultima, trovatesi in difficolt\u00e0 economiche per i debiti accumulati dal nipote, fu costretta a vendere all'asta (1571) il feudo di Cuculo (Cuccari). A Gian Battista rimase comunque il castello, nel quale ospit\u00f2 nel 1588 l'amico Torquato Tasso; come il Tasso, anche Gian Battista era un letterato, anche se di minor successo. Nel frattempo il feudo di Bisaccia continuava a cambiare padrone: nel 1588 venne venduto per 50.000 ducati a Ferrante II di Gonzaga, principe di Molfetta; questi la cedette alla zia Maria de Padiglia l'anno successivo; nel 1592 il feudo pass\u00f2 per 46.000 ducati a Gisulfo Cappacoda, in quanto secondo marito di Maria de Padiglia. Infine il 3 ottobre 1592 il feudo venne venduto per 45200 ducati a Antonia Pisanello, che lo cedette ad Ascanio Pignatelli.\nTorquato Tasso a Bisaccia.\nVerso la fine del Cinquecento il castello di Bisaccia apparteneva a Giovan Battista Manso, amico del celebre poeta Torquato Tasso. Quest'ultimo, giunto a Napoli, si lasci\u00f2 prendere dalla malinconia per le sue precarie condizioni di salute e per le ristrettezze economiche a cui si aggiunsero le polemiche letterarie religiose sulla \"Gerusalemme liberata\" da parte dei pedanti. Fu cos\u00ec che accett\u00f2 l'invito dell'amico G.B. Manso di accompagnarlo nel suo feudo di Bisaccia, dove poteva acchetarvi alcune discordie sorte tra quei suoi vassalli (cap. IV della Vita). A Bisaccia, dove si trattenne per il mese di ottobre e novembre 1588 il Tasso trov\u00f2 grandissimo sollievo e, come si apprende da una lettera di Manso al principe di Conca, si diede alla caccia, mentre, quando le condizioni del tempo erano cattive, passava lunghe ore udendo suonare e cantare.\nE poich\u00e9 il Tasso credeva nell'esistenza degli spiriti, il conte di Bisaccia lo persuase di averne a familiare uno; questo spirito amoroso come racconta il Tasso nel dialogo Il messaggero, che lo visitava nei suoi sogni, gli appariva sotto la figura di un giovanetto dagli occhi azzurri, simili a quelli che Omero alla dea d'Atene attribuisce.\nLa permanenza del Tasso a Bisaccia \u00e8 ricordata in un dipinto di Bernardo Celentano e nei versi di una poesia di Luigi Conforti; e Armando Ciollaro, in un articolo pubblicato sul \"Roma\", propose che i gi\u00e0 citati versi venissero scritti sulla facciata del castello. Il famoso critico letterario Francesco De Sanctis, che aveva visitato il castello di Bisaccia e ammirato il panorama da una finestra, scrisse:\nDucato di Bisaccia.\nDal XV-XVI secolo fino al 1861 Bisaccia fece parte del Regno di Napoli (poi divenuto Regno delle due Sicilie nel 1815) che dal 1501 al 1707 fu di dominio spagnolo. Nel 1600 il re Filippo II di Spagna elev\u00f2 a ducato Bisaccia per i meriti di Ascanio Pignatelli (primo duca di Bisaccia) e i servigi resi alla corona da suo padre Scipione, marchese di Lauro.\nElenco dei duchi di Bisaccia nel periodo spagnolo\nI duchi di Bisaccia trasferivano, durante l'inverno, le loro pecore in Puglia, pi\u00f9 precisamente a Vallecannella; la lana prodotta dalle pecore veniva per legge commercializzata nella fiera di Foggia fin dal 1500; tale fiera iniziava l'8 maggio e finiva ad agosto. La lana serviva come garanzia del pagamento della \"fida\", una tassa annuale che i feudatari dovevano pagare per ottenere i pascoli invernali nella stagione fredda. I \"locati\" (cio\u00e8 i pastori e i proprietari di bestiame), prima di tornare nel loro paese, erano costretti a vendere tutto il materiale da loro prodotto. I duchi di Bisaccia, come altri \"locati\" furbi, denunciavano delle pecore in pi\u00f9 in modo da ottenere pascoli pi\u00f9 estesi: per esempio Francesco Pignatelli, secondo duca di Bisaccia, nel 1620/1521 denunci\u00f2 5340 pecore mentre ne teneva solo 2.000. Nei dodici anni 1697/1708 Bisaccia possedeva 194.027 capi ovini, di cui 120.922 appartenevano ai Pignatelli e 73.027 alla cappella di Sant'Antonio. I piccoli e i medi proprietari terrieri possedevano circa 5.000 capre e pecore.\nIn questo periodo vennero edificate numerose chiese. La cappella di Santa Maria del Carmine risale al 1667 e, inizialmente, apparteneva al nobile Carmine Bucci. Nel 1827, per la prima volta, fu aperta al pubblico. La chiesa dei Morti venne invece ricostruita nel 1680 sulle rovine della chiesa di San Giovanni Battista. Qui veniva praticato il culto di san Giovanni Battista, istituito dalla regina Teodolinda, intorno al 603 a Monza, e diffuso in tutti i castelli longobardi.\nNel 1694 vi fu un terribile terremoto che distrusse molte chiese e all'incirca 200 abitazioni.\nBisaccia nei secoli XVIII e XIX.\nPeriodo austriaco (1707-1734).\nNel 1700 scoppi\u00f2 una guerra di successione che vide antagoniste Spagna e Austria, pi\u00f9 altre potenze coinvolte nel conflitto. Nel corso del conflitto la Spagna vide minacciati i suoi possedimenti in Italia. Nel 1707 il principe d'Austria Eugenio invi\u00f2 il conte Daun a conquistare il regno di Napoli; il vicer\u00e9 spagnolo Ascalona cerc\u00f2 l'aiuto dei nobili, ma ottenne l'aiuto solo del principe di Castiglione e del duca di Bisaccia. Tuttavia gli aiuti si rivelarono insufficienti, e in breve tempo quasi tutto il regno fu sottomesso; solo Gaeta resisteva con tenacia. Il conte Daun riusc\u00ec a espugnare anche questa citt\u00e0 e la sottopose a saccheggio: tra i prigionieri vi era anche il duca di Bisaccia, oltre al vicer\u00e9 e altri nobili.\nCon la pace di Utrecht, il regno di Napoli pass\u00f2 agli austriaci.\nSotto la dominazione austriaca, furono duchi di Bisaccia (oltre a Francesco):\nTra il 1731 e il 1739 l'Austria fu coinvolta nella guerra di successione polacca. Nel 1734, con la battaglia di Bitonto, i Regni di Napoli e Sicilia ritornano formalmente indipendenti, dopo oltre due secoli di dominazione politica prima spagnola e poi austriaca. Sul trono di Napoli e Sicilia si insediarono i Borboni.\nPeriodo borbonico (1734-1860).\nCon la fine della dominazione austriaca Bisaccia venne inserita nel Principato Ultra del Regno di Napoli.\nIn questo periodo furono duchi:\nNel quadriennio 1743-46 il suo territorio fu soggetto alla competenza territoriale del \"regio consolato di commercio\" di Ariano.\nIl presunto ritrovamento del tumulo di Caligola a Bisaccia.\nNel 1779 il re Ferdinando di Borbone ricevette una lettera anonima dai bisaccesi riguardo a una scoperta archeologica:\nLa Segreteria di corte fece un riassunto dell'esposto:\nL'epigrafe e il tumulo tuttavia non vennero trovati da quelli che intendevano verificare la veridicit\u00e0 dell'esposto ed \u00e8 rimasto il dubbio se fossero stati fatti sparire dai funzionari del comune oppure gli autori dell'esposto mentissero per diffamare il comune.\nLa rivoluzione napoletana a Bisaccia.\nNel 1799 Bisaccia fu coinvolta nei disordini della cosiddetta Rivoluzione napoletana. Tra il dicembre 1798 e il gennaio 1799 i Francesi riuscirono a conquistare il regno di Napoli costringendo alla fuga i Borboni e istituendo la Repubblica Napoletana. Proprio nel gennaio 1799, alcune case di Bisaccia furono devastate, con il pretesto di fedelt\u00e0 al re, da alcuni popolani, definiti \"galeotti\" dalle fonti; in particolare, la casa di don Annibale Tartaglia e la cappella di M. SS. dei Sette Dolori furono devastate da alcuni popolani armati, sotto la guida di un certo Greco. Gli eccessi furono tali che alcune donne furono condotte a forza nel palazzo ducale e costrette al pubblico postribolo, mentre la quasi totalit\u00e0 della popolazione prefer\u00ec fuggire dal borgo per mettere in salvo le proprie vite. L'11 aprile 1799, poi, la citt\u00e0 fu saccheggiata per tre giorni consecutivi dai rivoluzionari francesi, a cui si erano uniti i repubblicani di numerosi paesi limitrofi (Lacedonia, Rocchetta, Vallata, Grottaminarda, Frigento, Castel Baronia e Nusco), che costrinsero i \"galeotti\" alla fuga e fucilarono quattro persone, ree di saccheggio di alcune dimore ricche del paese. Nel corso del saccheggio, furono depredate le chiese del borgo, in particolare la Cattedrale, la Chiesa dei Morti e il Convento; francesi e repubblicani non mancarono, inoltre, di saccheggiare le case del borgo e di uccidervi dentro gli abitatori. Temendo il ritorno dei \"galeotti\", la popolazione dovette rimanere in armi per almeno un mese, pagando di propria tasca dei soldati affinch\u00e9 la difendessero da un eventuale assalto dei \"galeotti\", che effettivamente avvenne il 18 aprile 1799.\nNell'agosto 1799, in seguito alla restaurazione dei Borboni, fu richiesto al re di assegnare ai contadini di Bisaccia i terreni del Formicoso, che a partire dalla seconda met\u00e0 del XV secolo, per decreto di re Federico d'Aragona, era stato inglobato nel demanio regio.\nL'eversione del feudalesimo.\nDopo la vittoria di Austerlitz del 2 dicembre 1805, l'imperatore francese Napoleone Bonaparte promosse l'occupazione del napoletano, condotta con successo dal Gouvion-Saint Cyr e dal Reynier, e dichiar\u00f2 quindi decaduta la dinastia borbonica. L'imperatore dei francesi nomin\u00f2 quindi il fratello Giuseppe Re di Napoli. Sotto un'amministrazione prevalentemente straniera, composta dal c\u00f2rso Cristoforo Saliceti, Andrea Miot e Pier Luigi Roederer, furono tentate e attuate, riforme radicali quali l'abolizione del feudalesimo.\nCon questa legge, secondo il professor Bevilacqua, \u00abd'un colpo, l'intera giurisdizione che per secoli aveva attribuito ai baroni un potere quasi assoluto su uomini, terre, castelli, citt\u00e0, fiumi, strade, mulini venne cancellata. In virt\u00f9 di essa i feudatari, privati degli antichi diritti speciali sulle popolazioni, furono trasformati in semplici proprietari dei loro possedimenti, mentre tutte le altre realt\u00e0 territoriali, non pi\u00f9 sottoposte a usi o a prerogative particolari, vennero a cadere sotto la legge comune del nuovo stato.\u00bb\nA partire dal 12 gennaio 1807 Bisaccia passa dalla provincia di Capitanata a quella di Principato Ulteriore, dalla quale ultima avrebbe poi tratto origine l'attuale provincia di Avellino.\nL'8 marzo 1809, l'ottavo duca di Bisaccia Giovanni Armando Pignatelli mor\u00ec senza lasciare eredi; il feudo e il titolo di duca di Bisaccia vennero quindi devoluti alla corte regia.\nLa restaurazione e i Rochefoucauld.\nNel 1815, con la sconfitta di Napoleone e di Gioacchino Murat, i Borbone tornarono sul trono di Napoli. Il titolo di duca di Bisaccia, rimasto vacante per circa un quarantennio, venne assegnato, il 16 maggio 1851, a un lontano parente del re di Napoli Ferdinando II: Carlo Maria Sostene de la Rochefoucauld.\nNel 1860 Giuseppe Garibaldi conquist\u00f2 il Regno delle due Sicilie, e Bisaccia, si trov\u00f2 annessa al Regno di Sardegna, che poi nel 1861 cambi\u00f2 nome in Regno d'Italia.\nBisaccia dall'unit\u00e0 d'Italia a oggi.\nNel 1861 Bisaccia venne annessa al Regno d'Italia. Venne inserita nel terzo distretto di Montefusco. Il titolo e il castello sono passati alla famiglia de La Rochefoucauld-Doudeauville per matrimonio nel 1806. L'11\u00ba duca di Bisaccia Edouard Fran\u00e7ois Marie de La Rochefoucauld (Parigi, 4 febbraio 1874 - 8 febbraio 1968) vendette il castello nel 1956. L'attuale 15\u00ba duca di Bisaccia \u00e8 suo nipote Armand-Sosth\u00e8nes de La Rochefoucauld, duca di Doudeauville, duca di Estr\u00e9es e duca di Bisaccia (1944-oggi).\nNel 1930 Bisaccia venne gravemente danneggiata da un terremoto; il regime fascista ordin\u00f2 la costruzione di nuove case che formarono la frazione di \"Bisaccia Nuova\"; sulle mura di alcune case si legge ancora la scritta \"dux\". Nella prima met\u00e0 del novecento vi fu un'intensa immigrazione verso gli Stati Uniti, dovuta alle misere condizioni della popolazione che andava cos\u00ec a cercare fortuna in America. Tra gli immigrati vi era Mario Procaccino, esponente del Partito Democratico candidato alla carica di sindaco di New York e che tornato per un po' a Bisaccia venne accolto in trionfo dalla popolazione. Nel 1980 vi fu un altro terremoto che danneggi\u00f2 molte case. Dopo il terremoto del 1980, bench\u00e9 non fosse stato colpito direttamente, il comune ottenne un finanziamento statale che ammontava a circa 250 miliardi di lire. Con i fondi venne costruita una parte nuova di Bisaccia, detta \"Piano Regolatore\", abitato dalla maggior parte dei bisaccesi, mentre il centro storico si \u00e8 spopolato anche a causa dell'emigrazione verso altri paesi europei e citt\u00e0 (come ad esempio Torino).\nAttualmente il castello ducale \u00e8 di propriet\u00e0 del comune che lo utilizza per varie mostre ed eventi; ultimamente \u00e8 stato inaugurato un museo che mostra vari reperti archeologici tra cui quelli della \"tomba della principessa\"."}
{"id": "2875151", "revid": "336956", "url": "https://it.wikipedia.org/wiki?curid=2875151", "title": "Fucile a ripetizione semplice", "text": ""}
{"id": "2875152", "revid": "339392", "url": "https://it.wikipedia.org/wiki?curid=2875152", "title": "Scerazad", "text": ""}
{"id": "2875154", "revid": "336956", "url": "https://it.wikipedia.org/wiki?curid=2875154", "title": "Fucile a ripetizione ordinaria", "text": ""}
{"id": "2875155", "revid": "339392", "url": "https://it.wikipedia.org/wiki?curid=2875155", "title": "Scheherazade", "text": ""}
{"id": "2875157", "revid": "339392", "url": "https://it.wikipedia.org/wiki?curid=2875157", "title": "Shahrazada", "text": ""}
{"id": "2875158", "revid": "339392", "url": "https://it.wikipedia.org/wiki?curid=2875158", "title": "Shahrzad", "text": ""}
{"id": "2875159", "revid": "339392", "url": "https://it.wikipedia.org/wiki?curid=2875159", "title": "\u0160ahrz\u0101d", "text": ""}
{"id": "2875163", "revid": "287204", "url": "https://it.wikipedia.org/wiki?curid=2875163", "title": "Fucile a ripetizione manuale", "text": ""}
{"id": "2875164", "revid": "1442080", "url": "https://it.wikipedia.org/wiki?curid=2875164", "title": "Australian Indoor Championships 1989 - Doppio", "text": "Il doppio dell'Australian Indoor Championships 1989 \u00e8 stato un torneo di tennis facente parte della categoria Grand Prix.\nDarren Cahill e John Fitzgerald erano i detentori del titolo, ma hanno partecipato con partner differenti, Cahill con Mark Kratzmann e Fitzgerald with Simon Youl.\nFitzgerald e Youl hanno perso nel 1\u00ba turno contro Peter Doohan and Laurie Warder.\nCahill e Kratzmann hanno perso in finale 6\u20133, 6\u20137, 7\u20135 contro David Pate e Scott Warner."}
{"id": "2875166", "revid": "180559", "url": "https://it.wikipedia.org/wiki?curid=2875166", "title": "Jens Hakanowitz", "text": ""}
{"id": "2875167", "revid": "2091899", "url": "https://it.wikipedia.org/wiki?curid=2875167", "title": "Tel Aviv Open 1989", "text": "Il Tel Aviv Open 1989 \u00e8 stato un torneo di tennis giocato sul cemento. \u00c8 stata la 10\u00aa edizione del torneo, che fa parte del Nabisco Grand Prix 1989. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 16 al 22 ottobre 1989.\nCampioni.\nSingolare maschile.\n Jimmy Connors ha battuto in finale Gilad Bloom 2\u20136, 6\u20132, 6\u20131\nDoppio maschile.\n Jeremy Bates / Patrick Baur hanno battuto in finale Rikard Bergh / Per Henricsson 6\u20131, 4\u20136, 6\u20131"}
{"id": "2875170", "revid": "729019", "url": "https://it.wikipedia.org/wiki?curid=2875170", "title": "Bank Austria Tennis Trophy 1989", "text": "Il Bank Austria Tennis Trophy 1989 \u00e8 stato un torneo di tennis giocato sintetico indoor del Wiener Stadthalle di Vienna in Austria. \u00c8 stata la 15\u00aa edizione del torneo che fa parte del Nabisco Grand Prix 1989. Il torneo si \u00e8 giocato dal 16 al 23 ottobre 1989.\nCampioni.\nSingolare maschile.\n Paul Annacone ha battuto in finale Kelly Evernden 6\u20137, 6\u20134, 6\u20131, 2\u20136, 6\u20133\nDoppio maschile.\n Jan Gunnarsson / Anders J\u00e4rryd hanno battuto in finale Paul Annacone / Kelly Evernden 6\u20132, 6\u20133"}
{"id": "2875172", "revid": "729019", "url": "https://it.wikipedia.org/wiki?curid=2875172", "title": "Legio I (Pompeo)", "text": "La legio I era un'unit\u00e0 militare romana di epoca tardo repubblicana, che fu arruolata da Gneo Pompeo Magno nella Gallia Cisalpina nell'anno di consolato del 55 a.C. Fu inviata in Gallia al suocero e triumviro, Gaio Giulio Cesare, nel 53 a.C. Qui combatt\u00e9 nella difficile e determinante battaglia di Alesia che port\u00f2 alla sottomissione definitiva delle genti galliche. Cesare potrebbe aver modificato il suo \"numero I\", attribuendole il VI, avendo lo stesso a disposizione tutte le legioni dalla VII alla XV. Nell'inverno del 52-51 a.C. i suoi \"hiberna\" furono posti nei pressi di \"Bibracte\", mentre in quello successivo tra i Belgi.\nNel 50 a.C. fu restituita a Pompeo, insieme alla legio XV (tornando all'originario numero \"I\"), per preparare una campagna contro i Parti, e trascorse l'inverno del 50/49 a.C. a Capua. Con lo scoppio della guerra civile nel 49 a.C. fu trasferita da Brindisi in Macedonia. Qui prese parte alla successiva battaglia di Farsalo del 48 a.C. dove Pompeo fu sconfitto, in seguito alla quale potrebbe essere stata sciolta.\nVi sarebbero per\u00f2 indizi che la videro raggiungere la Spagna, dove potrebbe aver preso parte alla battaglia di Munda del 45 a.C. tra le file dei Pompeiani. Lo scontro fu durissimo e la legione potrebbe essere stata distrutta o i superstiti, arruolati nella legio I di Cesare."}
{"id": "2875173", "revid": "1442080", "url": "https://it.wikipedia.org/wiki?curid=2875173", "title": "Bank Austria Tennis Trophy 1989 - Singolare", "text": "Il singolare del Bank Austria Tennis Trophy 1989 \u00e8 stato un torneo di tennis facente parte della categoria Grand Prix.\nHorst Skoff era il detentore del titolo, ma ha perso nel 2\u00ba turno contro Glenn Layendecker.\nPaul Annacone ha battuto in finale 6\u20137, 6\u20134, 6\u20131, 2\u20136, 6\u20133 Kelly Evernden."}
{"id": "2875178", "revid": "287204", "url": "https://it.wikipedia.org/wiki?curid=2875178", "title": "Bank Austria Tennis Trophy 1989 - Doppio", "text": "Il doppio del Bank Austria Tennis Trophy 1989 \u00e8 stato un torneo di tennis facente parte della categoria Grand Prix.\nAlex Antonitsch e Bal\u00e1zs Tar\u00f3czy erano i detentori del titolo, ma hanno perso in semifinale contro Jan Gunnarsson e Anders J\u00e4rryd.\nGunnarsson e J\u00e4rryd hanno battuto in finale 6\u20132, 6\u20133 Paul Annacone e Kelly Evernden."}
{"id": "2875179", "revid": "1442080", "url": "https://it.wikipedia.org/wiki?curid=2875179", "title": "Paris Open 1989 - Singolare", "text": "Il singolare del Paris Open 1989 \u00e8 stato un torneo di tennis facente parte della categoria Grand Prix.\nAmos Mansdorf era il detentore del titolo, ma ha perso nel 1\u00ba turno contro Michael Chang.\nBoris Becker ha battuto in finale 6\u20134, 6\u20133, 6\u20133 Stefan Edberg."}
{"id": "2875182", "revid": "838137", "url": "https://it.wikipedia.org/wiki?curid=2875182", "title": "Paris Open 1989 - Doppio", "text": "Il doppio del Paris Open 1989 \u00e8 stato un torneo di tennis facente parte della categoria Grand Prix.\nPaul Annacone e John Fitzgerald erano i detentori del titolo, ma hanno partecipato con partner differenti, Annacone con Christo van Rensburg e Fitzgerald con Anders J\u00e4rryd.\nAnnacone e van Rensburg hanno perso nel 1\u00ba turno contro Jakob Hlasek e \u00c9ric Winogradsky.\nFitzgerald e J\u00e4rryd hanno battuto in finale 7\u20136, 6\u20134 Hlasek e Winogradsky."}
{"id": "2875183", "revid": "1305772", "url": "https://it.wikipedia.org/wiki?curid=2875183", "title": "Stockholm Open 1989 - Singolare", "text": "Il singolare del Stockholm Open 1989 \u00e8 stato un torneo di tennis facente parte della categoria Grand Prix.\nBoris Becker era il detentore del titolo, ma ha perso nel 3\u00ba turno contro Jan Gunnarsson.\nIvan Lendl ha battuto in finale 7\u20135, 6\u20130, 6\u20133 Magnus Gustafsson.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2875184", "revid": "155634", "url": "https://it.wikipedia.org/wiki?curid=2875184", "title": "Stockholm Open 1989 - Doppio", "text": "Il doppio del Stockholm Open 1989 \u00e8 stato un torneo di tennis facente parte della categoria Grand Prix.\nKevin Curren e Jim Grabb erano i detentori del titolo, ma solo Grabb ha partecipato in coppia con Patrick McEnroe.\nGrabb e McEnroe hanno perso in semifinale contro Jorge Lozano e Todd Witsken.\nLozano e Witsken hanno battuto in finale 6\u20133, 5\u20137, 6\u20133 Rick Leach e Jim Pugh.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2875186", "revid": "31360", "url": "https://it.wikipedia.org/wiki?curid=2875186", "title": "Armatura in compositi", "text": ""}
{"id": "2875192", "revid": "767487", "url": "https://it.wikipedia.org/wiki?curid=2875192", "title": "Questa casa non \u00e8 un albergo (film)", "text": "Questa casa non \u00e8 un albergo (\"Crustac\u00e9s et coquillages\") \u00e8 un film del 2005 diretto da Olivier Ducastel e Jacques Martineau.\nTrama.\nMarc e la sua famiglia lasciano Parigi per godersi l'estate in una villa ereditata situata in Costa Azzurra. Quando il figlio Charly invita il suo migliore amico Martin a passare le vacanze con lui, sua moglie B\u00e9atrix inizia a sospettare che Charly sia omosessuale e che Martin sia il suo ragazzo.\nLa tranquillit\u00e0 della villa per le vacanze sar\u00e0 disturbata dalla pignola gestione dell'acqua calda da parte di Marc, dalle fantasie di Martin su Charly e dalla presenza di Mathieu, l'amante di Beatrix.\nAccoglienza.\nBotteghini.\nGirato con un budget di 2,2 milioni di euro, il film ha incassato ai botteghini 2,4 milioni di dollari.\nRicezione critica.\nIl film ha ricevuto recensioni contrastanti da parte della critica. L'aggregatore di recensioni Rotten Tomatoes ha riferito che il 51% dei critici ha dato al film recensioni positive, sulla base di 51 recensioni, con un punteggio medio di 5,6/10. Il consenso del sito recita: \"Questa farsa francese svogliata, sebbene carica di sesso, \u00e8 troppo leggera per avere un impatto nonostante le sue qualit\u00e0 stravaganti.\". Metacritic ha riferito che il film aveva un punteggio medio di 47 su 100, sulla base di 19 recensioni, indicando \"recensioni miste o medie\"."}
{"id": "2875194", "revid": "767487", "url": "https://it.wikipedia.org/wiki?curid=2875194", "title": "Wembley Championship 1989", "text": "Il Wembley Championship 1989 \u00e8 stato un torneo di tennis giocato sintetico indoor della Wembley Arena di Londra in inghilterra. \u00c8 stata la 41\u00aa edizione del torneo che fa parte del Nabisco Grand Prix 1989. Il torneo si \u00e8 giocato dal 7 al 12 novembre 1989.\nCampioni.\nSingolare maschile.\n Michael Chang ha battuto in finale Guy Forget 6\u20132, 6\u20131, 6\u20131\nDoppio maschile.\n Jakob Hlasek / John McEnroe hanno battuto in finale Jeremy Bates / Kevin Curren 6\u20131, 7\u20136"}
{"id": "2875197", "revid": "72396", "url": "https://it.wikipedia.org/wiki?curid=2875197", "title": "Luca Spicola", "text": "Biografia.\nLe notizie biografiche riguardanti Fra' Luca da Pontecorvo sono piuttosto frammentarie.\n\u00c8 stato un religioso della Diocesi d\u2019Aquino del XV secolo : il cronista Teodoro Valle, nel 1651, lo inserisce nel suo \u201cBreve compendio degli pi\u00f9 illustri padri nella santit\u00e0 della vita, dignit\u00e0, e lettere ch'ha prodotto la Provincia del Regno di Napoli dell'Ordine De Predicatori\u201d e successivamente, nel 1808, Pasquale Cayro ne riporta una biografia nell'appendice \u201cUomini insigni in santit\u00e0\u201d della sua \u201cStoria sacra e profana di Aquino e sua diocesi\u201d.\nLa data di nascita di Luca Spicola non \u00e8 nota, ma in base alle notizie biografiche che si conoscono si potrebbe ipotizzare che sia avvenuta intorno all'anno 1425, a Pontecorvo.\nNella citt\u00e0 natale presto inizi\u00f2 a frequentare il locale convento domenicano della \u201cSantissima Maria Annunziata\u201d, ricevendo in giovane et\u00e0 l'abito religioso.\nNel 1454 si trasfer\u00ec a Napoli presso il Convento di San Domenico Maggiore del quale era diventato Priore.\nSecondo le notizie riportate dal Valle, soggiorn\u00f2 per diverso tempo anche a Gaeta.\nSuccessivamente ricevette l'invito, pare da parte di alcuni nobili di Pontecorvo, a ritornare nella citt\u00e0 natale in qualit\u00e0 di Priore del convento della \u201cSantissima Maria Annunziata\u201d, dove era stato ordinato. Dopo un iniziale rifiuto fra' Luca accett\u00f2 quell'incarico, trasferendosi nuovamente a Pontecorvo.\nCome nuovo Priore del suo vecchio convento, allora costituito oltre che dalla chiesa anche da un annesso ospedale, si adoper\u00f2 ad ampliarne e migliorarne la struttura affrontando una notevole spesa.\nFra' Luca Spicola mor\u00ec sicuramente a Pontecorvo nel 1490; non \u00e8 per\u00f2 certo il luogo della sua sepoltura.\nIn base a quando riporta Paolo Centi sarebbe stato sepolto nel chiostro del convento di San Domenico Maggiore di Napoli, dove era stato Priore.\nSecondo la versione di Teodoro Valle, sarebbe stato invece inizialmente sepolto presso il convento di Pontecorvo, dove mor\u00ec, ma poi sarebbe stato traslato a Gaeta, per decisione dell'allora Priore del convento pontecorvese, originario di quella citt\u00e0. Al convento di Gaeta sarebbe rimasto per diverso tempo per essere poi spostato in un luogo segreto, assieme all'argenteria ed ai documenti del convento, in occasione delle invasioni francesi. Da allora se ne sarebbe persa ogni traccia.\nSecondo la tradizione, a Luca Spicola vengono attribuiti diversi miracoli: in particolare alla sua morte sarebbe comparsa sul suo petto una rosa profumata.\nLa Santa Sede, su interessamento dei Padri Provinciali dell'Ordine Dominicano, avrebbe riconosciuto ufficialmente le virt\u00f9 dello Spicola, emanando un Decreto che ne proclamava la beatificazione e che sarebbe rimasto esposto per diverso tempo nel convento di Napoli.\nSempre nello stesso convento di Napoli, nei locali del refettorio, sotto un dipinto raffigurante la sua immagine, il beato sarebbe stato ricordato dalla seguente iscrizione:\nLa venerazione del beato Luca \u00e8 stata mantenuta almeno sino alla met\u00e0 del XIX secolo e la sua memoria era celebrata il 22 aprile (che forse corrispondeva al suo giorno di nascita).\nDiversi sono stati i propositi di intestargli dei luoghi di culto.\nL'elegia al Beato Luca.\nIl beato Luca viene ricordato nella seguente elegia a lui dedicata, nella prima met\u00e0 del XIX secolo, da Pietro Pelliseri, tradotta dal latino e pubblicata per la prima volta da Marco Sbardella nel 2003 \nElegia de vita B. Lucae Pontiscurvensis ex praeclarissimo ordine S. Dominici, cognomine Spicoli."}
{"id": "2875199", "revid": "729019", "url": "https://it.wikipedia.org/wiki?curid=2875199", "title": "Tosan", "text": "Il Tosan anche spesso scritto come Towan, (in arabo \u062a\u0648\u0633\u0646 \"cavallo selvaggio furioso\") \u00e8 un carro leggero sviluppato in Iran per le proprie forze armate. La produzione di questi mezzi fu avviata nel 1997 ma solo un esiguo numero di Tosan fu costruito fino ad ora. A partire dal 2008 per\u00f2, secondo quanto riferito dal governo iraniano, dovrebbe essere stata avviata la produzione su larga scala di questi veicoli. Lo sviluppo di questo mezzo fu principalmente finanziato per rendere l'industria bellica iraniana indipendente dalle importazioni dall'estero. Inoltre in Iran questo mezzo \u00e8 stato definito come \"Quick Reaction tank\" (carro a risposta rapida) perch\u00e9 secondo quanto riferito dalle autorit\u00e0 militari iraniane il Tosan sarebbe stato sviluppato per compiti di importanza strategica. Da una prima analisi il carro sembrerebbe basarsi sul FV101 Scorpion britannico, in passato acquistati dall'Iran in circa una ottantina di esemplari. Da quanto affermato dai vertici dell'esercito iraniano il carro sarebbe dotato di un cannone da 90\u00a0mm e da un sistema per il lancio di missili Toophan entrambi di produzione iraniana. Inoltre il carro disporrebbe di una elevata autonomia e non necessiterebbe di essere trasportato su camion o altri mezzi per raggiungere la propria destinazione."}
{"id": "2875203", "revid": "6923", "url": "https://it.wikipedia.org/wiki?curid=2875203", "title": "Wembley Championship", "text": "Il Wembley Championship \u00e8 stato un torneo di tennis giocato dal 1934 al 1990. Era considerato uno dei tornei del Grande Slam professionistico dal 1927 al 1967 fino all'avvento dell'Era open. Si giocava nella Wembley Arena.\nPrima dell'Era open, il Wembley Championship era considerato uno dei pi\u00f9 importanti tornei professionistici, insieme allo U.S. Pro Tennis Championships e al French Professional Championship. Fino al 1967 era considerato il campionato mondiale dei tennisti professionisti.\nTabellone sono disponibili 1934 al 1967.\nNome.\nIl Wembley championship era ufficialmente chiamato \"Wembley Professional Championships\" fino al 1950. Poi venne chiamato \"London Indoor Professional Championships\" dal 1951 al 1967. Nel 1968 \"Kramer Tournament of Champions\". dal 1969 al 1971 \"British Covered Court Championships\". Infine \"Benson &amp; Hedges Tournament\" a partire dal 1976."}
{"id": "2875206", "revid": "1442080", "url": "https://it.wikipedia.org/wiki?curid=2875206", "title": "Wembley Championship 1989 - Singolare", "text": "Il singolare del Wembley Championship 1989 \u00e8 stato un torneo di tennis facente parte della categoria Grand Prix.\nJakob Hlasek era il detentore del titolo, ma ha perso nel 1\u00ba turno contro Martin St\u0159elba.\nMichael Chang ha battuto in finale 6\u20132, 6\u20131, 6\u20131 Guy Forget."}
{"id": "2875207", "revid": "1573940", "url": "https://it.wikipedia.org/wiki?curid=2875207", "title": "Chiesa di San Domenico (Reggio Calabria)", "text": "La chiesa di San Domenico e il Monastero ad esso attiguo si trovano in via Reggio Campi. La prima chiesa fu costruita nel 1871. L'attuale, dopo il tragico terremoto del 1908, venne riedificata nel 1959.\nArchitettura.\nLa chiesa, a navata unica, ospita un mosaico, due tele e le vetrate di Nik Spatari, una interessante tela di ignoto napoletano del sec. XVII che raffigura la fuga in Egitto e un grande quadro di Andrea Valere che rappresenta il martire domenicano San Giordano Ansalone. Il mosaico occupa l'abside semicircolare e raffigura San Domenico e altri Santi domenicani. Una delle due tele raffigura la Crocifissione, l'altra la Vergine con il Bambino in braccio nell'atto di consegnare al Santo il Rosario. Annesso alla chiesa \u00e8 il Convento, sede dei Domenicani fino al settembre del 2018.\nDal sagrato della Chiesa si pu\u00f2 ammirare un ampio panorama dello Stretto di Messina."}
{"id": "2875208", "revid": "838137", "url": "https://it.wikipedia.org/wiki?curid=2875208", "title": "Wembley Championship 1989 - Doppio", "text": "Il doppio del Wembley Championship 1989 \u00e8 stato un torneo di tennis facente parte della categoria Grand Prix.\nKen Flach e Robert Seguso erano i detentori del titolo, ma hanno perso nei quarti di finale Jeremy Bates e Kevin Curren.\nJakob Hlasek e John McEnroe hanno battuto in finale 6\u20131, 7\u20136 Bates e Curren."}
{"id": "2875209", "revid": "729019", "url": "https://it.wikipedia.org/wiki?curid=2875209", "title": "South African Open 1989", "text": "Il South African Open 1989 \u00e8 stato un torneo di tennis giocato cemento indoor. \u00c8 stata la 13\u00aa edizione del torneo che fa parte del Nabisco Grand Prix 1989. Il torneo si \u00e8 giocato a Johannesburg in Sudafrica dal 13 al 19 novembre 1989.\nCampioni.\nSingolare maschile.\n Christo van Rensburg ha battuto in finale Paul Chamberlin 6\u20134, 7\u20136, 6\u20133\nDoppio maschile.\n Luke Jensen / Richey Reneberg hanno battuto in finale Kelly Jones / Joey Rive 6\u20130, 6\u20134"}
{"id": "2875211", "revid": "1543377", "url": "https://it.wikipedia.org/wiki?curid=2875211", "title": "Hong Kong Sevens", "text": "L'Hong Kong Sevens \u00e8 un torneo annuale di rugby a 7 che si disputa a Hong Kong. \u00c8 storicamente uno dei tornei pi\u00f9 prestigiosi ed \u00e8 entrato a far parte delle World Rugby Sevens Series, rappresentando l'unico torneo del circuito al quale partecipano 28 squadre (normalmente le partecipanti sono 16). Inizialmente, dal 1976 fino al 1981, veniva disputato all'Hong Kong Football Club Stadium, mentre a partire dal 1982 le sede \u00e8 diventata l'Hong Kong Stadium.\nCon l'entrata in vigore a partire dalla stagione 2013-14 del nuovo sistema di promozione e retrocessione, l'Hong Kong Sevens \u00e8 stato implementato con l'aggiunta di un'apposita competizione separata in cui 12 squadre giocano per garantirsi l'accesso fra le \"core teams\" della stagione seguente."}
{"id": "2875212", "revid": "1442080", "url": "https://it.wikipedia.org/wiki?curid=2875212", "title": "South African Open 1989 - Singolare", "text": "Il singolare del South African Open 1989 \u00e8 stato un torneo di tennis facente parte della categoria Grand Prix.\nJakob Hlasek era il detentore del titolo, ma quest'anno non ha partecipato.\nChristo van Rensburg ha battuto in finale 6\u20134, 7\u20136, 6\u20133 Paul Chamberlin."}
{"id": "2875213", "revid": "838137", "url": "https://it.wikipedia.org/wiki?curid=2875213", "title": "South African Open 1989 - Doppio", "text": "Il doppio del South African Open 1989 \u00e8 stato un torneo di tennis facente parte della categoria Grand Prix.\nKevin Curren e David Pate erano i detentori del titolo, ma solo Pate ha partecipato in coppia con Jeremy Bates.\nBates e Pate hanno perso nel 1\u00ba turno contro John Fitzgerald e Todd Witsken.\nLuke Jensen e Richey Reneberg hanno battuto in finale 6\u20130, 6\u20134 Kelly Jones e Joey Rive."}
{"id": "2875214", "revid": "303875", "url": "https://it.wikipedia.org/wiki?curid=2875214", "title": "Newcastle United Jets FC", "text": ""}
{"id": "2875217", "revid": "1543377", "url": "https://it.wikipedia.org/wiki?curid=2875217", "title": "Sirenomelia", "text": "La sirenomelia, conosciuta anche con il nome di sindrome della sirena, \u00e8 una malformazione congenita con la quale gli arti inferiori sono fusi insieme, assumendo le sembianze della coda di una sirena.\nDescrizione.\nQuesta situazione si verifica approssimativamente in una nascita ogni 100.000 (con una rarit\u00e0 simile a quella dei gemelli siamesi) e solitamente porta alla morte dopo uno o due giorni dalla nascita, a causa delle complicazioni dovute ai reni anomali ed al mancato sviluppo o al malfunzionamento della vescica urinaria. Pi\u00f9 della met\u00e0 dei casi di sirenomelia si conclude con la nascita di un bambino morto; inoltre questa deformit\u00e0 \u00e8 100 volte pi\u00f9 frequente tra i gemelli monozigoti, rispetto a nascite singole o di gemelli bizigoti. Le cause di questa rara malformazione non sono ancora certe, ma \u00e8 stato ipotizzato che i motivi siano da ricercarsi nell'alterazione della vascolarizzazione della parte inferiore del corpo nelle prime fasi della formazione dell'embrione. Il diabete materno \u00e8 stata associato con la regressione caudale e la sirenomelia, sebbene tale associazione sia controversa.\nLa sindrome di VATER \u00e8 stata ritenuta una forma meno grave di sirenomelia. La sirenomelia stessa era precedentemente ritenuta un caso estremo di regressione caudale; tuttavia, \u00e8 stato riclassificato e viene considerato come una situazione separata.\nCasi di rilievo documentati.\nSono pochi i casi documentati di persone affette da sirenomelia sopravvissute alla nascita, senza che si presentassero le ricorrenti complicazioni dei reni e della vescica, tra le quali c'\u00e8 Milagros Cerr\u00f2n (morta all'et\u00e0 di 15 anni), e sono sopravvissute fino ad un certo punto Tiffany Yorks (morta nel febbraio del 2016 all'et\u00e0 di quasi 28 anni) e Shiloh Pepin (morta nell'ottobre del 2009 all'et\u00e0 di dieci anni)."}
{"id": "2875219", "revid": "553803", "url": "https://it.wikipedia.org/wiki?curid=2875219", "title": "Nabisco Masters 1989", "text": "Il Nabisco Masters 1989 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti e nella Royal Albert Hall di Londra in Inghilterra. \u00c8 stata la 20\u00aa edizione del torneo di singolare di fine anno, la 16\u00aa del torneo di doppio di fine anno ed era parte del Nabisco Grand Prix 1989. Il torneo di singolare si \u00e8 giocato a New York dal 27 novembre al 3 dicembre 1989, Il torneo di doppio si \u00e8 disputato a Londra dal 6 al 10 dicembre 1989.\nCampioni.\nSingolare.\n Stefan Edberg ha battuto in finale Boris Becker 4\u20136, 7\u20136, 6\u20133, 6\u20131\nDoppio.\n Jim Grabb / Patrick McEnroe hanno battuto in finale John Fitzgerald / Anders J\u00e4rryd 7\u20135, 7\u20136, 5\u20137, 6\u20133"}
{"id": "2875221", "revid": "339392", "url": "https://it.wikipedia.org/wiki?curid=2875221", "title": "Nabisco Masters", "text": ""}
{"id": "2875222", "revid": "124808", "url": "https://it.wikipedia.org/wiki?curid=2875222", "title": "Sequenza sirenomelica", "text": ""}
{"id": "2875223", "revid": "1442080", "url": "https://it.wikipedia.org/wiki?curid=2875223", "title": "Nabisco Masters 1989 - Singolare", "text": "Il singolare del Nabisco Masters 1989 \u00e8 stato un torneo di tennis facente parte della categoria Grand Prix.\nBoris Becker era il detentore del titolo, ma ha perso in finale 4\u20136, 7\u20136, 6\u20133, 6\u20131 contro Stefan Edberg."}
{"id": "2875225", "revid": "838137", "url": "https://it.wikipedia.org/wiki?curid=2875225", "title": "Nabisco Masters 1989 - Doppio", "text": "Il doppio del Nabisco Masters 1989 \u00e8 stato un torneo di tennis facente parte della categoria Grand Prix.\nRick Leach e Jim Pugh erano i detentori del titolo, ma non hanno superato il round robin.\nJim Grabb e Patrick McEnroe hanno battuto in finale 7\u20135, 7\u20136, 5\u20137, 6\u20133 John Fitzgerald e Anders J\u00e4rryd."}
{"id": "2875234", "revid": "126257", "url": "https://it.wikipedia.org/wiki?curid=2875234", "title": "Mercedes-Benz 300SL", "text": ""}
{"id": "2875240", "revid": "126257", "url": "https://it.wikipedia.org/wiki?curid=2875240", "title": "Mercedes-Benz 300SLR", "text": ""}
{"id": "2875242", "revid": "59645", "url": "https://it.wikipedia.org/wiki?curid=2875242", "title": "Gran Duca Nikolaj", "text": ""}
{"id": "2875244", "revid": "31038207", "url": "https://it.wikipedia.org/wiki?curid=2875244", "title": "Legio VI (Cesare)", "text": ""}
{"id": "2875247", "revid": "729019", "url": "https://it.wikipedia.org/wiki?curid=2875247", "title": "Saab 90 Scandia", "text": "Il Saab 90 Scandia era un aereo di linea, bimotore e ad ala bassa, costruito in Svezia dalla \"Svenska Aeroplan Aktiebolaget\" (Aeroplani Svedesi societ\u00e0 per azioni, Saab) tra il 1948 ed il 1954.\nStoria.\nSviluppo.\nIl progetto del Saab 90 nacque nel 1944 quando, pur essendo ancora in corso la seconda guerra mondiale, l'andamento delle vicende lasciava presagire la prossima conclusione del conflitto.\nI tecnici della Saab, fino ad allora concentrati sulla produzione di velivoli militari (malgrado la Svezia avesse mantenuto la propria neutralit\u00e0), cercarono di precorrere i tempi dedicandosi al progetto di un aereo che potesse ambire a sostituire il DC-3, risalente ormai a circa 10 anni prima.\nIl progetto prevedeva la realizzazione di un velivolo dalla struttura interamente metallica, motorizzato con una coppia di affidabili motori radiali (nello specifico vennero impiegati i Pratt &amp; Whitney R-2180-E1 Twin Wasp), ad ala bassa e dotato di carrello d'atterraggio di tipo triciclo anteriore.\nLo sviluppo della macchina procedette senza grossi intoppi ed il prototipo venne portato in volo per la prima volta il 16 novembre 1946; terminati con successo i collaudi, questo primo esemplare venne impiegato per un tour promozionale che interess\u00f2 diversi paesi europei.Il successo di tale presentazione non fu, per\u00f2, quello sperato: la disponibilit\u00e0 di velivoli da trasporto dismessi dalle forze armate (a prezzi relativamente pi\u00f9 bassi) ed i tempi di consegna dilazionati (la Saab non poteva garantire consegne prima del 1948, a causa degli impegni contratti per la vendita di velivoli militari allora in produzione), ridussero la schiera dei compratori.\nIl progetto originale venne sviluppato in una variante, identificata come Saab 90 B, che avrebbe dovuto avere la cabina pressurizzata; tale versione, tuttavia, non lasci\u00f2 i tavoli da disegno.\nImpiego operativo.\nL'interesse per il velivolo si concretizz\u00f2 in ordini solamente nel 1948, quando la compagnia svedese AB Aerotransport ne ordin\u00f2 10 esemplari; il successivo assorbimento di questa compagnia di trasporto nella SAS, provoc\u00f2 la riduzione dell'ordine a 6 unit\u00e0. Gli esemplari rimanenti furono per\u00f2 acquistati dalla compagnia brasiliana Aerovias Brasil, a sua volta confluita in un secondo momento nella VASP.\nEntrambe le compagnie destinarono prevalentemente il Saab 90 alle rotte interne; il velivolo diede prova di grande validit\u00e0, tanto che sia la SAS che la VASP decisero di ordinarne nuovi esemplari. La compagnia scandinava si limit\u00f2 a due nuove unit\u00e0, mentre il vettore paulista richiese cinque nuovi velivoli. In quest'ultimo caso, poich\u00e9 le linee di produzione della Saab non erano in grado di evadere l'ordine tempestivamente, quattro aerei vennero costruiti nei Paesi Bassi, dalla Fokker."}
{"id": "2875248", "revid": "126257", "url": "https://it.wikipedia.org/wiki?curid=2875248", "title": "Galleria De Cristoforis", "text": "La Galleria De Cristoforis era una galleria commerciale di Milano che collegava l'odierno corso Vittorio Emanuele II con via Montenapoleone e che attraversava il soprastante palazzo De Cristoforis.\nCommissionata dalla famiglia De Cristoforis e progettata dall'architetto Andrea Pizzala (1798-1862), venne costruita nel 1832, precedendo di 35 anni la pi\u00f9 moderna Galleria Vittorio Emanuele II e fu tra le prime architetture in ferro e vetro d'Italia, oltre che il primo \"passage\" commerciale italiano. Perdute le sue caratteristiche di \"salotto del lusso\" e superata dalla pi\u00f9 nuova, sfarzosa e centrale Galleria di piazza del Duomo, la Galleria de Cristoforis venne demolita insieme ai palazzi adiacenti negli anni 1932-1935 durante la risistemazione di piazza San Babila.\nSoprannominata dai milanesi \"la contrada di vetro\" nei periodi di massimo splendore, pass\u00f2 a essere identificata come \"la galleria vecchia\" dopo la costruzione della Galleria Vittorio Emanuele II.\nStoria.\nLa prima Galleria De Cristoforis, voluta e finanziata dai fratelli milanesi Giambattista, Luigi e Vitaliano De Cristoforis, per dare a Milano \"un luogo coperto che servir dovesse di pubblico ridotto nei tempi piovosi e generalmente nelle lunghe sere d'inverno\". Fu edificata sull'area di Casa Mozzanica, un antico palazzo del duca Serbelloni gi\u00e0 appartenuto agli Sfondrati e ai Mozzanica, e venne inaugurata il 29 settembre 1832, segnando una svolta epocale nella storia dell'architettura italiana: infatti fu il primo grande \"passage\" o \"bazar\" mai realizzato nel territorio dell'attuale Italia.\nIl tracciato era a forma di \"T\": la galleria era composta da un braccio maggiore con ingresso principale dalla Corsia dei Servi (oggi corso Vittorio Emanuele II) che intersecava un braccio trasversale aggettante a destra su via Monte Napoleone e a sinistra su via Galleria de Cristoforis, un angusto passaggio oggi non pi\u00f9 esistente che subito dietro l'abside della chiesa di San Carlo al Corso si apriva sulla via San Pietro all'Orto.\nQuesta struttura innovativa per la citt\u00e0 riscosse fra la popolazione grande successo: infatti ben presto nei locali lungo il braccio principale furono aperti importanti negozi e caff\u00e8, fra i quali il Caff\u00e8 Gnocchi. Nel fabbricato interno unito alla Galleria comprendeva circa trenta appartamenti oltre al lussuoso \"Albergo Elvetico della Galleria\", inaugurato nel 1833 e di propriet\u00e0 dell'albergatore Giacomo Coatz, gi\u00e0 noto all'epoca per essere il proprietario dell'albergo \"De la Ville\". Sempre lungo la Galleria de Cristoforis furono aperti dapprima il \"Gabinetto\" o \"Teatro Pittorico Meccanico\", quasi un precursore del cinema, poi il cinema \"Sala Volta\".\nNel 1870 la Galleria vide l'apertura della libreria dello svizzero Ulrico Hoepli, rimasta una icona del \"passage\" fino al 1935 e visibile in ogni documento fotografico d'epoca con l'insegna sul Corso Vittorio Emanuele II.\nArchitettura.\nLa galleria era lunga 110,67 metri e larga 4,16, venne costruita in un anno con il lavoro di pi\u00f9 di quattrocento operai ed ebbe un costo di pi\u00f9 di un milione di lire dell'epoca. Al suo interno si aprivano settanta arcate in cui trovavano collocazione settanta \"botteghe\" di \"mercanti di moda e di altri generi di lusso\" in uno spazio \"di comodo ed allettevole passeggio al coperto d'ogni intemperie\". Dal 1\u00ba ottobre 1832 l'interno venne illuminato nelle ore serali da apposite lampade a gas, prima applicazione sul territorio italico di illuminazione a gas in un luogo pubblico. Il sistema a gas era di nuovissima concezione, frutto dell'invenzione dell'ingegnere meccanico Brey che aveva ottenuto dall'Imperial Regio Governo della Lombardia il privilegio di sperimentarlo a Milano, oltre che nella Galleria, anche in molte botteghe fra cui il negozio di vini del Rini e la Pasticceria Cova.\nL'ingresso principale vedeva tre porte di accesso inserite nella fronte che appariva come una ricca casa di tre piani: le tre porte si aprivano su un vestibolo rettangolare ornato di statue dello veronese Alessandro Puttinati (1801-1872) raffiguranti i principali navigatori italiani Marco Polo, Cristoforo Colombo, Amerigo Vespucci e Flavio Gioia.\nSempre nel vestibolo, nel fregio del cornicione e a ricordo dei fondatori si trovava la seguente iscrizione:\nIn un secondo momento l'iscrizione fu sostituita da una di pi\u00f9 immediata lettura: \"Galleria De Cristoforis\"\nLe demolizioni e la nuova galleria.\nCon il Piano Regolatore Generale del 1931 si decise l'inesorabile demolizione di tutto l'isolato della Galleria de Cristoforis, esclusa la chiesa di San Carlo. Nei fatti il centenario passaggio coperto non fu demolito subito: nel 1932 viene troncato il braccio di via Monte Napoleone e solo nel novembre 1935, dopo l'acquisto da parte della Societ\u00e0 Assicurazioni Torino, la galleria verr\u00e0 completamente distrutta e al suo posto costruito l'imponente Palazzo del Toro. Comunque, il comune di Milano decise di dedicare alla famiglia de Cristoforis, che aveva costruito a sue spese la prima galleria, un nuovo passaggio, fra Corso Vittorio Emanuele II e via San Pietro all'Orto, in qualche senso speculare all'antico."}
{"id": "2875249", "revid": "599013", "url": "https://it.wikipedia.org/wiki?curid=2875249", "title": "Scott Minto", "text": "Carriera.\nClub.\nHa giocato con Charlton Athletic, Chelsea, Benfica, West Ham United e Rotherham United.\nNazionale.\nHa rappresentato la Nazionale inglese Under-21 ed ha partecipato ai Mondiali Under-20 del 1991."}
{"id": "2875252", "revid": "59645", "url": "https://it.wikipedia.org/wiki?curid=2875252", "title": "1\u00aa Armata Russa", "text": ""}
{"id": "2875253", "revid": "339392", "url": "https://it.wikipedia.org/wiki?curid=2875253", "title": "8\u00aa Armata Tedesca", "text": ""}
{"id": "2875254", "revid": "287204", "url": "https://it.wikipedia.org/wiki?curid=2875254", "title": "Robert Stewart (astronauta)", "text": ""}
{"id": "2875257", "revid": "155613", "url": "https://it.wikipedia.org/wiki?curid=2875257", "title": "Robert L. Stewart", "text": ""}
{"id": "2875258", "revid": "155613", "url": "https://it.wikipedia.org/wiki?curid=2875258", "title": "Robert Lee Stewart", "text": ""}
{"id": "2875261", "revid": "297059", "url": "https://it.wikipedia.org/wiki?curid=2875261", "title": "Dale A. Gardner", "text": ""}
{"id": "2875263", "revid": "767487", "url": "https://it.wikipedia.org/wiki?curid=2875263", "title": "Julius Caesar (film 1908)", "text": "Julius Caesar \u00e8 un cortometraggio muto del 1908 diretto e prodotto da James Stuart Blackton e William V. Ranous. Tratto dalla tragedia di William Shakespeare, era interpretato da Charles Kent e da William Shea.\nProduzione.\nLa casa di produzione Vitagraph produsse il film nel 1908.\nDistribuzione.\nLa Vitagraph lo fece uscire nelle sale statunitensi il 1\u00ba dicembre 1908, anche con il titolo alternativo \"Julius Caesar, an Historical Tragedy\". Il film viene considerato perduto."}
{"id": "2875265", "revid": "287204", "url": "https://it.wikipedia.org/wiki?curid=2875265", "title": "James van Hoften", "text": "Biografia.\nvan Hoften ha conseguito una laurea in ingegneria civile nell'Universit\u00e0 della California, a Berkeley nell'1966, una laurea specialistica in ingegneria idraulica e un dottorato in ingegneria idraulica rispettivamente nel 1968 e nel 1976. Dal 1969 al 1974, van Hoften \u00e8 stato pilota della Marina militare statunitense, completando l\u2019addestramento come pilota di jet nel 1970. Nel 1972 \u00e8 stato assegnato alla portaerei USS Ranger partecipando a due dispiegamenti nel Sud-est asiatico, in Vietnam, in cui ha volato per circa 60 missioni di combattimento. \nHa ripreso gli studi accademici nel 1974 completando una tesi per il suo dottorato e dal 1976 ha ricoperto il posto di assistente professore di ingegneria civile dell\u2019Universit\u00e0 di Houston insegnando la meccanica dei fluidi e conducendo delle ricerche sul flusso dei fluidi biologici negli organi interni artificiali e nelle valvole.\nHa accumulato pi\u00f9 di 3.300 ore di volo, la maggior parte nei jet, tra cui F-4, F-4N e F-4C.\nCarriera alla NASA.\nvan Hoften \u00e8 stato selezionato come candidato astronauta nel ruolo di Specialista di missione del Gruppo 8 degli Astronauti della NASA nel gennaio del 1978 per poi completare l\u2019anno di addestramento base nell'agosto del 1979.\nDal 1979 fino al primo volo dello Space Shuttle, l\u2019STS-1, ha seguito lo sviluppo della navigazione dello Shuttle al Flight Systems Laboratory di Downey, in California. Il 6 aprile 1984 \u00e8 stato lanciato a bordo dello Space Shuttle Challenger per la missione STS-41-C dal Kennedy Space Center. La missione \u00e8 durata 7 giorni durante i quali l\u2019equipaggio ha rilasciato nello spazio il Long Duration Exposure Facility, ha recuperato il Solar Maximum Satellite, l\u2019ha riparato a bordo della navicella e l\u2019ha riposizionato in orbita, usando il braccio robotico Remote Manipulator System (RMS). Tra gli obiettivi della missione c\u2019erano anche i primi test di volo della tuta Manned Maneuvering Unit durante due attivit\u00e0 extraveicolari (EVA), entrambe svolte da van Hoften e da George Nelson. Lo Shuttle con l\u2019equipaggio \u00e8 atterrato nella Edwards Air Force Base dopo aver completato 107 orbite terrestri.\n\u00c8 tornato nello spazio per la sua seconda e ultima missione il 27 agosto 1985 con il Discovery e i colleghi della STS-51-I. Son stati rilasciati tre satelliti delle comunicazioni ed \u00e8 stato recuperato il satellite Navy Syncom IV-3 guasto. Per queste operazioni \u00e8 stato necessario svolgere due EVA, entrambe eseguite da van Hoften e William Fisher, con van Hoften attaccato al RMS svolgendo cos\u00ec il primo aggancio e il primo rilascio manuale di un satellite in orbita. \nvan Hoften ha accumulato 14 giorni nello spazio, di cui pi\u00f9 di 21 ore nello spazio aperto durante 4 EVA. \nCarriera dopo la NASA.\nDopo essersi ritirato dalla NASA il primo agosto 1986, si \u00e8 unito alla Bechtel Corporation della cui azienda nel 1992 \u00e8 diventato Vice Presidente. \u00c8 stato manager project nello sviluppo di aeroporti nel Medio oriente, Giappone, Nord e Sud America, program manager del Airport Core Programme e dell\u2019Aeroporto Internazionale di Hong Kong e Director of Project del NATS Holdings del Regno Unito. Nel 2009 \u00e8 stato incaricato come non-executive director dell\u2019Aeroporto di Londra-Gatwick."}
{"id": "2875266", "revid": "297059", "url": "https://it.wikipedia.org/wiki?curid=2875266", "title": "James D. A. van Hoften", "text": ""}
{"id": "2875268", "revid": "6923", "url": "https://it.wikipedia.org/wiki?curid=2875268", "title": "Player's/Forsythe Racing", "text": ""}
{"id": "2875275", "revid": "30979872", "url": "https://it.wikipedia.org/wiki?curid=2875275", "title": "Portopalo", "text": ""}
{"id": "2875277", "revid": "1233442", "url": "https://it.wikipedia.org/wiki?curid=2875277", "title": "Edizioni Ares", "text": "Edizioni Ares \u00e8 una casa editrice italiana di ispirazione cattolica fondata nel 1956.\nStoria.\nLe Edizioni Ares sono nate nel 1956 a Roma, per iniziativa di \"professionisti e intellettuali desiderosi di promuovere una cultura di ispirazione cristiana aperta al dialogo rispettoso della propria e altrui identit\u00e0\".\n\"Ares\" \u00e8 un acronimo che sta per \"\"Associazione ricerche e studi\", eretta in ente morale con Decreto del Presidente della Repubblica n. 549 del 27 gennaio 1966.\nOltre a testi di saggistica filosofica e teologica, di spiritualit\u00e0, di letteratura, di pedagogia, di storia e di analisi della contemporaneit\u00e0, pubblica il mensile di studi e di attualit\u00e0 Studi cattolici, al quale per diversi anni si \u00e8 affiancato il supplemento \"Fogli\"\". La casa editrice, trasferitasi a Milano nel 1965, \u00e8 da allora diretta da Cesare Cavalleri.\nTra i libri pubblicati, merita di essere ricordato l'ampio romanzo \"Il cavallo rosso\", edito nel 1983, dello scrittore brianzolo Eugenio Corti.\nLe Edizioni Ares pubblicano in esclusiva le opere di san Josemar\u00eda Escriv\u00e1, fondatore dell'Opus Dei."}
{"id": "2875282", "revid": "92723", "url": "https://it.wikipedia.org/wiki?curid=2875282", "title": "Doxastichon", "text": "Il Doxastichon (in greco: \u0394\u03bf\u03be\u03b1\u03c3\u03c4\u03b9\u03ba\u03cc\u03bd, \"verso di gloria\") \u00e8 un tipo di inno della Divina Liturgia usato nelle chiese d'Oriente - chiese ortodosse e chiese cattoliche di rito orientale - che seguono il rito bizantino."}
{"id": "2875283", "revid": "107440836", "url": "https://it.wikipedia.org/wiki?curid=2875283", "title": "Silvio II Federico di W\u00fcrttemberg-Oels", "text": "Biografia.\nSilvio Federico era il figlio secondogenito del duca Silvio I Nimrod di W\u00fcrttemberg-Oels (1622-1664) e di sua moglie, la duchessa Elisabetta Maria di Oels (1625-1686).\nDopo la morte del padre nel 1664, la reggenza venne ottenuta dalla madre che mantenne le redini del governo per conto del figlio primogenito Carlo Ferdinando. In questo periodo il giovane principe intraprese il proprio Grand Tour, toccando coi fratelli mete di rilievo per l'epoca come i Paesi Bassi ove suo fratello Carlo Ferdinando mor\u00ec nel 1669 lasciandolo unico erede del trono paterno.\nNel 1672, i restanti tre fratelli salirono al governo congiuntamente e decisero di dividere il loro territorio: Silvio Federico ricevette Oels, suo fratello Cristiano Ulrico ricevette Bernstadt e il pi\u00f9 giovane dei fratelli, Giulio Sigismondo, ricevette Medzibor e Trebnitz sotto la reggenza di Silvio Federico sino al raggiungimento della sua maggiore et\u00e0 nel 1673.\nSilvio Federico spos\u00f2 il 7 maggio 1672 a Oels Eleonora Carlotta (1656-1743), figlia del duca Giorgio II di W\u00fcrttemberg-M\u00f6mpelgard. Il matrimonio non produsse figli e Silvio Federico mor\u00ec nel 1697 senza lasciare eredi. Per ordine della madre di Silvio Federico, i suoi territori passarono al fratello minore Cristiano Ulrico I.\nSilvio Federico fu anche membro della Societ\u00e0 dei Carpofori con il nome di \"der Sch\u00fctzende\" (\"la protezione\")."}
{"id": "2875285", "revid": "1385413", "url": "https://it.wikipedia.org/wiki?curid=2875285", "title": "Leonel Galeano", "text": "Carriera.\nClub.\nCresciuto nelle giovanili dell'Independiente, debutta in campionato il 21 agosto 2009 in Independiente-Newell's Old Boys 0-1.\nIn poco tempo diviene punto fermo della difesa di Am\u00e9rico Gallego. Mette a segno il suo primo gol il 18 ottobre 2009 in un 1-1 con il Chacarita Juniors.\nNazionale.\nFa il suo esordio nella Nazionale del CT Maradona nell'amichevole del 10 febbraio 2010 vinta 2-1 contro la Giamaica."}
{"id": "2875287", "revid": "123230738", "url": "https://it.wikipedia.org/wiki?curid=2875287", "title": "Homo di Denisova", "text": "L'Homo di Denisova o donna X \u00e8 il nome dato ad un ominide i cui scarsi resti sono stati ritrovati nei Monti Altaj in Siberia. La scoperta \u00e8 stata annunciata nel marzo 2010, quando al termine della completa analisi del DNA mitocondriale (mtDNA) \u00e8 stato ipotizzato che potesse trattarsi di una nuova specie. Questo esemplare di ominide \u00e8 vissuto in un periodo compreso tra 70.000 e 40.000 anni fa in aree popolate principalmente da sapiens e in parte da neanderthal; ciononostante, la sua origine e la sua migrazione apparirebbero distinte da quelle delle altre due specie, e il mtDNA del \"Denisova\" risulterebbe differente dai mtDNA di \"H. neanderthalensis\" e \"H. sapiens\". L'uomo di Denisova \u00e8 strettamente imparentato con l'uomo di Neanderthal: le due specie si sarebbero separate circa 300.000 anni or sono.\nScoperta.\nUn team di scienziati dell'Istituto Max Planck di antropologia di Lipsia guidati da Svante P\u00e4\u00e4bo sequenzi\u00f2 il DNA mitocondriale (che si eredita solo per linea materna), estratto dal frammento osseo di un dito mignolo di un giovane individuo di et\u00e0 stimata tra i 5 e i 7 anni e di sesso incerto nonostante gli fosse stato attribuito il soprannome di \"donna X\". Il reperto venne alla luce nel 2008 nelle grotte di Denisova sui Monti Altaj in Siberia.\nNello stesso strato di terreno apparvero piccoli oggetti lavorati riconducibili all'Homo di Denisova.\nL'analisi del mtDNA ha inoltre suggerito che questa nuova specie di ominidi sia il risultato di una migrazione precoce dall'Africa, distinta da quella successiva, associata a uomini di Neanderthal e umani moderni, ma anche distinta dal precedente esodo africano di \"Homo erectus\". P\u00e4\u00e4bo ha rilevato l'esistenza di questo ramo lontano che crea un quadro molto pi\u00f9 complesso del genere umano durante il tardo Pleistocene.\nNel 2010, un secondo documento del gruppo di Svante P\u00e4\u00e4bo ha riferito di una prima scoperta del 2000, di un terzo molare superiore di un giovane adulto, risalente a circa lo stesso periodo (il dito era nel livello 11 della sequenza della grotta, il dente nel livello 11.1). Il dente differiva in diversi aspetti da quelli di Neanderthal pur avendo caratteristiche arcaiche, simili ai denti dellHomo erectus\". Il gruppo esegu\u00ec nuovamente l'analisi del DNA mitocondriale sul dente e rilev\u00f2 che la sequenza era diversa, ma simile a quella dell'osso del dito, indicando un tempo di divergenza di circa 7500 anni, e suggerendo che appartenesse ad un individuo differente della stessa popolazione.\nNel 2011 un osso del dito di un piede \u00e8 stato scoperto nello strato 11 della grotta, quindi contemporaneo all'osso del dito della mano. La caratterizzazione preliminare del DNA mitocondriale del midollo suggerisce che appartenesse ad un uomo di Neanderthal e non ad un Denisovano. La grotta Altaj contiene anche reperti ossei e strumenti di pietra fatti da esseri umani moderni e P\u00e4\u00e4bo ha commentato: \"L'unico posto in cui siamo sicuri che tutte e tre le forme umane hanno vissuto anche se in diversi periodi temporali, \u00e8 qui nella grotta Denisova\".\nIbridazione con Homo sapiens.\nStudi genetici indicano che approssimativamente il 4% del DNA dell\"'Homo sapiens\" non africano \u00e8 lo stesso trovato nell'Homo neanderthalensis suggerendo una origine comune.\nI test che mettano in comparazione il genoma dell'Homo di Denisova con quello di 6 differenti \"Homo sapiens\" come un \u01c3Kung dal Sudafrica, un nigeriano, un francese, un Papua della Nuova Guinea, un abitante dell'isola di Bougainville e uno della stirpe Han, dimostrano che dal 4 al 6% del genoma dei melanesiani (rappresentato dagli uomini dell'isola di Bougainville), derivano dalla popolazione di Denisova.\nQuesti geni sono stati verosimilmente introdotti durante la prima migrazione umana degli antenati dei melanesiani nel sud-est asiatico.\nQuindi, concludendo, \u00e8 verosimile ipotizzare un'ibridazione tra \"Homo\" di Denisova e \"Homo sapiens\", che ha interessato le popolazioni del sud-est asiatico antico e quelle, loro dirette discendenti, australiane. L'apporto genetico denisoviano alle altre popolazioni asiatiche \u00e8 limitato e, come in quelle europee e amerindie, deriva in buona parte dall'ibridazione, avvenuta in precedenza, con i Neanderthal (che a loro volta si erano ibridati con i Denisova). Nel 2019, un team internazionale di ricercatori, dopo aver analizzato il genoma completo di 161 persone provenienti da 14 gruppi differenti in Indonesia e Papua Nuova Guinea, suggerisce l'ipotesi che un gruppo di denisoviani si sia ibridato tardivamente con le popolazioni locali di \"Homo sapiens\" circa 15.000 anni fa. Come affermato nello studio gli abitanti della Papua Nuova Guinea recano infatti tracce nel dna di due popolazioni denisoviane differenti, denominate D1 e D2, e divergenti tra loro di circa 283.000 anni. Mentre la seconda tipologia \u00e8 molto pi\u00f9 diffusa, la prima \u00e8 identificabile unicamente negli abitanti dell'isola. Non tutto il mondo accademico tuttavia si \u00e8 detto convinto delle conclusioni della ricerca. Un altro scenario ipotizzato prevede un primo incontro tra umani moderni e denisoviani. Dopo un'ibridazione iniziale, il gruppo si sarebbe separato portando con s\u00e9 due differenti \"set\" di geni denisoviani. Infine, le due popolazioni sarebbero venute nuovamente a contatto, incrociando nuovamente il dna.\nAspetto fisico.\nData l'estrema limitatezza dei reperti, ben poco si sa sulle caratteristiche fisiche di questi individui.\nIl sequenziamento del genoma estratto dalla falange ritrovata nel 2008 a Denisova (Siberia meridionale) ha permesso di definire che il soggetto esaminato, una femmina, avesse carnagione scura con occhi e capelli castani.\nDalle ultime analisi del mtDNA e del DNA nucleare risulta che l'Uomo di Denisova si sarebbe separato dal comune antenato di Neanderthal e uomo moderno circa 1.000.000 di anni fa e che in seguito si sarebbe incrociato con l\"'Homo sapiens\" progenitore dei moderni abitanti della Papua Nuova Guinea, con i quali condivide il 4-6% del genoma; provando cos\u00ec (come gi\u00e0 con l'uomo di Neanderthal) l'Ipotesi multiregionale di interscambio genetico tra antichi e moderni \"Homo sapiens\".\nAnalisi del DNA mitocondriale.\nIl DNA mitocondriale (mtDNA) proveniente dall'osso del dito \u00e8 diverso da quello degli esseri umani moderni per 385 basi (nucleotidi), su un totale di circa 16.500 basi presenti in un filamento del DNA mitocondriale, mentre la differenza tra gli esseri umani moderni ed i Neanderthal \u00e8 di circa 202 basi. Considerando che la differenza tra scimpanz\u00e9 e gli esseri umani moderni \u00e8 di circa 1.462 paia di basi del DNA mitocondriale, ci\u00f2 suggerisce un tempo di divergenza di circa un milione di anni. L'mtDNA di un dente aveva una somiglianza elevata con quella dell'osso del dito, indicando che entrambi appartenevano alla stessa popolazione. \u00c8 stata recuperata una sequenza di mtDNA su un secondo dente che ha mostrato un numero inaspettatamente elevato di differenze genetiche rispetto a quella riscontrata nell'altro dente e nel dito, suggerendo un elevato grado di diversit\u00e0 mtDNA. Questi due individui, rinvenuti nella stessa grotta, hanno mostrato una diversit\u00e0 tra loro maggiore di quella rilevata campionando gli uomini di Neanderthal di tutta l'Eurasia. Un tasso di diversit\u00e0 paragonabile a quello che distingue gli esseri umani moderni provenienti da diversi continenti.\nAnalisi del DNA nucleare.\nNello stesso studio del 2010, gli autori hanno effettuato l'isolamento e il sequenziamento del DNA nucleare dell'osso del dito del Denisova. Questo esemplare ha mostrato un insolito grado di conservazione del DNA e un basso livello di contaminazione. Sono stati in grado di raggiungere quasi il completo sequenziamento genomico, consentendo un confronto dettagliato con i Neanderthal e gli umani moderni. Da questa analisi hanno concluso, nonostante l'apparente divergenza della loro sequenza mitocondriale, che gli uomini di Denisova e i Neanderthal hanno condiviso un ramo comune ancestrale che porta ai moderni esseri umani africani. Il tempo medio stimato di divergenza tra le sequenze dei denisoviani e dei Neanderthal \u00e8 di circa 640\u00a0000 anni fa, mentre il tempo di divergenza tra le sequenze di ciascuno di essi e le sequenze degli africani moderni \u00e8 di 804\u00a0000 anni fa. Ci\u00f2 suggerisce che la divergenza dei risultati mitocondriali del Denisova derivi o dalla persistenza di un lignaggio epurato dagli altri rami attraverso deriva genetica oppure da un'introgressione di un lignaggio di un ominide pi\u00f9 arcaico. Nel 2013, la sequenza di mtDNA prelevata dal femore di un \"Homo heidelbergensis\" di 400.000 anni fa proveniente dalla Grota Sima in Spagna \u00e8 risultata essere simile a quella di Denisova.\nBibliografia.\nTom Higham, \"Il mondo prima di noi. Una nuova storia delle origini del genere umano\" Perugia, Odoya, 2021. ISBN 9788862886833"}
{"id": "2875290", "revid": "767487", "url": "https://it.wikipedia.org/wiki?curid=2875290", "title": "Aircraft Meteorological Data Relay", "text": "L'Aircraft Meteorological Data Relay (AMDAR, \"Rilevamento di dati meteorologici per mezzo di aeroplani\") \u00e8 un programma lanciato dall'Organizzazione Meteorologica Mondiale. Si usa per raccogliere dati meteorologici in tutto il mondo servendosi di aeroplani commerciali.\nI dati sono raccolti dai sistemi di navigazione degli aeroplani e dalle normali sonde della temperatura e della pressione statica installate a bordo. Le informazioni sono poi rielaborate prima di essere scaricate a terra mediante comunicazioni in onde corte (ACARS) o collegamenti via satellite (ASDAR).\nUna descrizione dettagliata della procedura \u00e8 fornita nel Manuale di riferimento AMDAR (WMO-No 958) disponibile presso l'Organizzazione Meteorologica Mondiale di Ginevra (Svizzera).\nUso.\nLe trasmissioni AMDAR sono usate comunemente soprattutto nei modelli di previsione meteorologica e costituiscono un'importante integrazione dei dati provenienti dai radiosondaggi, per la loro pi\u00f9 elevata frequenza spaziale e temporale, sebbene l'altitudine raggiunta e la precisione dello scandagliamento siamo nettamente inferiori a quelle di un radiosondaggio classico (al massimo 10.000 m, con circa un punto di misura ogni 300 m di altitudine per un profilo AMDAR, contro 20.000 m in condizioni normali, con un punto di misura ogni 50 m di altitudine per un radiosondaggio standard)."}
{"id": "2875291", "revid": "300067", "url": "https://it.wikipedia.org/wiki?curid=2875291", "title": "Raimo Lindholm", "text": "Carriera.\nCon la ha disputato due edizioni dei Giochi olimpici (Helsinki 1952 e Tokyo 1964) e sei dei Campionati europei."}
{"id": "2875294", "revid": "599013", "url": "https://it.wikipedia.org/wiki?curid=2875294", "title": "Eero Salonen", "text": ""}
{"id": "2875295", "revid": "599013", "url": "https://it.wikipedia.org/wiki?curid=2875295", "title": "Oiva Virtanen", "text": ""}
{"id": "2875296", "revid": "767487", "url": "https://it.wikipedia.org/wiki?curid=2875296", "title": "Henry Carter Stuart", "text": "Biografia.\nFu il quarantasettesimo governatore della Virginia. Studi\u00f2 al Emory and Henry College. Mor\u00ec nello stato della Virginia."}
{"id": "2875297", "revid": "767487", "url": "https://it.wikipedia.org/wiki?curid=2875297", "title": "Fall of the Republic - The Presidency of Barack Obama", "text": "Fall of the Republic - The Presidency of Barack Obama \u00e8 un film-documentario del 2009 diretto dal regista statunitense Alex Jones disponibile integralmente su YouTube. Esso si propone di spiegare gli oscuri intrecci tra politica e sistema bancario degli Stati Uniti facendo un'analisi sulle cause che hanno portato la crisi economica finanziaria del 2008. Dure sono le accuse mosse nei confronti dell'\u00e9lite politica ed in particolare nei confronti di Barack Obama, reo di essere una sorta di burattinaio nelle mani della Federal Reserve e di promuovere la creazione di un Nuovo ordine mondiale il quale usa l'arma del debito per soggiogare l'intera popolazione mondiale. Aspre critiche sono mosse anche nei confronti di Al Gore e di chi specula sull'ipotesi del riscaldamento globale mediante l'introduzione della Carbon Tax in tutto il mondo occidentale. Altro argomento controverso trattato dal film \u00e8 quello dell'introduzione in tutti gli Stati Uniti dei campi di concentramento FEMA che secondo il regista serviranno nel momento in cui gli USA decideranno di attuare la legge marziale e quindi di rinchiudervi illegalmente migliaia di cittadini."}
{"id": "2875304", "revid": "599013", "url": "https://it.wikipedia.org/wiki?curid=2875304", "title": "Timo Suviranta", "text": ""}
{"id": "2875306", "revid": "1543377", "url": "https://it.wikipedia.org/wiki?curid=2875306", "title": "Ferrari America", "text": "La Ferrari America \u00e8 un'autovettura sportiva costruita dalla Ferrari tra il 1950 al 1967 in diverse serie.\nEra una Gran Turismo con motore V12 anteriore e trazione posteriore. Erano spesso completate dagli acquirenti.\nTutte le \u201cAmerica\u201d usavano un assale rigido al retrotreno, e lo sterzo era a vite a ricircolo di sfere.\nErano basate su una serie di concept car che erano denominate \u201cSuperfast\u201d. Due di queste serie, la 400 e la 410 furono chiamate \u201cSuperamerica\u201d, mentre l'ultima produzione fu chiamata 500 Superfast.\nLa serie \u201cAmerica\u201d conquist\u00f2 il primato delle vetture da strada pi\u00f9 veloci toccando i 265 km/h, preceduta dalla Mercedes-Benz 300SL e succeduta dalla Mercedes-Benz 300 SLR\nLa 330 America.\nLa \u201c330 America\u201d condivideva con la 250 GTE il telaio, ma non il motore, essendo mossa dal nuovo \u201cTipo 209\u201d da 4 L di cilindrata, che erogava 300 hp di potenza a 6600 giri al minuto. Furono costruiti 50 esemplari.\nLa 340 America.\nLa \u201c340 America\u201d era disponibile in versione due porte coup\u00e9 e roadster, e fu costruita dal 1950 al 1952. Aveva installato il nuovo propulsore V12 da 4,1 L di cilindrata, progettato da Aurelio Lampredi e sviluppato per la Formula 1, che erogava 197 hp di potenza. Solo 23 esemplari furono costruiti, 11 da Vignale, 8 dalla Carrozzeria Touring e 4 dalla Carrozzeria Ghia\nLa \u201c340 America\u201d fu sostituita da un modello con motore pi\u00f9 grande, pi\u00f9 precisamente la \u201c375 America\u201d.\nLa 365 California.\nLa \u201c365 California\u201d era un modello nato dall'accoppiamento di telaio e motore provenienti da modelli diversi. Era una due posti versione roadster prodotta dal 1966 al 1967. Usava il telaio delle \u201cAmerica\u201d con il passo di 2650 mm con l'assale rigido per le sospensioni posteriori, ma montava un propulsore V12 da 4,4 L di cilindrata di provenienza dalla 365 e progettato da Gioachino Colombo. Solo 14 esemplari furono costruiti, compresi due con guida a destra.\nLa 375 America.\nLa \u201c375 America\u201d fu un modello progettato da Pininfarina e Vignale che utilizzava un nuovo motore V12 progettato da Aurelio Lampredi da 4,5 L di cilindrata che erogava una potenza di 300 hp. \u00c8 stata prodotta dal 1953 al 1954 in versione due porte coup\u00e9. La \u201c340 America\u201d e la \u201c375 America\u201d erano costose ed esclusive, e solo 10 esemplari di quest'ultima furono costruiti.\nLa 375 MM \"Ingrid Bergman\".\nLa Carrozzeria Scaglietti ebbe nel 1954 una commissione da Roberto Rossellini per costruire una versione della 375 MM, da regalare a sua moglie, Ingrid Bergman, per le nozze. Numero di telaio 0456 AM il che fa dedurre l'utilizzo di un telaio derivato dalle corse. Fu presentata per la prima volta a Parigi nell'Ottobre del 1954 con una livrea Azzurra (si dice per il colore degli occhi dell'attrice) poi subito riverniciata in un \"grigio oro\". Attualmente questa vettura appartiene a un avvocato americano di nome Wayne Golomb. Il \"design\" di questa vettura divent\u00f2 l'ispirazione per tantissimi modelli, non solo Ferrari, tra cui la futura Ferrari 612. Il colore scelto non era inizialmente disponibile per gli altri modelli Ferrari. Fu in seguito fruibile con il nome \"Grigio Ingrid\".\nLa 400 Superamerica.\nAveva installato un piccolo motore V12 da 4 L di cilindrata progettato da Gioachino Colombo. Nonostante le dimensioni, produceva pi\u00f9 potenza dei predecessori. La vettura debutt\u00f2 nel 1960, ed era disponibile in versione coup\u00e9, spider, roadster e cabriolet, tutte a 2 posti e progettate da Pininfarina. Furono costruiti 46 esemplari fino a quando la \u201c400 Superamerica\u201d venne tolta di produzione nel 1964.\nLa 410 Superamerica.\nPoich\u00e9 i modelli della gamma \u201cAmerica\u201d non erano sufficientemente prestanti, la Ferrari produsse dal 1956 la \u201c410 Superamerica\u201d. Era disponibile in versione coup\u00e9 e roadster a due porte. Il motore V12 era ora di 5 L di cilindrata erogante una potenza di 340 hp. Aveva installato tre carburatori tipo Weber e fu progettato da Aurelio Lampredi.\nOgni \u201c410 Superamerica\u201d aveva una carrozzeria personalizzata, alcune opera di Boano e Ghia, ma la maggior parte realizzate da Pininfarina.\nIl prezzo era estremamente elevato, pi\u00f9 precisamente di 16.800 dollari. A titolo d'esempio, le vetture offerte al Salone dell'automobile di New York dall'importatore Luigi Chinetti erano due volte pi\u00f9 costose della Mercedes-Benz 300SL \u201cGullwing\u201d, sua diretta concorrente. Solo 35 esemplari furono costruiti fino al 1959, anno di fine costruzione. \nLa 500 Superfast.\nL'ultimo modello della serie \u201cAmerica\u201d fu introdotto nel 1964 con il nome \u201c500 Superfast\u201d. Dapprima durante il progetto, ma anche in seguito durante la produzione, questo modello fu chiamato \u201cSuperamerica\u201d, ma la decisione finale fu di usare il nome \u201cSuperfast\u201d.\nIl motore, progettato da Gioachino Colombo, era un V12 da 5 L di cilindrata erogante 395 hp, che permetteva alla vettura di raggiungere la velocit\u00e0 massima di 275 km/h. Questo propulsore aveva le stesse dimensioni di quello progettato da Aurelio Lampredi per la \u201c410 Superamerica\u201d. Il telaio era basato sulla contemporanea 330 GT 2+2 ed il corpo vettura era ancora opera di Pininfarina.\nFurono costruiti 37 esemplari fino 1966, inclusi 12 della seconda serie, che avevano in dotazione una trasmissione con cambio a cinque rapporti. Erano disponibili solo versioni coup\u00e9 ma non roadster."}
{"id": "2875307", "revid": "98077", "url": "https://it.wikipedia.org/wiki?curid=2875307", "title": "K\u00e1lm\u00e1n Kand\u00f3 (von Kando)", "text": ""}
{"id": "2875308", "revid": "599013", "url": "https://it.wikipedia.org/wiki?curid=2875308", "title": "Pentti Laaksonen", "text": ""}
{"id": "2875310", "revid": "300067", "url": "https://it.wikipedia.org/wiki?curid=2875310", "title": "Pertti Mutru", "text": ""}
{"id": "2875318", "revid": "1566286", "url": "https://it.wikipedia.org/wiki?curid=2875318", "title": "Byron Haskin", "text": "Biografia.\nDopo essersi laureato all'universit\u00e0 californiana di Berkeley, Byron Haskin cominci\u00f2 a lavorare come disegnatore di fumetti presso un quotidiano. Nel 1920 entr\u00f2 nell'industria cinematografica come direttore della fotografia per documentari di carattere industriale-promozionale, e successivamente come operatore di ripresa per i cinegiornali. Fu poi ingaggiato dal produttore David O. Selznick come tecnico e aiuto-regista; nell'epoca del cinema muto si occup\u00f2 dello sviluppo delle tecnologie che, in seguito, portarono all'introduzione del cinema sonoro. Nei primi anni trenta si trasfer\u00ec in Inghilterra, dove prese parte alla realizzazione di numerose pellicole. Al suo ritorno negli Stati Uniti divenne capo responsabile della sezione effetti speciali presso la Warner Brothers.\nNel 1950 diresse \"L'isola del tesoro\", il primo film non a cartoni animati prodotto dalla Walt Disney Productions. Successivamente cominci\u00f2 a collaborare con il produttore George Pal, per il quale realizz\u00f2 il suo film pi\u00f9 noto, \"La guerra dei mondi\" (1953).\nVerso la fine degli anni cinquanta cominci\u00f2 a lavorare anche per la televisione, per la quale realizz\u00f2 numerose puntate di telefilm della serie \"The Outer Limits\"."}
{"id": "2875320", "revid": "770813", "url": "https://it.wikipedia.org/wiki?curid=2875320", "title": "Cessna 208 Caravan", "text": "Il Cessna 208 Caravan \u00e8 un aereo executive, monomotore turboelica, monoplano ad ala alta sviluppato dall'azienda aeronautica statunitense Cessna Aircraft nei primi anni ottanta.\nRealizzato in numerose versioni, alcune esclusivamente cargo, il Caravan risulta, al marzo 2012, ancora in produzione nei modelli pi\u00f9 recenti.\nStoria del progetto.\nNei primi anni ottanta l'ufficio progetti della Cessna mise mano allo sviluppo di un nuovo velivolo che si affermasse nel campo del trasporto leggero.\nLa nuova macchina si presentava dall'architettura semplice e spartana, ma dalla struttura solida e capace di offrire buone prestazioni con costi di acquisto e utilizzo abbastanza contenuti.\nIl prototipo vol\u00f2 il 9 dicembre 1982 e fin dalle prime prove in volo dimostr\u00f2 grande affidabilit\u00e0 e manovrabilit\u00e0, combinate a prestazioni notevoli."}
{"id": "2875328", "revid": "2006282", "url": "https://it.wikipedia.org/wiki?curid=2875328", "title": "Big Circle Boys", "text": "I Big Circle Boys (\u5927\u5708\u5e6b) sono una delle pi\u00f9 grandi organizzazioni criminali cinesi.\nFu creata da membri corrotti delle Guardie Rosse che scapparono ad Hong Kong come rifugiati dalla Rivoluzione culturale di Mao Zedong.\n\"Circle\" (in italiano \"Cerchio\") deriva dalla forma delle prigioni di Canton in Cina.\nFanno affari a livello internazionale. I loro profitti derivano per lo pi\u00f9 dal traffico di eroina a livello mondiale.\nAnni '90.\nNegli anni novanta erano alleati della cosiddetta \"Sesta Famiglia\" di Cosa Nostra americana in Canada, e della 'Ndrangheta (le cosche di Siderno) per la gestione del traffico di droga dal Sud America verso il Canada, gli Stati Uniti e l'Europa.\nI cinesi importavano l'eroina dall'Asia al Canada, La Sesta Famiglia la portava a New York e parte veniva venduta a Cosa Nostra Siciliana e alla triade Kung Lok.\nLa cocaina proveniente dal Sud America invece veniva comprata in Florida dalla Sesta Famiglia e rivenduta in Canada ai Big Circle Boys, e altra venduta in Italia ai contatti della Sesta famiglia e alla 'Ndrangheta.\nCanada.\nSi pensa che i Big Circle Boys siano collegati con la sparatoria di Hong Chao Huang nel distretto di Shaughnessy a Vancouver.\nCultura di massa.\n\u00c8 stata interpretata nel romanzo di Alex Rider \"Operazione Scheletro\"."}
{"id": "2875329", "revid": "767487", "url": "https://it.wikipedia.org/wiki?curid=2875329", "title": "Uncle Tom's Cabin (film 1910 Blackton)", "text": "Uncle Tom's Cabin \u00e8 un film muto del 1910 diretto da James Stuart Blackton.\n\u00c8 uno dei numerosi adattamenti cinematografici del celebre romanzo di Harriet Beecher Stowe. In precedenza, la vicenda era stato portata sullo schermo in due versioni del 1903 e in una del 1909.\nCome in tutte le versioni prodotte al tempo in teatro e nel cinema muto fino al 1914, i personaggi afroamericani erano interpretati da attori in blackface: Edwin R. Phillips, Florence Turner e Mary Fuller. \u00c8 il debutto sullo schermo per Carlyle Blackwell, qui al suo primo film e per la piccola Genevieve Tobin che avrebbe in seguito intrapreso una carriera di attrice, sia teatrale che cinematografica, di buon successo.\nSi tratt\u00f2 all'epoca di una decisiva innovazione nel mondo del cinema: per la prima volta una compagnia USA realizz\u00f2 un film drammatico in 3 rulli (fino a quel momento, le pellicole erano al massimo di 15 minuti e di un solo rullo).\nNello stesso anno, usc\u00ec un film dallo stesso titolo della Thanhouser, firmato da Barry O'Neil con Frank Hall Crane nel ruolo di zio Tom.\nTrama.\nDivisa in tre parti, la storia di zio Tom: dalla sua partenza verso il sud, il viaggio lungo il Mississippi per arrivare alla vita nella piantagione, l\u00ec dove trover\u00e0 la morte.\nProduzione.\nIl film fu prodotto negli Stati Uniti dalla Vitagraph Company of America\nDistribuzione.\nIl film - distribuito a dalla General Film Company - fu diviso in tre parti: il primo episodio usc\u00ec in sala il 26 luglio 1910.\nDate di uscita.\nAlias"}
{"id": "2875331", "revid": "116006219", "url": "https://it.wikipedia.org/wiki?curid=2875331", "title": "SYNOP", "text": "SYNOP (\"Surface synoptic observations\", ossia \"osservazioni sinottiche di superficie\") \u00e8 un codice numerico (chiamato FM-12 dall'OMM), usato per riferire osservazioni meteorologiche da parte delle stazioni meteorologiche, sia presidiate sia automatiche.\nI rapporti SYNOP, spesso, sono inviati ogni sei, ogni tre oppure ogni ora, attraverso le onde corte. Questi rapporti consistono in gruppi di numeri e barre, in cui si descrive lo stato del tempo nella stazione, inclusi i dati di temperatura, pressione atmosferica e visibilit\u00e0.\nFormato del messaggio.\nQuesto \u00e8 un esempio della struttura generale di un messaggio SYNOP. I numeri mostrati sono fissi (indicatori di gruppo); i numeri sostituiti con una \"x\" contengono l'informazione sul tempo meteorologico.\n xxxxx xxxxx 99xxx xxxxx xxxxx xxxxx 00xxx 1xxxx 2xxxx 3xxxx 4xxxx 5xxxx\n 6xxxx 7xxxx 8xxxx 9xxxx 222xx 0xxxx 1xxxx 2xxxx 3xxxx 4xxxx 5xxxx 6xxxx\n 70xxx 8xxxx\n 333 0xxxx 1xxxx 2xxxx 3xxxx 4xxxx 5xxxx xxxxx 6xxxx 7xxxx 8xxxx 9xxxx\nEsempio\nRapporto SYNOP della Stazione Mar del Plata Aero, Argentina, del giorno 25 ottobre 2007, ore 03 UTC.\nAAXX 25034 87692 42960 02313 10146 20132 30061 40086 57025\nCodificazioni:"}
{"id": "2875340", "revid": "287204", "url": "https://it.wikipedia.org/wiki?curid=2875340", "title": "The Sixth Family", "text": "The Sixth Family. Vito Rizzuto e il collasso della mafia americana (\"The Sixth Family: The Collapse of the New York Mafia and the Rise of Vito Rizzuto\") \u00e8 un saggio del 2009 di Lee Lamothe e Adrian Humphreys riguardante la cosiddetta Sesta Famiglia di Cosa Nostra americana, nata in Canada nella seconda met\u00e0 del XX secolo come un distaccamento della famiglia Bonanno e diventata col tempo sempre pi\u00f9 indipendente.\nContenuto.\nIl libro ripercorre la storia criminale della Sesta Famiglia dagli albori fino ai giorni nostri."}
{"id": "2875341", "revid": "287204", "url": "https://it.wikipedia.org/wiki?curid=2875341", "title": "Oltre", "text": ""}
{"id": "2875347", "revid": "755885", "url": "https://it.wikipedia.org/wiki?curid=2875347", "title": "Oltre (Emma Marrone)", "text": "Oltre \u00e8 l'EP di debutto della cantante italiana Emma Marrone, pubblicato il 16 marzo 2010 dalla Universal.\nDescrizione.\nPubblicato poco prima della finale della nona edizione del talent show \"Amici di Maria De Filippi\" vinta dalla cantante, \"Oltre\" segna il debutto di Marrone come cantante solista. Prodotto da Dado Parisini, il quale ha curato gli arrangiamenti insieme a Daniele Coro, l'EP contiene sette brani, tra cui il singolo \"Calore\" e tre brani, \"Davvero\", \"Folle paradiso\" e \"Meravigliosa\", precedentemente inseriti nelle compilation legate alla trasmissione, intitolate \"Sfida\" e \"9\".\nLa maggior parte dei brani sono stati scritti, sia per il testo che per la musica, da Federica Camba e Daniele Coro, ma hanno collaborato alla scrittura dell'EP anche Roberto Angelini, \"Antonio Galbiati\" e \"Fortunato Zampaglione\".\n\"Oltre\" \u00e8 caratterizzato principalmente da atmosfere pop e rock, anche se nel singolo \"Un sogno a costo zero\" troviamo delle influenze ska e in \"Meravigliosa\" delle sonorit\u00e0 blues. La voce di Marrone nel disco si presenta calda, graffiante e acuta, soprattutto in alcuni brani come \"Sembra strano\" e \"L'esigenza di te\".\nTitolo e copertina.\nL'EP deve il suo nome al tatuaggio che la stessa Marrone ha alla base del collo, nella parte posteriore del corpo, contenente la medesima scritta e il medesimo contorno. Lo stesso \u00e8 visibile sul retro del CD e nel libretto dell'edizione digitale.\nPromozione.\nIl 16 marzo 2010 la cantante ha pubblicato come primo singolo \"Calore\". A seguire \u00e8 stato estratto \"Un sogno a costo zero\" mentre come terzo ed ultimo singolo \u00e8 stato estratto \"Sembra strano\", distribuito poco prima dell'uscita dell'album in studio di debutto della cantante, \"A me piace cos\u00ec\".\nDal 25 giugno al 18 settembre 2010, la cantante ha promosso l'EP attraverso l\"'Ahi ce sta passu Tour\", il suo primo tour solista, esibendosi in 16 citt\u00e0 italiane.\nSuccesso commerciale.\n\"Oltre\" ha riscosso un ottimo successo in Italia, nel quale ha raggiunto la prima posizione della relativa classifica, essendo certificato doppio disco di platino nelle prime due settimane dall'uscita del medesimo per le oltre 120.000 copie distribuite ed essendo infine stato il secondo album pi\u00f9 venduto in Italia nel 2010. Il successo \u00e8 stato supportato anche dalle vendite dei singoli, in particolar modo \"Calore\" (certificato disco di platino nel dicembre 2011 per le oltre 30.000 vendite in digitale), e degli altri brani del disco, tra cui \"Meravigliosa\", nono nella Top Singoli sebbene non sia mai stato pubblicato come singolo. L'EP in Svizzera ha raggiunto la posizione numero 85.\n\"Oltre\" ha collezionato in totale 37 settimane di permanenza in classifica. A gennaio 2014 \u00e8 stato certificato triplo disco di platino per le oltre 150.000 copie vendute."}
{"id": "2875359", "revid": "2208340", "url": "https://it.wikipedia.org/wiki?curid=2875359", "title": "Sh\u014dmy\u014d", "text": " \u00e8 il nome giapponese del canto liturgico buddhista e la sua storia in Giappone risale almeno al VI secolo d.C., in concomitanza con l'introduzione ufficiale del Buddhismo. Il repertorio odierno, appannaggio dei monaci, si pu\u00f2 suddividere in \"bonsan\" (\u68b5\u8b83, testo in sanscrito), \"kansan\" (\u6f22\u8b83, in cinese) e \"wasan\" (\u548c\u8b83, in giapponese). Esistono canti di testi sacri, di lode, di offerta, di preghiera e di confessione. L'esecuzione, affidata a un solista, a un coro, o, ancora, ad entrambi in forma responsoriale, a volte \u00e8 accompagnato da idiofoni, quali i cimbali \"hachi\" e il gong \"nyo\". Molto usato per i brani sillabici \u00e8 il \u2018tamburo\u2019 a fessura, noto come \"mokugyo\" (\u6728\u9b5a), dalla caratteristica forma stilizzata di pesce.\nTra VIII e XII secolo furono introdotti dal continente asiatico, o creati in Giappone, canti che tutt'oggi costituiscono il cuore del corpus dello \"sh\u014dmy\u014d\". Dal X secolo primi segnali di differenti tradizioni esecutive si manifestano a causa della separazione del culto tra le due maggiori scuole, Tendai e Shingon. Padre del canto liturgico della Tendai \u00e8 considerato Ennin, formatosi nei centri buddhisti cinesi nel IX secolo. Sistematizzatore della tradizione vocale Shingon \u00e8 Kanch\u014d, attivo nel X sec.\nLo \"sh\u014dmy\u014d\" continu\u00f2 a svilupparsi fino al XIII secolo, per declinare nella fase successiva. Nel XV secolo inizia la fase di conservazione, che perdura di fatto fino ai giorni nostri, anche tramite manuali di canto liturgico, imperniati sullo \"hakase\", suo specifico sistema di notazione. Questa notazione, tutt'oggi impiegata dai monaci, non d\u00e0 indicazione ritmiche precise, n\u00e9 visualizza le note di passaggio; si presenta dunque come una sorta di semiografia neumatica.\nCos\u00ec K\u016bkai (\u7a7a\u6d77, 774-835), fondatore della scuola buddhista giapponese Shingon spiega la natura dello \"sh\u014dmy\u014d\":"}
{"id": "2875361", "revid": "247222", "url": "https://it.wikipedia.org/wiki?curid=2875361", "title": "Yokobue", "text": ""}
{"id": "2875362", "revid": "1924342", "url": "https://it.wikipedia.org/wiki?curid=2875362", "title": "Soldier of Love", "text": "Soldier of Love \u00e8 il sesto album del gruppo musicale Sade, pubblicato il 5 febbraio 2010 dall'etichetta discografica Sony.\nL'album, pubblicato a dieci anni di distanza dall'ultimo disco di inediti del gruppo, intitolato \"Lovers Rock\", e a otto dal disco live \"Lovers Live\", ha riscosso grande successo raggiungendo la prima posizioni nelle classifiche di diversi paesi di tutto il mondo. \u00c8 stato promosso dall'omonimo singolo \"Soldier of Love\".\nIn Italia l'album ha superato le 30.000 copie di vendita aggiudicandosi il disco d'oro."}
{"id": "2875367", "revid": "113113142", "url": "https://it.wikipedia.org/wiki?curid=2875367", "title": "Ry\u016bteki", "text": "Il ry\u016bteki (\u7adc\u7b1b) \u00e8 uno dei flauti traversi (famiglia di strumenti definita genericamente \"fue\" o \"yokobue\" in giapponese) impiegati nell'orchestra del gagaku. Questo flauto \u00e8 tipico del repertorio \"t\u014dgaku\"."}
{"id": "2875368", "revid": "439724", "url": "https://it.wikipedia.org/wiki?curid=2875368", "title": "Calore (Emma Marrone)", "text": "Calore \u00e8 un brano musicale interpretato dalla cantante italiana Emma Marrone, pubblicato il 16 marzo 2010 dalla casa discografica Universal come primo singolo dall'EP, di debutto solista, Oltre.\nDescrizione.\nIl brano, primo singolo solista della Marrone, viene presentato durante il serale della nona edizione di \"Amici di Maria De Filippi\". \"Calore\" viene reso disponibile in contemporanea sia per il download digitale che per la rotazione radiofonica.\nNel 2011 il brano viene incluso nella compilation \"Love... per sempre\", pubblicata dall'etichetta Sony Music e nella compilation \"Top of the Spot, vol. 2\" (pubblicata da Universal Music), per essere stato inserito come spot della crema solare \"Bilboa\".\nIl video.\nIl video musicale, per la regia di Gaetano Morbioli, inviato in anteprima il 23 aprile 2010 agli iscritti alla newsletter ufficiale della cantante, \u00e8 stato pubblicato il 26 aprile 2010. Il video vede Emma, vestita interamente di bianco nella prima parte, come bianca \u00e8 anche l'ambientazione e nella seconda con colori pi\u00f9 scuri, tra cui spicca un completo nero, raccontare la storia d'amore tra due ragazzi. Il video \u00e8 stato girato a Verona.\nSuccesso commerciale.\nIl singolo ha ottenuto un ottimo successo commerciale, raggiungendo la vetta della Top Singoli e risultando essere il 33\u00b0 singolo pi\u00f9 venduto in Italia nel 2010.\nIl singolo, nel 2010, viene inoltre certificato disco di platino per le oltre 30.000 vendite in digitale. In Svizzera, ha debuttato alla 64\u00aa posizione della \"Top 100 Singoli\" di Swiss Music Charts, posizione massima raggiunta nel medesimo Paese.\nControversie.\nNel 2010 il brano viene accusato di plagio per la forte somiglianza con \"Baciami adesso\" di Mietta."}
{"id": "2875369", "revid": "767487", "url": "https://it.wikipedia.org/wiki?curid=2875369", "title": "Deadland", "text": "Deadland \u00e8 il sesto singolo della gothic metal band norvegese Theatre of Tragedy, pubblicato il 1\u00ba settembre 2009 come anteprima dell'album Forever is the World, da cui \u00e8 stato estratto. Le due canzoni che lo compongono, entrambe contenute nell'album, sono stati anche i primi due sample a comparire sul sito ufficiale della band in anticipazione del nuovo materiale."}
{"id": "2875373", "revid": "729019", "url": "https://it.wikipedia.org/wiki?curid=2875373", "title": "Westmoreland Davis", "text": "Biografia.\nFu il quarantottesimo governatore della Virginia. Proveniva da una famiglia ricca e importante la cui ricchezza si perse in buona parte durante la guerra di secessione americana.\nAnche se la madre rimase vedova e gli affari andarono male Davis riusc\u00ec a frequentare il Virginia Military Institute a partire dall'et\u00e0 di 14 anni (era il pi\u00f9 giovane cadetto al tempo).\nDopo la morte, avvenuta in un ospedale di Baltimora, il suo corpo venne sepolto a Morven Park."}
{"id": "2875375", "revid": "290948", "url": "https://it.wikipedia.org/wiki?curid=2875375", "title": "Solfuro di tetrametile", "text": ""}
{"id": "2875376", "revid": "290948", "url": "https://it.wikipedia.org/wiki?curid=2875376", "title": "Tiofano", "text": ""}
{"id": "2875379", "revid": "196390", "url": "https://it.wikipedia.org/wiki?curid=2875379", "title": "Composti solforati", "text": ""}
{"id": "2875383", "revid": "122348943", "url": "https://it.wikipedia.org/wiki?curid=2875383", "title": "'Ndrina Fiar\u00e8", "text": "I Fiar\u00e9-Gasparro-Razionale sono una 'ndrina di San Gregorio d'Ippona, un paese in provincia di Vibo Valentia riconosciuta dal punto di vista giudiziario solo dal 2013. La sentenza del processo \"Rima\" riconosce abbiano nel vibonese un'autorit\u00e0 mafiosa al pari dei Mancuso di cui sono alleati.\nSecondo il pentito Andrea Mantella alcuni membri dei Fiar\u00e9 avrebbero la dote di \"Medaglione\".\nStoria.\nAnni '70 - La faida di San Gregorio.\nDurante gli anni '70 scoppia la faida di San Gregorio d'Ippona contro la famiglia Fortuna (detti \"Pummadoru\") sempre di Vibo Valentia.\nAnni '80 - L'omicidio di Giuseppe Gasparro e l'espansione a Roma.\nNegli anni '80 il capo cosca Giuseppe Gasparro, alias \"Pinu u gattu\" viene ucciso e prende il suo posto Saverio Razionale. Quest'ultimo dal 2005 si trasferisce a Roma dove replica la sua rete criminale del suo paese d'origine. Nel 2011 viene condannato per associazione mafiosa a 4 anni e 6 mesi di carcere.\nAnni '90 - Il tentato omicidio a Razionale e vicinanza ai Piscopisani.\nIl 25 settembre 1995 Saverio Razionale subisce un attentato a Briatico che secondo l'operazione \"Dinasty\" voluto da Giuseppe Mancuso detto \"Peppe \u2018Mbroghija\" ed eseguito da Roberto Soriano.\nCon lui si trovava Giuseppe Fiorillo padre di Michele FIorillo contabile del locale di Piscopio.\nOggi - Riconoscimento giudiziario della cosca.\nIl 16 gennaio 2013 la Corte di cassazione riconosce per la prima volta dal punto di vista giudiziario e in via definitiva l'esistenza della 'ndrina Fiar\u00e8 di San Gregorio d'Ippona,la sentenza giunge al termine dell'iter giudiziario iniziato a seguito dell'operazione di polizia \"Rima\" del 2005."}
{"id": "2875384", "revid": "125094678", "url": "https://it.wikipedia.org/wiki?curid=2875384", "title": "Pouteria sapota", "text": "Pouteria sapota \u00e8 un albero della famiglia delle Sapotaceae, di antichissima coltivazione presso le civilt\u00e0 precolombiane dell'America Centrale per la produzione del suo grande frutto, che veniva chiamato \"chachaas\" o \"chachalhaas\" dai Maya e \"tzapotl\" dagli Aztechi. Nei luoghi di origine \u00e8 anche chiamato \"Mamey zapote\", che ha il significato di zapote enorme, essendo il maggiore fra quelli del genere \"Pouteria\", o semplicemente \"zapote\", termine per\u00f2 usato anche per altre sapotaceae, avendo il significato di \"frutto dolce\" in nahuatl.\nIn Italia non \u00e8 finora stato diffuso nei mercati fruttiferi, per cui non \u00e8 ancora stato deciso un nome vernacolare definito per la specie n\u00e9 \u00e8 presente in alcun dizionario, ed i termini zapotone (traduzione di \"zapote mamey\") e ciaciassa (italianizzazione dell'appellativo maya) sono stati raramente usati dai collezionisti di semi tropicali.\nIl fruttifero \u00e8 connesso con il canistel (\"Pouteria campechiana\"), con il caimito del Brasile (\"Pouteria caimito\") e con la lucuma del Per\u00f9 (\"Pouteria lucuma\"), che appartengono tutti allo stesso genere, oltrech\u00e9 alla cainetta (\"Chrysophyllum cainito\") e alla zapotella, che \u00e8 il frutto del chicle (\"Manilkara zapota\"), tutti appartenenti alla famiglia delle Sapotaceae; non ha invece alcun legame con il Sapote negro (\"Diospyros digyna\") e con il Sapote blanco (\"Casimiroa edulis\"), che nonostante il nome appartengono a distinte famiglie botaniche.\nDescrizione.\n\u00c8 albero ornamentale, perenne, che pu\u00f2 raggiungere un'altezza tra i 15 ed i 45 metri. Come la maggior parte degli alberi da frutto si propaga per innesto, pratica culturale che permette di trasmettere le qualit\u00e0 della pianta da cui si prelevano gli innesti, ed inoltre l'arrivo in produzione \u00e8 cos\u00ec pi\u00f9 rapido. Il fusto \u00e8 eretto e il legno \u00e8 ricco di un lattice gommoso similmente alle altre sapotaceae.\nLe foglie sono lunghe fino a 30\u00a0cm e larghe fino a 10\u00a0cm. Possono essere sempreverdi o decidue.\nIl frutto ha forma in genere ellittica, ma pu\u00f2 essere anche rotondo o ovale. Pu\u00f2 superare i 10\u00a0cm di larghezza e i 30 di lunghezza e pesare oltre i 2\u00a0kg. La buccia \u00e8 di color marrone, ruvida, e l'interno \u00e8 di color arancio-salmone ma ci sono anche di colore marrone. La polpa commestibile ha consistenza molle e di sapore molto dolce, con un aroma che ricorda il caff\u00e8. Ha uno o due grossi semi, lucidi di colore scuro.\nDistribuzione e habitat.\nL'areale di origine di \"Pouteria sapota\" si estende dal Messico meridionale al Nicaragua. \u00c8 diffusa in coltivazione in tutti gli Stati affacciati sui Caraibi ed anche in Florida. \u00c8 molto diffuso nel nord-est del Brasile col nome saputi.\nQuesta specie fruttifera si \u00e8 evoluta a latitudini tropicali in zone di bassa elevazione fino a 600\u00a0m e raggiunge altezze superiori ai 1000\u00a0m solo in prossimit\u00e0 dell'equatore.\nColtivazione.\nPer sviluppare i suoi grandi frutti ha maggiori esigenze di calore di altre specie di \"Pouteria\". Coltivazioni sperimentali nel sud della Florida hanno verificato che tollera brevi abbassamenti termici ma mai le gelate, che uccidono le piante giovani e danneggiano irrimediabilmente anche quelle adulte. L'albero necessita anche di molta acqua e non sopporta una prolungata stagione secca. Non \u00e8 adatto a zone di forti venti, che distruggono le sue grandi foglie.\nPropriet\u00e0 del frutto.\n\u00c8 un frutto assai rispettato nella medicina di alcuni paesi dei Caraibi. Si utilizza molto ritenendosi che sia molto efficace nei confronti delle infermit\u00e0 gastrointestinali. In alcune regioni si utilizza anche contro il mal di testa e malattie veneree. Si utilizza talvolta come antisettico."}
{"id": "2875397", "revid": "1117982", "url": "https://it.wikipedia.org/wiki?curid=2875397", "title": "Didimo Calcentero", "text": "Biografia.\nDidimo, figlio di un commerciante di salamoia, visse ai tempi della seconda guerra civile, operando essenzialmente, dunque, tra il 44 ed il 10 d.C.. Egli visse tra Alessandria e Roma.\nLa sua attivit\u00e0 di infaticabile compilatore (fu autore secondo Ateneo di 3500 libri e secondo Seneca di 4000) gli valse il soprannome di \"Calcentero\" (), ossia \"viscere di bronzo\". Gli fu dato anche il soprannome di , ossia \"dimentico dei suoi libri\", perch\u00e9 gli accadeva spesso di contraddire affermazioni fatte in altre opere.\nOpere.\nL'attivit\u00e0 principale di Didimo fu il commentario: Didimo, in effetti, fu un seguace della scuola di Aristarco e scrisse un trattato sull'edizione omerica del grande filologo alessandrino, intitolato, appunto, \"Sull'edizione di Aristarco \"(\u03c0\u03b5\u03c1\u1f76 \u03c4\u1fc6\u03c2 \u1f08\u03c1\u03b9\u03c3\u03c4\u03ac\u03c1\u03c7\u03bf\u03c5 \u03b4\u03b9\u03bf\u03c1\u03b8\u03ce\u03c3\u03b5\u03c9\u03c2), frammenti del quale sono conservati nel manoscritto \"Venetus A\" dell\"'Iliade\". N\u00e9, tuttavia, Didimo si limit\u00f2 alla \"classica\" recensione omerica, scrivendo anche commenti su molti altri poeti e prosatori greci, dai lirici, in particolare Bacchilide e Pindaro, e sui drammaturghi, specie su Sofocle, Ione, Frinico, Cratino, Menandro, Euripide, Aristofane, come noto dagli scolii a tali autori, che ne citano spesso spiegazioni grammaticali, lezioni a margine e notizie erudite. Si occup\u00f2 anche degli oratori, tra cui soprattutto, Demostene, Iseo, Iperide, Dinarco.\nOltre a questi lavori, abbiamo testimonianze di lavori lessicografici, altres\u00ec perduti: \"Sullo stile tragico\" (\u03c0\u03b5\u03c1\u1f76 \u03c4\u03c1\u03b1\u03b3\u1ff3\u03b4\u03bf\u03c5\u03bc\u03ad\u03bd\u03b7\u03c2 \u03bb\u03b5\u03be\u03ad\u03c9\u03c2), che comprendeva almeno 28 libri ; \"Lo stile comico \"(\u03bb\u03ad\u03be\u03b9\u03c2 \u03ba\u03c9\u03bc\u03b9\u03ba\u03ae) ; un terzo lavoro linguistico sulle parole di significato ambiguo o incerto, di almeno sette libri; una quarta opera linguistica sulle espressioni false o corrotte.\nAll'erudizione storico-sociale apparteneva una raccolta di proverbi greci (\u03c0\u03c1\u1f78\u03c2 \u03c4\u03bf\u1f7a\u03c2 \u03c0\u03b5\u03c1\u1f76 \u03c0\u03b1\u03c1\u03bf\u03b9\u03bc\u03b9\u1ff6\u03bd \u03c3\u03c5\u03bd\u03c4\u03b5\u03c4\u03b1\u03c7\u03cc\u03c4\u03b1\u03c2) comprendente tredici libri, ripresa dai pi\u00f9 tardi paremiografi come Zenobio; \"Sulle leggi di Solone\" (\u03c0\u03b5\u03c1\u1f76 \u03c4\u1ff6\u03bd \u1f00\u03be\u03cc\u03bd\u03c9\u03bd \u03a3\u03cc\u03bb\u03c9\u03bd\u03bf\u03c2), un lavoro di cui parla Plutarco; una risposta al ciceroniano \"De re publica\", che comprendeva sei libri, a cui rispose Svetonio.\nIn pi\u00f9 ci sopravvivono estratti sull'agricoltura e botanica, di un commento su Ippocrate e un trattato \"Su tutti i tipi di marmo e legno\" (\u03c0\u03b5\u03c1\u1f76 \u03bc\u03b1\u03c1\u03bc\u03ac\u03c1\u03c9\u03bd \u03ba\u03b1\u1f76 \u03c0\u03b1\u03bd\u03c4\u03bf\u03af\u03c9\u03bd \u03be\u03cd\u03bb\u03c9\u03bd). In considerazione della differenza drastica dei tipi di argomento rispetto a quanto sappiamo di lui, \u00e8 possibile che questi titoli rappresentino il lavoro di un diverso Didimo.\n\"Su Demostene\".\nNel 1901, venne acquistato da un antiquario al Cairo un papiro proveniente da Hermopolis e contenente una parte del commento di Didimo a Demostene . \nIl testo pervenuto analizza la III e la IV Filippica, la \"Risposta alla Lettera di Filippo\" e il discorso n. 13, che Didimo non ritiene, per l'argomento, inseribile tra le \"Filippiche\". Il commentario, su 15 colonne, seppur molto danneggiato all'inizio, consente di farci una piena idea del metodo di lavoro e analisi del grammatico alessandrino, che, conformemente all'uso grammaticale del tempo, indica un lemma del testo dell'oratore con una \"dipl\u00e8\" (&gt;) e, a volte, una \"paragraphos\" (-) per indicare l'inizio e la fine di una citazione. \nUno degli elementi, inoltre, pi\u00f9 caratteristici del commentario \u00e8 la presenza di un folto numero di citazioni letterali da autori per chiarire passaggi oscuri o, comunque, difficili\u02d0 Anassimene di Lampsaco, Dinarco, Duride, Ermippo, gli attidografi Demone e Androzione tra quelli noti, mentre emerge il nome di Brione (forse di Chio), citato, per lo stesso passaggio, da Diogene Laerzio con il nome di \"Ambrione\". Didimo iniziava la sua trattazione delle orazioni discutendo della data e delle circostanze che l'avevano motivata, per poi concludere la sezione con un prospetto riassuntivo e proseguire, sulla scorta delle ampie testimonianze citate, sulla questione dell'autenticit\u00e0 se ci fosse disaccordo tra gli autori.\nInfluenza.\nStudioso certamente non originale, dunque, Didimo costitu\u00ec la principale fonte attraverso cui i commentatori successivi attinsero alla tradizione filologica alessandrina: il numero e la variet\u00e0 delle fonti utilizzate nei commentari era impressionante, specie nello spazio di poco meno di dodici colonne di scrittura. Ci\u00f2 conferma, appunto, come fosse essenzialmente un compilatore, che non consultava le fonti di prima mano, ma attraverso il lavoro di intermediari."}
{"id": "2875406", "revid": "1880836", "url": "https://it.wikipedia.org/wiki?curid=2875406", "title": "Ameria di Macedonia", "text": "La datazione \u00e8 incerta. Ateneo lo dice pi\u00f9 volte macedone. Non sappiamo altro della sua vita.\nOpere.\nSappiamo di due opere di Ameria: il suo glossario \"Glosse\" () e un'altra opera il cui titolo () allude a \"radici\". Alcuni ritengono che si trattasse di un trattato di etimologia, altri di erboristeria. La citazione che ne fa Ateneo riguarda un passo che si riferisce al nome di una pianta e non permette di sciogliere l'ambiguit\u00e0 del titolo.\nCi restano frammenti (essenzialmente singoli termini, che avevano costituito voci delle opere di Ameria) riportati da Esichio e soprattutto da Ateneo. Essi costituiscono un'importante fonte sull'antica lingua macedone."}
{"id": "2875412", "revid": "2033069", "url": "https://it.wikipedia.org/wiki?curid=2875412", "title": "The Ex List", "text": "The Ex List \u00e8 una serie televisiva statunitense prodotta nel 2008. Lo show \u00e8 basato sulla serie TV israeliana \"The Mythological X\".\n\"The Ex List\" \u00e8 stata trasmessa in prima visione negli Stati Uniti da CBS dal 3 ottobre 2008, ma \u00e8 stata sospesa dal network dopo soli 4 episodi per via dei bassi ascolti, lasciando cos\u00ec inediti i rimanenti 9 episodi. In Italia \u00e8 stato trasmessa nel 2010, in prima visione satellitare da Fox Life e sul digitale terrestre da Cielo.\nTrama.\nBella \u00e8 una proprietaria di un negozio di fiori a San Diego. La sera dell'addio al nubilato della sorella, si fa leggere la mano da una veggente: scopre cos\u00ec che il suo futuro marito sar\u00e0 un uomo con il quale lei ha gi\u00e0 avuto una relazione, ma anche che se non si sposer\u00e0 entro un anno con quest'ultimo, rimarr\u00e0 per sempre zitella. Purtroppo nella vita sentimentale di Bella ci sono stati molti uomini, quindi la ragazza inizia subito la ricerca di qualcosa che possa farle capire quale sia il suo futuro marito, e parte a reincontrare tutti i suoi ex che non vedeva da tempo."}
{"id": "2875414", "revid": "80598", "url": "https://it.wikipedia.org/wiki?curid=2875414", "title": "Sprint (casa discografica)", "text": "La Sprint (nata in origine come Titanus) \u00e8 stata una casa discografica italiana, attiva tra gli anni cinquanta e sessanta.\nStoria della Sprint.\nL'etichetta venne fondata dal produttore cinematografico Goffredo Lombardo, figlio di Gustavo Lombardo, fondatore della casa di produzione Titanus, e dell'attrice Leda Gys; la prima denominazione della casa discografica fu la stessa della casa cinematografica.\nLa distribuzione venne affidata alla Durium; nel 1962 Lombardo cre\u00f2 la denominazione Sprint, pubblicando con questa etichetta i cantanti di musica leggera e lasciando al nome Titanus solo i dischi di colonne sonore, per poi passare definitivamente al secondo nome.\nL'etichetta venne in seguito ceduta da Lombardo alla Durium.\nIncisero per quest'etichetta molti cantanti e musicisti: i pi\u00f9 noti sono Nilla Pizzi, Nini Rosso, Tony Cucchiara, Fiammetta.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile).\n33 giri come \"Sprint\".\nCon il cambio di denominazione cambi\u00f2 il prefisso (da Tl d a Spl. A, poi Spl. AI), ma la numerazione continu\u00f2 in maniera sequenziale; venne poi modificata nel 1962, passando da 50xx a 55xx.\n45 giri come \"Sprint\".\nCon il cambio di denominazione cambi\u00f2 il prefisso (da Tl d a Sp A), ma la numerazione continu\u00f2 in maniera sequenziale; venne poi modificata nel 1962, passando da 50xx a 55xx"}
{"id": "2875416", "revid": "80598", "url": "https://it.wikipedia.org/wiki?curid=2875416", "title": "Titanus (casa discografica)", "text": ""}
{"id": "2875420", "revid": "287204", "url": "https://it.wikipedia.org/wiki?curid=2875420", "title": "Federica Faiella", "text": "Il suo compagno nelle gare di pattinaggio di figura \u00e8 Massimo Scali. Insieme hanno vinto la medaglia di bronzo ai mondiali di pattinaggio di figura nel 2010, due medaglie d'argento ai europei di pattinaggio di figura nel 2009 e 2010 e sei volte il titolo nazionale (2003\u20132005, 2007\u20132009). La Faiella prima competeva assieme a Luciano Milo, con cui \u00e8 stata campione del Junior Grand Prix nella stagione 1997/1998."}
{"id": "2875421", "revid": "287204", "url": "https://it.wikipedia.org/wiki?curid=2875421", "title": "Massimo Scali", "text": "Gareggia in coppia con Federica Faiella. Insieme hanno vinto la medaglia di bronzo ai mondiali di pattinaggio di figura nel 2010, due medaglie d'argento agli europei di pattinaggio di figura nel 2009 e 2010 e sei volte il titolo nazionale (2003\u20132005, 2007\u20132009). Scali prima pattinava con Flavia Ottaviani, con cui ha vinto sei medaglie ai Junior Grand Prix e un bronzo nella finale del 1997/1998 dello stesso circuito."}
{"id": "2875422", "revid": "21583", "url": "https://it.wikipedia.org/wiki?curid=2875422", "title": "Uomini e libri", "text": "Uomini e libri \u00e8 stato un programma televisivo italiano letterario, una sorta di notiziario editoriale. Era curato da Luigi Silori e andava in onda - come tutti i programmi di quei tempi - in diretta, dagli studi Rai di Roma, in via Teulada, dapprima il venerd\u00ec, poi il sabato, alle 19:30 sul Programma Nazionale, per circa mezz'ora. La prima puntata and\u00f2 in onda venerd\u00ec 10 ottobre 1958, alle ore 19:30, l'ultima sabato 16 dicembre 1961 alle ore 19:15. Ebbe cadenza settimanale e, per un periodo, bisettimanale. Ne furono trasmesse 177 puntate , presentate dallo stesso Silori. Il programma fu poi sostituito da \"Libri per tutti\", dello stesso autore.\nIl programma.\nIl programma era diviso in tre parti. Nella prima, Silori faceva una rapida panoramica sulle principali novit\u00e0 editoriali della settimana. Nella seconda, con l'aiuto di altri conduttori, tra cui pi\u00f9 assidui Giulio Cattaneo ed Elio Vittorini (che presentava ogni puntata un libro della collana \"I Gettoni\" della casa editrice Einaudi), si approfondivano i contenuti di quattro o cinque libri. Nella terza parte, infine, Silori intervistava un autore. \nA quei tempi, gli scrittori erano piuttosto restii ad andare in televisione, poich\u00e9 avevano un atteggiamento generalmente diffidente e perplesso di fronte al nuovo mezzo espressivo. Nonostante ci\u00f2, Silori riusc\u00ec ad intervistare un buon numero di personalit\u00e0 del mondo letterario, tra cui Italo Calvino, Riccardo Bacchelli, Primo Levi, Carlo Bo, Aldo Palazzeschi, Domenico Rea, Vasco Pratolini, Dino Buzzati e molti altri. La trasmissione, che aveva uno \"spiccato intento pedagogico\" e divulgativo, ebbe un ottimo successo."}
{"id": "2875423", "revid": "125858926", "url": "https://it.wikipedia.org/wiki?curid=2875423", "title": "Luisana Lopilato", "text": "Biografia.\nNata da Eduardo e Beatriz Lopilato, \u00e8 di ascendenze italiane, essendo il bisnonno originario di Muro Lucano. ha due fratelli maggiori, Daniela e Dar\u00edo.\nCarriera.\nHa debuttato con la serie \"100% vida\" e \"Mi familia es un dibujo\" nel 1995 e ha continuato lavorando come giovane modella, posando per Motor Oil e partecipando ad una pubblicit\u00e0 di gomme da masticare. Nel 1999, \u00e8 stata scelta per interpretare Luisana Mazza nella telenovela \"Chiquititas\", di Cris Morena. Ha firmato un contratto con Cris Morena Group, incidendo con il cast del programma quattro colonne sonore per ognuna delle stagioni alle quali ha partecipato: \"Chiqutitas Vol. 5\" (1999), \"Chiqutitas Vol. 6\" (2000), \"Chiquititas Vol. 6\" (2001) e \"Chiquititas: Rinc\u00f3n de luz\" (2001). Ha ripreso il ruolo di Luisana Mazza in \"Chiquititas, la historia\", una miniserie trasmessa nel 2001, e \"\", una specie di finale di \"Chiquititas\" del 2001. Nel 2000 \u00e8 apparsa nel film \"Un amor en Moises Ville\".\nNel 2002, ha ottenuto il ruolo di M\u00eda Colucci nella telenovela \"Rebelde Way\", creata da Cris Morena. Ha recitato con Camila Bordonaba, Felipe Colombo e Benjam\u00edn Rojas, con loro ha formato il gruppo musicale Erreway, sciolti nel 2004, dopo il film \"\". Hanno pubblicato gli album \"Se\u00f1ales\", \"Tiempo\" e \"Memoria\". La compilation \"El disco de Rebelde Way\" ha segnato il loro ritorno come gruppo. Nel 2006 \u00e8 stato annunciato che Luisana aveva lasciato gli Erreway e che Camila, Felipe e Benjam\u00edn avrebbero fatto il tour in Spagna come un trio chiamato \"Erreway en Espana\".\nDopo \"Rebelde Way\" ha firmato con la Pol-ka Producciones, per la quale ha recitato in due telenovelas, \"Los secretos de pap\u00e1\" e \"Los pensionados\". Nel 2005 \u00e8 apparsa in \"Casados con Hijos\", la versione argentina di \"Sposati... con figli\", interpretando il ruolo in origine interpretato da Christina Applegate: \u00e8 stata candidata ad un Premio Mart\u00edn Fierro come migliore attrice non protagonista. Ha poi lavorato con Cris Morena in \"Alma pirata\", come protagonista, insieme a Benjam\u00edn Rojas, Mariano Mart\u00ednez e Nicol\u00e1s V\u00e1zquez.\nNel 2007 \u00e8 stata ospite dei Los Premios MTV Latinoam\u00e9rica, MTV Awards latini, con l'ex Miss Colombia Valerie Dom\u00ednguez. \u00c8 stata candidata nuovamente come migliore attrice non protagonista dai Premios ACE (Argentina) per il suo ruolo nello spettacolo teatrale \"Arlequ\u00edn, servidor de dos patrones\" ed \u00e8 apparsa nella commedia televisiva nominata al Premio Mart\u00edn Fierro, \"El Capo\". \u00c8 stata scelta dalla rivista \"Gente\" come \"La faccia dell'anno\". Ha recitato con Rodrigo Gonz\u00e1lez e Sabrina Garciarena nel 2008 per la telenovela \"Encandilados\", fatta specialmente per telefoni cellulari, ed ha interpretato il ruolo di protagonista nello spettacolo teatrale \"La Cenicienta\" con Rodrigo Guirao D\u00edaz. Dal 2008 al 2009 ha interpretato insieme a Gabriel Goity, Rodrigo Guirao D\u00edaz, l'ex compagna negli Erreway Camila Bordonaba, El\u00edas Vi\u00f1oles e il fratello Dar\u00edo nella serie \"Atracci\u00f3n x4\". I protagonisti insieme formarono un gruppo, pubblicando in tutto due album che non ottennero il successo che desideravano. Luisana ha anche cantato i cori per una serie di brani inediti.\nNel 2009, \u00e8 protagonista con Nicol\u00e1s Cabr\u00e9 e Gimena Accardi nel film \"Pap\u00e1 por un d\u00eda\". Nel 2010 doppia un personaggio, Feifi nel film d'animazione \"Plum\u00edferos\". Nel 2010 Luisana finisce la serie su Canal 13 \"Alguien que me quiera\", nella quale interpreta Bianca Rivera.\nNel 2011 recita a fianco di Juan Gil Navarro negli ultimi episodi della miniserie contro la violenza sulle donne, \"Maltratadas\". Inoltre nel 2013 ha condotto le due serate dedicate al cinema argentino in Brasile e nel 2014 ha recitato nella serie televisiva italiana \"Una buona stagione\", trasmessa in prima serata su Rai 1.\nCarriera come modella.\n\u00c8 stata il volto principale per la marca di intimi Promesse dall'estate del 2006 all'inverno del 2010. Ha lavorato anche per la societ\u00e0 di abbigliamento 47 Street con la partecipazione di Camila Bordonaba e Benjam\u00edn Rojas anch'essi membri del gruppo musicale Erreway, ma ha lasciato il progetto nel 2009 per motivi professionali. Ha anche fatto diverse pubblicit\u00e0 nel suo paese, e in Israele e ha dovuto rifiutarne altri in Spagna a causa dei troppi impegni.\nHa lavorato anche per Coca Cola, Axe, Gottex e Gillette, per la marca di lingerie Marcela Koury e per i prodotti L'Or\u00e9al Elvive.\nLuisana \u00e8 nota per la sua bellezza, apparendo in varie classifiche delle 100 donne pi\u00f9 sexy al mondo: per esempio, nel 2011 il sito di FHM l'ha scelta come undicesima.\nVita privata.\nDal 2002 al 2004 ha avuto una relazione con Felipe Colombo. Nel novembre 2009 si fidanza con Michael Bubl\u00e9. Il 31 marzo 2011 si sono sposati a Buenos Aires con un rito civile, seguito, il 2 aprile, dal rito religioso in Canada. Il 27 agosto 2013 \u00e8 nato il primogenito Noah. Il 22 gennaio 2016 \u00e8 nato il secondogenito, Elias.\nIl 4 novembre 2016 comunicano che al figlio maggiore Noah \u00e8 stato diagnosticato il cancro al fegato, il 15 marzo 2017 annunciano che il bambino \u00e8 guarito.\nIl 26 luglio 2018 \u00e8 nata la terzogenita, Vida Amber Betty.\nIl 22 febbraio 2022 la coppia annuncia di aspettare il quarto figlio.\nDoppiatrici italiane.\nNelle versioni in italiano dei suoi film, Luisana Lopilato \u00e8 stata doppiata da:"}
{"id": "2875424", "revid": "86599", "url": "https://it.wikipedia.org/wiki?curid=2875424", "title": "12606 Apuleius", "text": "12606 Apuleius \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4628649\u00a0UA e da un'eccentricit\u00e0 di 0,2641807, inclinata di 5,84486\u00b0 rispetto all'eclittica.\nL'asteroide \u00e8 dedicato ad Apuleio, oratore e scrittore dell'Antica Roma."}
{"id": "2875425", "revid": "287204", "url": "https://it.wikipedia.org/wiki?curid=2875425", "title": "12607 Alcaeus", "text": "12607 Alcaeus \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6547572\u00a0UA e da un'eccentricit\u00e0 di 0,0360615, inclinata di 2,18710\u00b0 rispetto all'eclittica.\nAlcaeus \u00e8 il nome latino di Alceo, poeta dell'Antica Grecia."}
{"id": "2875426", "revid": "86599", "url": "https://it.wikipedia.org/wiki?curid=2875426", "title": "12608 Aesop", "text": "12608 Aesop \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3213704\u00a0UA e da un'eccentricit\u00e0 di 0,1171169, inclinata di 3,52148\u00b0 rispetto all'eclittica.\nL'asteroide \u00e8 dedicato a Esopo, poeta dell'antica Grecia."}
{"id": "2875427", "revid": "287204", "url": "https://it.wikipedia.org/wiki?curid=2875427", "title": "12609 Apollodoros", "text": "12609 Apollodoros \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1200221\u00a0UA e da un'eccentricit\u00e0 di 0,1856486, inclinata di 0,87821\u00b0 rispetto all'eclittica.\nL'asteroide \u00e8 dedicato a Apollodoro di Atene, studioso universale e stoico greco."}
{"id": "2875428", "revid": "287204", "url": "https://it.wikipedia.org/wiki?curid=2875428", "title": "12610 H\u00e3fez", "text": "12610 H\u00e3fez \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,8455904\u00a0UA e da un'eccentricit\u00e0 di 0,1008196, inclinata di 1,73396\u00b0 rispetto all'eclittica."}
{"id": "2875429", "revid": "287204", "url": "https://it.wikipedia.org/wiki?curid=2875429", "title": "12610 Hafez", "text": ""}
{"id": "2875430", "revid": "287204", "url": "https://it.wikipedia.org/wiki?curid=2875430", "title": "12611 Ingres", "text": "12611 Ingres \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1127315\u00a0UA e da un'eccentricit\u00e0 di 0,2226152, inclinata di 2,45164\u00b0 rispetto all'eclittica."}
{"id": "2875431", "revid": "287204", "url": "https://it.wikipedia.org/wiki?curid=2875431", "title": "12612 Daumier", "text": "12612 Daumier \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4564128\u00a0UA e da un'eccentricit\u00e0 di 0,0884017, inclinata di 5,25643\u00b0 rispetto all'eclittica."}
{"id": "2875434", "revid": "287204", "url": "https://it.wikipedia.org/wiki?curid=2875434", "title": "12613 Hogarth", "text": "12613 Hogarth \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6469258\u00a0UA e da un'eccentricit\u00e0 di 0,1371719, inclinata di 2,97717\u00b0 rispetto all'eclittica."}
{"id": "2875435", "revid": "287204", "url": "https://it.wikipedia.org/wiki?curid=2875435", "title": "12614 Hokusai", "text": "12614 Hokusai \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,1844277\u00a0UA e da un'eccentricit\u00e0 di 0,2165046, inclinata di 4,45025\u00b0 rispetto all'eclittica."}
{"id": "2875436", "revid": "287204", "url": "https://it.wikipedia.org/wiki?curid=2875436", "title": "12615 Mendesdeleon", "text": "12615 Mendesdeleon \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,8675252\u00a0UA e da un'eccentricit\u00e0 di 0,0524374, inclinata di 1,98494\u00b0 rispetto all'eclittica."}
{"id": "2875437", "revid": "287204", "url": "https://it.wikipedia.org/wiki?curid=2875437", "title": "12616 Lochner", "text": "12616 Lochner \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6418343\u00a0UA e da un'eccentricit\u00e0 di 0,0992582, inclinata di 3,38621\u00b0 rispetto all'eclittica."}
{"id": "2875438", "revid": "287204", "url": "https://it.wikipedia.org/wiki?curid=2875438", "title": "12617 Angelusilesius", "text": "12617 Angelusilesius \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6414495\u00a0UA e da un'eccentricit\u00e0 di 0,1222991, inclinata di 8,07980\u00b0 rispetto all'eclittica."}
{"id": "2875439", "revid": "287204", "url": "https://it.wikipedia.org/wiki?curid=2875439", "title": "12618 Cellarius", "text": "12618 Cellarius \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1087842\u00a0UA e da un'eccentricit\u00e0 di 0,1375369, inclinata di 16,07644\u00b0 rispetto all'eclittica."}
{"id": "2875440", "revid": "287204", "url": "https://it.wikipedia.org/wiki?curid=2875440", "title": "12619 Anubelshunu", "text": "12619 Anubelshunu \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4561707\u00a0UA e da un'eccentricit\u00e0 di 0,0743196, inclinata di 5,54629\u00b0 rispetto all'eclittica."}
{"id": "2875441", "revid": "287204", "url": "https://it.wikipedia.org/wiki?curid=2875441", "title": "12620 Simaqian", "text": "12620 Simaqian \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1006712\u00a0UA e da un'eccentricit\u00e0 di 0,1408674, inclinata di 0,91588\u00b0 rispetto all'eclittica."}
{"id": "2875442", "revid": "287204", "url": "https://it.wikipedia.org/wiki?curid=2875442", "title": "Giovanni Antonio Pellegrini", "text": "Apprese il mestiere alla bottega del pittore lombardo Paolo Pagani, ma trov\u00f2 poi pi\u00f9 congeniale la pittura rococ\u00f2 di Sebastiano Ricci, soprattutto nella struttura e nelle ombreggiature dei colori. A Roma conosce Luca Giordano, il cui influsso si riconosce nel soffitto della Pontificia Biblioteca Antoniana a Padova, del 1702. Due anni dopo, nel 1704, sposandone la sorella, divenne cognato di Rosalba Carriera, esponente della pittura veneziana.\nLa sua fama si accrebbe e lo port\u00f2 a lavorare anche all'estero: nel 1708 and\u00f2 a Londra con Marco Ricci, dove esegu\u00ec vari cicli pittorici in stile rococ\u00f2. Nel 1713 a D\u00fcsseldorf dipinse per il principe elettore Giovanni Guglielmo una serie di quattordici \"allegorie\" di Bensberg, oggi custodite nel Castello di Schlessheim in Baviera, dove si nota la frammistione dello stile di Pellegrini con l'inventiva di riccesca.\nNel 1716 dipinse ad Anversa i \"Quattro Elementi\" commissionata dalla Gilda dei Birrai; nel 1720 a Parigi affresc\u00f2 i soffitti della Banque Royale e nel 1727 a Vienna la cupola della Chiesa delle Salesiane."}
{"id": "2875443", "revid": "86599", "url": "https://it.wikipedia.org/wiki?curid=2875443", "title": "12621 Alsufi", "text": "12621 Alsufi \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1064386\u00a0UA e da un'eccentricit\u00e0 di 0,1314720, inclinata di 2,43083\u00b0 rispetto all'eclittica.\nL'asteroide \u00e8 dedicato all'astronomo persiano Abd al-Rahm\u0101n al-S\u016bfi, conosciuto in Occidente col nome di Azophi."}
{"id": "2875444", "revid": "228587", "url": "https://it.wikipedia.org/wiki?curid=2875444", "title": "Alma pirata", "text": "Alma pirata \u00e8 una telenovela argentina prodotta nel 2006 da Cris Morena Group.\n\u00c8 andata in onda dal 20 marzo 2006 al 16 novembre 2006 su Telefe. Ha come protagonisti Benjam\u00edn Rojas, Fabi\u00e1n Mazzei, Luisana Lopilato, Mariano Martinez, Nicol\u00e1s V\u00e1zquez, Isabel Macedo, Elsa Pinilla e Julia Calvo. La serie raggiunge un buon punteggio in termini di ascolti, ma non nella prima parte, composta dai primi settantotto episodi.\nTrama.\nRacconta la storia di tre ragazzi: Cruz Navarro, Benicio De Marco e Ivan Ferrer che cambieranno il corso della loro vita dopo un incontro con la zia Charly. Da qui scopriranno di essere eredi di un grande segreto e si metteranno alla ricerca di un antico tesoro chiamato \"Alma Pirata\", nascosto dai loro genitori. Alma, come \u00e8 spesso ripetuto dai ragazzi: \" \u00c8 pi\u00f9 di uno smeraldo\" e sar\u00e0 loro compito scoprire quale segreto si nasconde dietro tutto ci\u00f2. Apprendono anche di essere discendenti della \"Lega delle 4 Spade\", una confraternita contro le ingiustizie della societ\u00e0. Avevano fatto parte di questa Lega i genitori dei protagonisti, i quali morirono a causa di una bomba scoppiata sulla loro barca. Inoltre, i tre ragazzi rincontreranno una vecchia amica: Clara, figlia di Charlie e Allegra: figlia di Gino Riganti, nemico dei genitori dei tre uomini, anch'egli alla ricerca di Alma. Allegra poi si scoprir\u00e0 essere la quarta integrante della Lega e membro essenziale nella ricerca di Alma. Durante le loro scorribande Benicio, Cruz e Iv\u00e1n incontreranno anche la moglie di Gino, Marylin, che diventer\u00e0 l'amante di Cruz. \nProprio quando i ragazzi sembrano essere cos\u00ec vicini alla scoperta di Alma, Benicio muore per mano di Gino Riganti e al suo posto arriver\u00e0 il cugino Andr\u00e9s, che si innamora di Allegra.Quest'ultima inizialmente si mostrer\u00e0 titubante nel voler intraprendere una relazione con lui, poich\u00e9 risente ancora della perdita di Benicio - suo compagno fino al momento della morte - ma poi decider\u00e0 di aprirsi nuovamente all'amore.\nPuntate.\nLa prima ed unica stagione \u00e8 divisa in due tappe, la prima va dal primo episodio al settantasei e la seconda da quest'ultimo fino al 138, causato dall'addio alla serie dell'attore Mariano Mart\u00ednez.\nPersonaggi ed interpreti.\nPartecipazione speciali.\nDi seguito viene riportata una lista di partecipazioni speciali, in una o pi\u00f9 puntate, di personaggi che in quei episodi hanno ricoperto un ruolo rilevante:\nProduzione.\nLa fiction \u00e8 stata trasmessa per la prima volta il 20 marzo 2006 con uno share del 22.4, per\u00f2 con il passare delle settimane si abbass\u00f2. Per questo motivo, i dirigenti del canale hanno deciso di spostare l'orario: ha incominciato alle 21, poi alle 21.30, passando alle 20.30 e infine alle 20. Nonostante questi cambiamenti, non batteva la concorrenza, spostando la telenovela, nuovamente, alle 19.30. Con questa alterazione, fu applicata una strategia negli episodi 42 e 43. Il primo, fu trasmesso alle ore 20, con una innovazione nella sceneggiatura: i nemici principali della serie (Gino, Pablo) sono stati inviati ad uccidere i tre protagonisti ed essi apparivano crivellati di proiettili, lasciando la tensione per la puntata successiva, ossia per luned\u00ec 5 giugno 2013, raggiungendo un maggior rating.\nI cambi d'orario hanno infastidito Mariano Martinez che protest\u00f2 per una violazione del contratto, perch\u00e9 in esso si era concordato che il programma doveva essere trasmesso in prima serata. In assenza di risposte soddisfacenti, l'attore ha lasciato la serie e quindi il personaggio muore nel racconto nel capitolo 78. Subentra, quindi, Nicol\u00e1s V\u00e1zquez.\nAnche l'attrice Luisana Lopilato, allora fidanzata di Mart\u00ednez, sia nella serie che nella realt\u00e0, annunci\u00f2 il ritiro dalle riprese della serie, poich\u00e9 doveva registrare la seconda stagione di \"Casados con Hijos\", per lo stesso canale. Le autorit\u00e0 di Telefe comunicarono che stavano cercando di risolvere il problema, in modo che la Lopilato lavorasse in tutti e due i set. Alla fine, l'attrice continu\u00f2 a lavorare per la serie di Cris Morena e, solo per alcuni episodi, non era presente nell'altra fiction.\nL'episodio finale \u00e8 stato emesso il 16 novembre 2006 con 21.7 punti, decretandone il successo. Lo share ha comunque ottenuto una media di 32.4%.\nNel 2012 \u00e8 stata riproposta dallo stesso canale, ma dopo tre emissioni \u00e8 stata cancellata dal palinsesto e trasferita sul sito web di Telefe Internacional.\nLuoghi di riprese.\nLa telenovela \u00e8 stata registrata dagli inizi del 2006 fino al novembre dello stesso anno. Infatti, nel gennaio fu annunciato i tre protagonisti: Mariano Martinez, Benjamin Rojas e Fabian Mazzei oltre che i loro rispettivi ruoli.\nLe puntate sono state registrate nella localit\u00e0 di Zelaya nella Provincia di Buenos Aires, mentre, l'ultimo episodio a San Mart\u00edn de los Andes e San Antonio de Areco.\nDiscografia.\nNel 2006 fu pubblicato anche un album, su etichetta discografica EMI, relativo alla serie dal titolo , contenente 11 canzoni cantate sia da alcuni protagonisti della serie sia da persone esterne. La maggior parte delle canzoni sono cantate da Benjam\u00edn Rojas.\nLa sigla \u00e8 invece di \"I Need Your Love\" di Cris Morena e Marcelo Wengrovski.\nDistribuzioni internazionali.\nLo sceneggiato ha avuto un adattamento in Portogallo. Il format \u00e8 stato trasmesso anche in:\nAccoglienza.\nLa serie, nonostante i vari cambiamenti d'orari che hanno portato a differenti percentuali di share, \u00e8 stata accolta positivamente. Il quotidiano La Naci\u00f3n la giudicata \"buona\" in quanto: \"\"questa specialit\u00e0\" [riferita al programma] \"\u00e8 la creazione pi\u00f9 recente di una delle pi\u00f9 astute e di successo cuoche della nostra televisione e, da luned\u00ec scorso, \u00e8 uno dei piatti forte di Telefe\"\"."}
{"id": "2875445", "revid": "86599", "url": "https://it.wikipedia.org/wiki?curid=2875445", "title": "12622 Doppelmayr", "text": "12622 Doppelmayr \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,6393396\u00a0UA e da un'eccentricit\u00e0 di 0,0825890, inclinata di 2,78349\u00b0 rispetto all'eclittica.\nL'asteroide \u00e8 dedicato all'astronomo Johann Gabriel Doppelmayer."}
{"id": "2875447", "revid": "287204", "url": "https://it.wikipedia.org/wiki?curid=2875447", "title": "12623 Tawaddud", "text": "12623 Tawaddud \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,4558158\u00a0UA e da un'eccentricit\u00e0 di 0,0547349, inclinata di 4,86259\u00b0 rispetto all'eclittica."}
{"id": "2875448", "revid": "287204", "url": "https://it.wikipedia.org/wiki?curid=2875448", "title": "12624 Mariacunitia", "text": "12624 Mariacunitia \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3037634\u00a0UA e da un'eccentricit\u00e0 di 0,1428352, inclinata di 4,39461\u00b0 rispetto all'eclittica. Prende il nome dall'astronoma slesiana Maria Cunitz."}
{"id": "2875450", "revid": "287204", "url": "https://it.wikipedia.org/wiki?curid=2875450", "title": "12625 Koopman", "text": "12625 Koopman \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 3,1207056\u00a0UA e da un'eccentricit\u00e0 di 0,1021497, inclinata di 5,90710\u00b0 rispetto all'eclittica."}
{"id": "2875451", "revid": "287204", "url": "https://it.wikipedia.org/wiki?curid=2875451", "title": "12626 Timmerman", "text": "12626 Timmerman \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,6869164\u00a0UA e da un'eccentricit\u00e0 di 0,1060206, inclinata di 1,66307\u00b0 rispetto all'eclittica."}
{"id": "2875452", "revid": "287204", "url": "https://it.wikipedia.org/wiki?curid=2875452", "title": "12627 Maryedwards", "text": "12627 Maryedwards \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,2432906\u00a0UA e da un'eccentricit\u00e0 di 0,1411171, inclinata di 2,20010\u00b0 rispetto all'eclittica."}
{"id": "2875453", "revid": "287204", "url": "https://it.wikipedia.org/wiki?curid=2875453", "title": "12628 Ackworthorr", "text": "12628 Ackworthorr \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,4213289\u00a0UA e da un'eccentricit\u00e0 di 0,1256287, inclinata di 2,76682\u00b0 rispetto all'eclittica."}
{"id": "2875454", "revid": "287204", "url": "https://it.wikipedia.org/wiki?curid=2875454", "title": "Campionato bulgaro di pallavolo femminile", "text": "Il campionato bulgaro di pallavolo femminile \u00e8 un insieme di tornei pallavolistici per squadre di club bulgare, istituiti dalla Federazione pallavolistica della Bulgaria."}
{"id": "2875459", "revid": "339392", "url": "https://it.wikipedia.org/wiki?curid=2875459", "title": "Zoccolanti", "text": ""}
{"id": "2875460", "revid": "287204", "url": "https://it.wikipedia.org/wiki?curid=2875460", "title": "10121 Arzamas", "text": "10121 Arzamas \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,1989434\u00a0UA e da un'eccentricit\u00e0 di 0,1591981, inclinata di 0,89763\u00b0 rispetto all'eclittica."}
{"id": "2875469", "revid": "363629", "url": "https://it.wikipedia.org/wiki?curid=2875469", "title": "Iasos", "text": "Iasos () \u00e8 un'antica citt\u00e0 greca, e quindi romana e bizantina, sulla costa dell'Asia Minore, in Caria.\nSi trova sull'odierno golfo di G\u00fcll\u00fck (; in antico noto come golfo di Iasos, o \"sinus iassicus\") presso l'attuale villaggio di K\u0131y\u0131 K\u0131\u015flac\u0131k nel distretto di Milas della Provincia di Mu\u011fla in Turchia e dista circa 31\u00a0km da Milas.\nStoria.\nSecondo la tradizione sarebbe stata fondata come colonia di Argo e avrebbe ottenuto in seguito l'aiuto di Mileto, che vi avrebbe inviato Neleo, figlio del proprio fondatore, per contrastare la resistenza delle popolazioni locali.\nGli scavi testimoniano la presenza di un abitato pre-ellenico con stretti contatti con la Creta minoica (Bronzo medio) proseguiti anche in epoca micenea (Bronzo tardo). Come altri insediamenti dell'area sub\u00ec la crisi di passaggio dal Bronzo tardo alla prima Et\u00e0 del ferro, evidente nella completa mancanza di marcatori archeologici. Solo a partire dalla piena Et\u00e0 Geometrica (VIII secolo a.C.) si assiste a una nuova fase urbana, forse limitata alle pendici dell'acropoli. Una nuova espansione della citt\u00e0 si ebbe nel VI secolo a.C.\nFece parte della Lega delio-attica, Nel 412 a.C. fu conquistata dalla flotta spartana nell'ambito della guerra del Peloponneso e lasciata in potere del satrapo persiano Tissaferne. Assai dubia \u00e8 la sua distruzione nel 405 a.C. da parte del generale spartano Lisandro, di cui mancano dati archeologici e che \u00e8 stata attribuita sulla base di una correzione del testo. Dopo la pace di Antalcida ricadde nei possedimenti persiani, nella satrapia di Caria, allora retta dalla dinastia locale di cui fu capostipite Ecatomno, tuttavia mantenendo l'autonomia cittadina. Con Alessandro Magno fu sottoposta all'autorit\u00e0 dei Macedoni.\nNel 129 a.C. insieme al resto della regione entr\u00f2 a far parte della provincia romana d'Asia. La citt\u00e0 ebbe fasi di accentuate trasformazioni urbanistiche nel II secolo e nel VI secolo, anche in relazione allo sfruttamento delle vicine cave di marmo iassense (o \"cipollino rosso\"), particolarmente utilizzato in epoca bizantina. Fu sede episcopale e ne furono rafforzate le difese ancora nel XII-XIII secolo.\nIn epoca moderna fu visitata e descritta dai viaggiatori dalla fine del XVIII secolo. Alla fine del XIX secolo le mura furono smantellate per riutilizzarne i blocchi in nuove costruzioni di Istanbul.\nDal 1960, con Doro Levi, direttore della Scuola Archeologica Italiana di Atene, \u00e8 stata oggetto di scavi sistematici da parte di una missione archeologica italiana. La missione Archeologica Italiana a Iasos in seguito \u00e8 stata diretta da Clelia Laviosa (dal 1977 al 1979), da Fede Berti (dal 1980 al 2010) e da Marcello Spanu (dal 2011 al 2013). Attualmente le ricerche sono state prese in carico dalle autorit\u00e0 turche.\nDescrizione.\nLa citt\u00e0 sorgeva su un'isola rocciosa ed elevata, oggi collegata alla costa da un istmo. Il porto era situato su una baia sul lato occidentale (\"mare piccolo\"), con moli di epoca romana sui quali sorse una torre di difesa bizantina del X-XI secolo.\nSi conserva il tracciato e brevi tratti della cinta muraria tardo classica che circondava tutta l'isola.\nIl teatro costruito nel III secolo a.C. sulle pendici nord-orientali dell'acropoli e restaurato nel II secolo a.C., come testimonia un'iscrizione, \u00e8 stato in parte smantellato in epoca ottomana. Nei pressi era il tempio dedicato a Dioniso.\n In epoca bizantina vi sorse una basilica, ridotta nel X secolo a un sacello di culto e con numerose sepolture nella zona circostante.\nLa sommit\u00e0 dell'acropoli fu in seguito occupata da una fortezza-palazzo di epoca bizantina (XI-XII secolo).\nSulle pendici nord-orientali e meridionali, con una pendenza pi\u00f9 dolce, sono stati scavati alcuni edifici residenziali, tra cui la cosiddetta \"casa dei mosaici\", del II secolo d.C..\nAll'interno della porta orientale della cinta ellenistica si trovava il santuario dedicato a Zeus \"Megistos\". Ne sono stati rinvenuti materiali votivi dal VI al I secolo a.C. e un'area trapezoidale annessa con un peristilio dorico del II secolo a.C., in seguito occupato da una costruzione tardo-antica, forse il palazzo episcopale.\nVerso sud si trova un santuario dedicato a Demetra e Kore, con un originario edificio della met\u00e0 del VI secolo a.C. e ricostruito dopo la distruzione di Lisandro con un recinto porticato.\nSotto le pi\u00f9 ripide pendici occidentali si trovava una fascia pianeggiante presso la baia utilizzata come porto. Qui sorgeva il santuario di Artemide \"Astias\", noto dalle fonti e in origine santuario a cielo aperto (ipetro). Sono stati rinvenuti i resti di un rifacimento del santuario di epoca commodiana, con portici e tre esedre di culto, una delle quali, preesistente al rifacimento era dedicata ad Afrodite \"Strateia\". Al centro un sacello era forse dedicato al culto imperiale..\nIn questa zona si trova inoltre l'agor\u00e0, i cui resti conservati appartengono a un rifacimento dell'impianto originario di et\u00e0 ellenistica, iniziato nel 136-138 e interrotto a causa forse di un terremoto che le fonti riferiscono aver colpito la Caria nel 140. L'agor\u00e0 (107 m x 87 m) presentava portici doppi (con fila di pilastri centrale) sui lati nord e sud, e un portico singolo sui lati ovest ed est. Il lato principale doveva essere quello orientale, dove era stata collocata l'iscrizione di dedica. Sul lato meridionale vi si apriva il \"bouleuterion\" rifatto in epoca traianea, con cavea di 12 gradini e frontescena a due ordini, e a un'estremit\u00e0 una sala adibita a biblioteca e archivio.\nAl centro dell'agor\u00e0 sorgevano diversi piccoli monumenti. Accanto a un piccolo sacello ionico del II secolo a.C., venne deposta intorno al V secolo una cassetta marmorea (\"capsella\") contenente forse reliquie, sopra la quale sorse in seguito un piccolo edificio di culto absidato (probabilmente un \"martyrion\"). Nel VI secolo una grande basilica a tre navate e con abside inglob\u00f2 il \"martyrion\" e il sacello precedente, e intorno ad essa si and\u00f2 costituendo un affollato sepolcreto. In un'epoca successiva la basilica fu distrutta e il culto fu proseguito in un edificio di dimensioni pi\u00f9 ridotte, in corrispondenza della sola abside originaria, mentre proseguivano le sepolture nell'area circostante.\nBibliografia.\naa.vv., \"Iasos e il suo territorio. Atti del convegno internazionale per i cinquanta anni della Missione Archeologica Italiana (Istanbul, 26-28 febbraio 2011)\", a cura di D. Baldoni, F. Berti, M. Giuman. Roma, G. Bretschneider Editore 2013 (\"Missione Archeologica Italiana di Iasos\" vol. 5; \"Archaeologica\" 170), ISBN 978-88-7689-275-2.\nNicoletta Momigliano, \"Bronze Age Carian Iasos. Structures and Finds from the Area of the Roman Agora (c. 3000-1500 BC)\", with contributions by P. Belli, M. Bichler, J. Hilditch, C. J. Knappett, D. Pirrie, M. Power, and J. H. Sterba. Roma, G. Bretschneider Editore 2012 (\"Missione Archeologica Italiana di Iasos\" vol. 4; \"Archaeologica\" 166) ISBN 978-88-7689-267-7\nDaniela Baldoni, \"Vasi a matrice di et\u00e0 imperiale\". Roma, G. Bretschneider Editore 2003 (\"Missione Archeologica Italiana di Iasos\" vol. 3; \"Archaeologica\" 139) 88-7689-196-X\nFede Berti, \"Iasos di Caria\", in \"Arslantepe, Hierapolis, Iasos, Kyme. Scavi archeologici italiani in Turchia\", Marsilio, Venezia 1993 ISBN 8831758225, pp.\u00a0189\u2013247.\nFrancesco Tomasello, \"L' Acquedotto romano e la necropoli presso l'istmo\". Roma, G. Bretschneider Editore 1991 (\"Missione Archeologica Italiana di Iasos\" vol. 2; \"Archaeologica\" 95) 88-7689-066-1\nPaolo Emilio Pecorella, \"La cultura preistorica di Iasos in Caria\". Roma, G. Bretschneider Editore 1984 (\"Missione Archeologica Italiana di Iasos\" vol. 1; \"Archaeologica\" 51) ISBN 88-85007-98-8"}
{"id": "2875470", "revid": "287204", "url": "https://it.wikipedia.org/wiki?curid=2875470", "title": "46977 Krakow", "text": "46977 Krakow \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,7910147\u00a0UA e da un'eccentricit\u00e0 di 0,2181312, inclinata di 8,83765\u00b0 rispetto all'eclittica."}
{"id": "2875471", "revid": "287204", "url": "https://it.wikipedia.org/wiki?curid=2875471", "title": "42776 Casablanca", "text": "42776 Casablanca \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1607204\u00a0UA e da un'eccentricit\u00e0 di 0,0390539, inclinata di 10,30698\u00b0 rispetto all'eclittica."}
{"id": "2875473", "revid": "287204", "url": "https://it.wikipedia.org/wiki?curid=2875473", "title": "38019 Jeanmariepelt", "text": "38019 Jeanmariepelt \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1365330\u00a0UA e da un'eccentricit\u00e0 di 0,0944643, inclinata di 15,32065\u00b0 rispetto all'eclittica."}
{"id": "2875475", "revid": "287204", "url": "https://it.wikipedia.org/wiki?curid=2875475", "title": "37782 Jacquespiccard", "text": "37782 Jacquespiccard \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,8785693\u00a0UA e da un'eccentricit\u00e0 di 0,1273387, inclinata di 2,99756\u00b0 rispetto all'eclittica."}
{"id": "2875479", "revid": "287204", "url": "https://it.wikipedia.org/wiki?curid=2875479", "title": "35350 Lespaul", "text": "35350 Lespaul \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,2130448\u00a0UA e da un'eccentricit\u00e0 di 0,1129570, inclinata di 5,09371\u00b0 rispetto all'eclittica."}
{"id": "2875482", "revid": "287204", "url": "https://it.wikipedia.org/wiki?curid=2875482", "title": "35347 Tallinn", "text": "35347 Tallinn \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,0104431\u00a0UA e da un'eccentricit\u00e0 di 0,0667482, inclinata di 10,72694\u00b0 rispetto all'eclittica."}
{"id": "2875485", "revid": "112993984", "url": "https://it.wikipedia.org/wiki?curid=2875485", "title": "Cappella Gaddi", "text": "La cappella Gaddi \u00e8 la seconda cappella nel transetto sinistro della basilica di Santa Maria Novella a Firenze, in stile tardorinascimentale.\nStoria e descrizione.\nA differenza di molte altre cappelle che si trovano nella chiesa di Santa Maria Novella di Firenze, la cappella Gaddi si presenta come uno scrigno confezionato entro un lasso di tempo relativamente breve e gode quindi di unit\u00e0 stilistica. L'architettura della cappella e tutti i suoi capolavori di scultura e pittura furono infatti realizzati entro una finestra di tempo di appena 7 anni, esattamente dal 1570 al 1577, per munificenza di Niccol\u00f2 di Sinibaldo Gaddi che volle intitolare la cappella a san Girolamo, patrono della sua famiglia.\nTutta l'architettura della cappella fu realizzata, nel 1575-1577, da Giovanni Antonio Dosio, allievo di Michelangelo. I contemporanei riconobbero nella cappella la prima architettura fiorentina incrostata a commesso di marmi e pietre dure, in stile romano. \nA lui sono attribuiti anche la decorazione della volta a stucchi, l'altare, la pedana sottostante, il pavimento e le tombe laterali, in cui furono sepolti due cardinali della famiglia Gaddi, parenti quindi dello stesso committente. I bassorilievi in marmo sopra le tombe laterali sono invece di Giovanni Bandini (1576-1577) e rappresentano la \"Presentazione di Maria al tempio\" (a sinistra) e lo \"Sposalizio della Vergine\" (a destra). Le vetrate, con stemmi Gaddi tra grottesche, sono di artisti fiamminghi e risalgono al 1578-1580.\nLa pala d'altare \u00e8 l'ultima opera del Bronzino e fu composta nel 1570-1572. Realizzata prima che venisse allestita la decorazione della cappella fu spostata qui solo successivamente. Raffigura la \"Resurrezione della figlia dell'arcisinagogo per opera di Ges\u00f9 Cristo\". Gli affreschi inseriti negli specchi della volta e dell'intradosso dell'arco di entrata sono invece di Alessandro Allori, allievo del Bronzino, firmati e datati nel 1577. Raffigurano \"Scene della vita di san Girolamo\", \"Virt\u00f9\" e altre figure allegoriche.\nNella tomba della parete di fondo riposa fra' Remigio de' Girolami (deceduto nel 1319), teorico domenicano da cui Dante Alighieri apprese gli insegnamenti di Tommaso d'Aquino."}
{"id": "2875494", "revid": "76963", "url": "https://it.wikipedia.org/wiki?curid=2875494", "title": "Romina Yan", "text": "Scomparsa nel 2010 all'et\u00e0 di 36 anni a seguito di un attacco cardiaco.\nBiografia.\nNasce nel 1974 dal produttore Gustavo Yankelevich e l'attrice Cris Morena. Ha un fratello di nome Tom\u00e1s Yankelevich, regista televisivo. Romina appartiene alla quarta generazione degli Yankelevich conosciuti per l'operato in televisione e di provenienza ebrea-bulgara. Il bisnonno, Jaime Yankelevich, \u00e8 considerato uno dei fondatori della televisione argentina. Ha sofferto di anoressia.\nRomina debutta sugli schermi televisivi nel 1991 come ballerina nel programma \"Jugate conmigo\" per la prima e la seconda stagione, quest'ultima prodotta l'anno successivo; condotto e prodotto dalla madre. Nel 1994 esordisce come attrice nella serie \"Mi cu\u00f1ado\" come Lorena Picabea e successivamente nella miniserie \"Quereme\" nel ruolo di Sol Iturbe. Dal 1995 al 1998 recita come protagonista in \"Chiquititas\". Sempre come protagonista, recita in \"Amor m\u00edo\", \"B&amp;B\", \"Jake e Blake\", sempre ideati e prodotti dalla madre. Recita anche nella 3 stagione di \"Teen Angels\" nel ruolo della hacker Ariel. Sempre nel ruolo di protagonista recita in \"Tiempo final\", \"Prov\u00f3came\" e \"Abre tu ojos\".\nVita privata.\nIl 27 novembre 1998 si sposa con il produttore Dar\u00edo Giordano. Hanno tre figli, Franco, nato nel 2000,\u00a0Valent\u00edn, nato nel 2002 e Azul nata nel 2006.\nLa morte.\nIl 28 settembre 2010 viene colpita da un aneurisma e viene ricoverata all'Ospedale Centrale di San Isidro verso le 16:30. Fino alle 17:25 si \u00e8 provato varie volte la rianimazione, ma l'attrice muore. Il corpo viene sepolto nel cimitero di Pilar.\nIn ricordo, la madre scrisse una frase nell'ultimo episodio di \"Teen Angels\" dedicata alla figlia:\nIl decesso della ballerina ha suscitato molto scalpore nel mondo dei media.\nNel dicembre 2011 \u00e8 stato creato un reparto pediatrico nell'Ospedale di Bol\u00edvar e uno studio del produttore Marcelo Tinelli di Ideas del Sur, \u00e8 stato intitolato a Romina.\nCommemorazione.\nIl 5 settembre 2018 la madre e il padre di Romina hanno organizzato uno spettacolo al Teatro Gran Rex intitolato \"ViveRo: Noche de sue\u00f1os\" al quale hanno partecipato tutti gli artisti che hanno lavorato con lei."}
{"id": "2875496", "revid": "767487", "url": "https://it.wikipedia.org/wiki?curid=2875496", "title": "David Griggs", "text": "Ha partecipato alla missione STS-51-D dello Space Shuttle.\n\u00c8 rimasto ucciso durante una prova di volo con un aereo storico della seconda guerra mondiale. Era in addestramento, come pilota, per la missione STS-33."}
{"id": "2875498", "revid": "253269", "url": "https://it.wikipedia.org/wiki?curid=2875498", "title": "Ian Gomez", "text": "Biografia.\nNel corso della sua carriera Ian Gomez ha preso parte a numerosi lavori soprattutto in televisione. \u00c8 stato tra gli interpreti della serie televisiva \"Felicity\" tra il 1998 e il 2002. Dal 2009 ricopre il ruolo di Andy Torres nella serie TV \"Cougar Town\".\nVita privata.\nDal 1993 al 2018 \u00e8 stato sposato con Nia Vardalos con la quale nel 2008 ha adottato una bambina. Si \u00e8 convertito alla chiesa ortodossa."}
{"id": "2875500", "revid": "287204", "url": "https://it.wikipedia.org/wiki?curid=2875500", "title": "Anna Fisher", "text": "Sposata con il collega astronauta William Frederick Fisher, e madre di due figli, nel 1984 \u00e8 diventata la prima madre nello spazio. Nel corso della sua carriera alla NASA ha partecipato a tre importanti programmi: Space Shuttle, Stazione Spaziale Internazionale e Orion.\nBiografia.\nFisher \u00e8 nata a New York ed \u00e8 cresciuta a San Pedro in California. Si \u00e8 diplomata nel 1967 al liceo di San Pedro. Ha poi conseguito la laurea triennale in chimica nel 1971 presso l'Universit\u00e0 della California, Los Angeles. Fisher ha poi proseguito gli studi presso la scuola di specializzazione in chimica nel campo della cristallografia a raggi X di metallocarbonani. L'anno successivo si \u00e8 trasferita alla UCLA School of Medicine, dove ha conseguito la laurea in Medicina nel 1976. Ha completato il suo tirocinio all'Harbor General Hospital di Torrance in California nel 1977. Ha scelto di specializzarsi in medicina d'emergenza-urgenza e ha lavorato in diversi ospedali dell'area di Los Angeles. In seguito Fisher \u00e8 tornata alla scuola di specializzazione e ha conseguito un Master of Science in chimica presso l'UCLA nel 1987. Con suo marito, il collega astronauta William Frederick Fisher, ha avuto due figlie, Kristin Anne (nata il 29 luglio 1983) e Kara Lynne (nata il 10 gennaio 1989). Risiede a Houston in Texas.\nCarriera alla NASA.\nFisher \u00e8 stata selezionata come candidata astronauta nel gennaio 1978. Nell'agosto 1979 ha completato il suo periodo di addestramento e di valutazione rendendola idonea ad essere assegnata come specialista di missione per gli equipaggi degli Space Shuttle.Dopo il programma di formazione di base di un anno, i primi incarichi di Fisher alla NASA (da prima della STS-1 fino alla STS-4) comprendevano quanto segue:\nPer la STS-5 fino alla STS-7, Fisher ha contribuito al collaudo integrato dei veicoli e al test del carico utile presso lo John F. Kennedy Space Center. Inoltre Fisher ha contribuito al lancio e all'atterraggio di ogni Orbital Flight Test (STS 1-4) (sia in un sito primario che in un sito di backup) come medico negli elicotteri di soccorso e ha fornito contributi sia medici che operativi per lo sviluppo delle procedure di soccorso. Fisher \u00e8 stato un controllore di volo per la STS-9.L'8 novembre 1984 ha volato a bordo dello \"Space Shuttle Discovery\" per la missione STS-51-A come specialista di missione. Era accompagnata da Frederick Hauck (comandante), David Walker (pilota) e i colleghi specialisti della missione Joseph Allen e Dale Gardner. Al termine del suo volo, Fisher ha registrato un totale di 192 ore nello spazio. La missione ha dispiegato due satelliti e ne ha recuperati altri due che erano in orbite non corrette a causa del malfunzionamento dei loro motori di spinta (vedi missione STS-41-B). Questa missione l'ha resa la prima madre nello spazio. \nFisher \u00e8 stata assegnata come specialista di missione su STS-61-H prima del disastro dello Space Shuttle Challenger. A seguito dell'incidente ha lavorato come vice del ramo sviluppo missioni dell'ufficio astronauti e come rappresentante dell'ufficio astronauti per le questioni relative ai file dei dati di volo. In tale veste ha svolto il ruolo di rappresentante dell'equipaggio nel Consiglio per il cambiamento delle procedure dell'equipaggio. Fisher ha fatto parte della Commissione di selezione degli astronauti per la classe 1987 degli astronauti. Ha anche lavorato nell'ufficio di supporto della Stazione Spaziale in cui ha lavorato part-time nella sezione operativa. Era la rappresentante dell'equipaggio che supportava lo sviluppo della stazione spaziale nelle aree dell'addestramento, dei concetti operativi e della struttura di manutenzione sanitaria.\nDal 1988 al 1996, Fisher ha chiesto alla NASA un congedo prolungato per crescere la sua famiglia.\nQuando \u00e8 ritornata all'ufficio astronauti \u00e8 stata assegnata al reparto di pianificazione delle operazioni per lavorare sulle procedure e sulle questioni di formazione a sostegno della Stazione Spaziale Internazionale. Dal giugno 1997 al giugno 1998 \u00e8 stata il capo della sezione di pianificazione delle operazioni. A seguito di una riorganizzazione dell'ufficio astronauti \u00e8 stata assegnata come vice per le operazioni e l'addestramento del ramo della Stazione Spaziale dal giugno 1998 al giugno 1999. In tale veste ha avuto la responsabilit\u00e0 di supervisionare i contributi dell'ufficio astronauti al programma della Stazione Spaziale su questioni riguardanti le operazioni, le procedure e l'addestramento per la ISS. Successivamente \u00e8 stata capo della sezione della Stazione Spaziale dell'ufficio astronauti con responsabilit\u00e0 di supervisione per 40-50 astronauti e ingegneri di supporto. In tale veste ha coordinato tutti i contributi degli astronauti all'ufficio programmi della Stazione spaziale su questioni riguardanti la progettazione, lo sviluppo e il collaudo dell'hardware della stazione spaziale. Inoltre, ha coordinato tutti i contributi dell'Ufficio astronauti alle operazioni, alle procedure e all'addestramento della Stazione Spaziale e ha lavorato con i partner internazionali per negoziare i requisiti di progettazione e gli standard comuni per i display e le procedure.\n\u00c8 stata anche rappresentante dell'ufficio degli astronauti in numerose commissioni di programma della Stazione Spaziale e commissioni multilaterali. Fisher \u00e8 stata poi assegnata al ramo dello Shuttle e ha svolto incarichi tecnici in quel ramo. Fisher ha dichiarato che era in lista per volare un'altra missione quando \u00e8 avvenuto il disastro della Columbia.\nNel 2012, durante l'atterraggio dello Space Shuttle \"Discovery\" all'aeroporto Dulles di Washington, dove stava per essere archiviato presso lo Smithsonian Institution, ha consigliato ad un aspirante astronauta di \"studiare il russo\". Almeno un commentatore ha suggerito che si trattava di una velata critica alla mancanza di fondi del governo statunitense per il programma spaziale.\nCome dirigente astronauta ha lavorato contemporaneamente per le filiali Capsule Communicator ed Exploration della NASA, lavorando come CAPCOM e nello sviluppo di display per l'Orion fino al suo pensionamento nell'aprile del 2017.\nNella cultura di massa.\nCome astronauta, prima e dopo i suoi incarichi di volo, Fisher ha partecipato (e partecipa) a numerose apparizioni pubbliche. Ad esempio ha parlato con i visitatori all'open house del Langley Research Center della NASA il 22 settembre 2012 ed \u00e8 stata ospite speciale alla 99\u00aa edizione della 500 miglia di Indianapolis il 24 maggio 2015. Tra queste ci sono anche le apparizioni legate sia alla all'essere una delle sei donne originali selezionate dalla NASA sia al suo precedente matrimonio con il collega astronauta, per esempio sono apparsi insieme alla figlia Kristin in un segmento dell'agosto 1983 di Good Morning America.\nIl fotografo John Bryson ha scattato una serie di foto di Fisher con indosso un casco e una tuta spaziale e uno di quegli scatti \u00e8 diventata un'icona. Questa immagine \u00e8 stata utilizzata per promuovere le band MGMT, Incubus, Arctic Monkeys e altre."}
{"id": "2875501", "revid": "287204", "url": "https://it.wikipedia.org/wiki?curid=2875501", "title": "Terry Hart", "text": "Ha partecipato alla missione STS-41-C dello Space Shuttle."}
{"id": "2875502", "revid": "297059", "url": "https://it.wikipedia.org/wiki?curid=2875502", "title": "Anna Lee Fisher", "text": ""}
{"id": "2875504", "revid": "297059", "url": "https://it.wikipedia.org/wiki?curid=2875504", "title": "S. David Griggs", "text": ""}
{"id": "2875505", "revid": "297059", "url": "https://it.wikipedia.org/wiki?curid=2875505", "title": "Terry Jonathan Hart", "text": ""}
{"id": "2875508", "revid": "297059", "url": "https://it.wikipedia.org/wiki?curid=2875508", "title": "Terry J. Hart", "text": ""}
{"id": "2875509", "revid": "1543377", "url": "https://it.wikipedia.org/wiki?curid=2875509", "title": "Hacienda Vieja", "text": "Hacienda Vieja \u00e8 un distretto della Costa Rica facente parte del cantone di Orotina, nella provincia di Alajuela."}
{"id": "2875510", "revid": "486946", "url": "https://it.wikipedia.org/wiki?curid=2875510", "title": "Karl G. Henize", "text": ""}
{"id": "2875512", "revid": "1543377", "url": "https://it.wikipedia.org/wiki?curid=2875512", "title": "Coyolar", "text": "Coyolar \u00e8 un distretto della Costa Rica facente parte del cantone di Orotina, nella provincia di Alajuela."}
{"id": "2875514", "revid": "767487", "url": "https://it.wikipedia.org/wiki?curid=2875514", "title": "Ceiba (Costa Rica)", "text": "Ceiba \u00e8 un distretto della Costa Rica facente parte del cantone di Orotina, nella provincia di Alajuela."}
{"id": "2875515", "revid": "1776051", "url": "https://it.wikipedia.org/wiki?curid=2875515", "title": "Dubbilex", "text": "Dubbilex \u00e8 un extraterrestre immaginario, un personaggio dei fumetti pubblicato dalla DC Comics. Debutt\u00f2 in \"Superman's Pal Jimmy Olsen\" n. 136 (marzo 1971), e fu creato da Jack Kirby.\nBiografia del personaggio.\nPre-Crisi.\nDubbilex cominci\u00f2 la sua vita come creazione di Dabney Donovan in \"Superman's Pal Jimmy Olsen\" n. 136. \u00c8 ci\u00f2 che in gergo viene definito un DNAlien - cio\u00e8 un clone umano il cui DNA fu modificato per creare una creatura simile ad un alieno provvisto di abilit\u00e0 paranormali e, nel caso di Dubbilex, abilit\u00e0 telecinetiche e telepatiche.\nPost- Crisi.\nAvendo il suo debutto post-\"Crisi\" in \"Superman Annual\" (seconda serie) n. 2, le origini di Dubbilex rimasero le stesse: DNAlien creato da Dabney Donovan. Creato per essere un agente dei Laboratori Cadmus, Dubbilex crebbe al fianco di Superboy. Una volta che Kon-El lasci\u00f2 il laboratorio per le Hawaii, Dubbilex lo accompagn\u00f2 per fare rapporto al Progetto Cadmus riguardo al suo status. Anche se la loro relazione cominci\u00f2 in modo burrascoso, i due col tempo divennero grandi amici. Infatti, Superboy insegn\u00f2 a Dubbilex numerosi fatti riguardanti il mondo moderno.\nDubbilex ebbe molti amici mentre si trovava alle Hawaii. L'agente Rex Leech, sua figlia Roxy Leech, la reporter della TV Tana Moon, e il cucciolo bianco di Bibbo Bibbowsky di nome Krypto. Dubbilex aiut\u00f2 anche a nascondere la vera natura di Knockout Mentre la ragazza super potente di Superboy combatt\u00e9 i criminali numerose volte, si seppe, via poteri di Dubbilex, che uccise un poliziotto semplicemente perch\u00e9 si trovava sulla sua strada.\nUna volta che Superboy ritorn\u00f2 al Progetto cadmus, Dubbilex lo segu\u00ec e divenne il Capo della Genetica. Anche se si sentiva in colpa per la morte di Tana Moon, Dubbilex si ritir\u00f2, e impar\u00f2 da un monaco che Superboy doveva trovare la sua via nella vita senza necessitare della sua guida. Dopo che Superboy lasci\u00f2 il Progetto Cadmus, Dubbilex fu messo da parte.\nDubbilex e il resto del Progetto Cadmus ricomparvero durante \"Countdown\" Week 52 (settembre 2007), nel tentativo di aiutare Jimmy Olsen con i suoi nuovi super poteri.\nDubbilex mor\u00ec a causa delle ferite riportate in seguito ad una battaglia contro in \"Superman's Pal Jimmy Olsen\" (seconda serie) n. 1 (dicembre 2008).\nPoteri e abilit\u00e0.\nGrazie alle sue abilit\u00e0 psichiche, Dubbilex \u00e8 sia telepatico che telecinetico. \u00c8 anche in grado di lanciare raggi cerebrali, che causano una grande quantit\u00e0 di dolore nella testa degli avversari."}
{"id": "2875517", "revid": "205250", "url": "https://it.wikipedia.org/wiki?curid=2875517", "title": "Facundo Arana", "text": "\u00c8 conosciuto per essere protagonista nelle serie televisive \"Chiquititas\", \"Mu\u00f1eca brava\", \"Yago, pasi\u00f3n morena\", \"099 central\", \"Padre Coraje\", \"Sos mi vida\", \"Vidas robadas\", \"Farsantes\" e altre.\nVita personale.\n\u00c8 figlio del Dr. Jorge Arana Tagle, avvocato specializzato in diritto della navigazione marittima e aerea, e Matilde von Bernard, sportiva e ex-giocatrice di hockey.\nHa studiato alla scuola St Catherine's Moorlands de Pilar. A 17 anni gli diagnosticano un cancro chiamato \"malattia di Hodgkin\". Ha fatto 9 mesi di chemioterapia e radioterapia e 5 anni di controlli.\nA novembre del 2010 ha scalato l'Aconcagua con l'obiettivo di far conoscere importanza della donazione del sangue e ha messo una bandiera in cima al monte in ricordo del 96\u00ba anniversario dalla prima trasfusione di sangue nel paese.\nNel 2012 Arana ha cercato di scalare l'Everest: 8848 metri sul livello del mare, per sensibilizzare la popolazione sull'importanza della donazione del sangue. Mentre saliva per\u00f2 ha avuto un problema respiratorio ed \u00e8 stato costretto ad abbandonare la scalata; successivamente, il 23 maggio 2016 arriva in vetta al monte Everest\n\u00c8 anche ambasciatore di Fundaleu, una associazione che lotta per combattere la leucemia.\n\u00c8 stato fidanzato per 10 anni con l'attrice Isabel Macedo;\nDal 2007 \u00e8 fidanzato con la modella e conduttrice Mar\u00eda Susini con la quale ha avuto 3 figli: India Arana Tagle, e i gemelli: Yaco Arana Tagle e Le\u00f3n Moro Arana Tagle.\nIl 20 dicembre del 2012 si sono sposati.\nCarriera.\nNel 1997 inizia il suo primo lavoro importante, interpretando Alejo Mendez Ayala nella serie infantile di Cris Morena \"Chiquititas\", il primo anno interpreta al furfante della serie mentre l'anno successivo 1998 diventa un gentiluomo innamorato della protagonista, interpretata da Romina Yan.\nAlla fine del 1998 e 1999 partecipa a \"Mu\u00f1eca brava\", la telenovela che conferma il suo successo come attore, nel ruolo protagonista insieme a Natalia Oreiro trasmessa nel canale Telefe. La serie ha successo non solo in Argentina, ma anche in paesi come Russia, Israele, Romania, Polonia, e gran parte dell'America Latina, per questo Facundo ottiene fama internazionale. In Israele riceve il premio Viva! come miglior attore.\nNel 2000 \u00e8 co-protagonista nella commedia \"Buenos vecinos\", dove recita insieme a Hugo Arana, Moria Casan, Malena Solda e altri.\nNel 2001 debutta nel cinema nel ruolo di protagonista insieme a Romina Yan del film \"\".\nPartecipa anche al film \"La fuga\". Il suo successivo personaggio protagonista \u00e8 nella serie \"Yago, pasi\u00f3n morena\" insieme a Gianella Neyra trasmessa il pomeriggio su Telefe. Per questa serie ottiene il suo primo Mart\u00edn Fierro come miglior attore protagonista.\nSotto la produzione di Pol-ka Producciones nel 2002 \u00e8 il protagonista della serie \"099 central\" con Nancy Dupl\u00e1a trasmesso su El Trece. Viene premiato per la seconda volta con il Premio Mart\u00edn Fierro.\nNel 2004 \u00e8 protagonista di nuovo insieme a Nancy Dupl\u00e1a, nella serie \"Padre Coraje\", con la produzione di Pol-ka Producciones trasmessa su El Trece. Riceve il suo terzo Premio Mart\u00edn Fierro come miglior attore e la telenovela riceve il Mart\u00edn Fierro oro come miglior storia dell'anno. Inoltre riceve anche il premio Migliore attore del Festival e Mercato nella Telenovela Iberoamericana.\nNel 2005 \u00e8 protagonista dello spettacolo di teatro, insieme a Pepe Soriano, \"Visitando al Sr. Green\". Per il suo lavoro riceve il premio ACE e Florencia Sanchez come rivelazione del teatro.\nNel 2006 \u00e8 di nuovo protagonista con Natalia Oreiro della telenovela di Pol-ka Producciones: \"Sos mi vida\". La telenovela \u00e8 stata la pi\u00f9 vista dell'anno in Argentina.\nInsieme a Betiana Blum e China Zorrilla \u00e8 co-protagonista del film \"Tocar el cielo\". Tra il 2007 e il 2008 \u00e8 il protagonista dell'opera teatrale \"Codicia\" e l'anno successivo di \"Poder se puede\" con Nicolas Scarpino.\nNel 2008 firma il contratto con Telefe per fare il protagonista della serie \"Vidas robadas\".\nNel 2010 ritorna al cinema come protagonista del film \"El agua del fin del mundo\".\nNel 2011 \u00e8 il co-protagonista insieme a Julieta D\u00edaz della telenovela \"Cuando me sonre\u00eds\", una produzione RGB productora de Gustavo Yankelevich. In questa serie interpreta Gast\u00f3n. Sempre nel 2011 realizza un documentario dal titolo \"Donar sangre salva vidas\", emesso sul canale Encuentro, vincitore di un premio Mart\u00edn Fierro come miglior documentario.\nNell'estate tra il 2012-2013 torna al teatro a Mar del Plata come protagonista dello spettacolo \"En el aire\".\nDal 2013 al 2014 \u00e8 uno dei protagonisti della serie \"Farsantes\", insieme a Julio Ch\u00e1vez, Benjam\u00edn Vicu\u00f1a e Alfredo Casero.\nDalla fine del 2014 fino alla met\u00e0 del 2015 \u00e8 protagonista insieme a Romina Gaetani ed Eleonora Wexler della telenovela \"Noche y d\u00eda\" emessa sul Canal 13.\nNel 2015 debutta come cantante con il disco Salir a tocar con ritmo jazz e blues.\nA settembre del 2016 fa un concerto nella Trastienda con la sua banda \"Facundo Arana &amp; The Blue Light Orquestra\", presentando il suo secondo disco \"EN EL AIRE\"\nNel 2017 esce l'opera teatrale \"Los Puentes de Madison\" con Araceli Gonz\u00e1lez e cast.\nNel 2018 esce una nuova stagione dell'opera \"Los puentes de Madison\" sempre con protagonisti Arana e Araceli Gonzales.\nFonti.\n2. ( ES) https://web.archive.org/web/20160305040439/http://hoycinema.abc.es/noticias-cine/20070924/onda6-estrena-telenovela-muneca-152759.html\n3. (ES) http://www.lahiguera.net/cinemania/actores/facundo_arana/\n4. (ES) http://www.rosariocine.com.ar/pelicula/la-fuga-466\n5. (ES) http://www.eldia.com.ar/ediciones/20050608/espectaculos0.asp\n6. ( ES) http://www1.rionegro.com.ar/arch200601/16/c16a01.p\n7. (ES) https://web.archive.org/web/20180126185644/http://test.lagaceta.com.ar:6080/lagaceta/nota/143112/regresa-dupla-exitosa.html?origen=mlt\n8. (ES) http://www.inforegion.com.ar/vernota.php?titulo=Facundo-Arana-vuelve-al-teatro-con-Codicia&amp;tipo=N&amp;idPub=62996&amp;id=145080&amp;dis=1&amp;sec=1\n9. (ES) https://web.archive.org/web/20170804014442/http://www.lanacion.com.ar/1064706-entre-la-emocion-y-el-compromiso-finalizo-vidas-robadas\n10. (ES) http://www.diariopopular.com.ar/notas/38360-facundo-aranatodo-un-antigalan"}
{"id": "2875520", "revid": "599013", "url": "https://it.wikipedia.org/wiki?curid=2875520", "title": "Arturo Bocci", "text": "Fantino plurivittorioso del Palio di Siena, ha disputato ventisette Palii tra il 1906 ed il 1928.\nHa realizzato un suo personale \"cappotto\" nel 1920, vincendo il Palio di Provenzano per il Nicchio, e quello dell'Assunta per il Leocorno.\nLe altre sue vittorie sono avvenute per la Giraffa (luglio 1907), il Montone (agosto 1913) e l'Istrice (luglio 1914).\nNel 1932 \"Rancani\", interpretato dall'attore Ugo Caseri, \u00e8 uno dei protagonisti del film \"Palio\" di Alessandro Blasetti.\nIl \"cappotto\" del 1920.\n\"Rancani\" domin\u00f2 letteralmente il Palio del 2 luglio 1920, regalando la vittoria alla Nobile Contrada del Nicchio. Passato in testa gi\u00e0 alla prima curva di San Martino, condusse la sua cavalla \"Scodata\" alla vittoria, forte di un margine notevole di vantaggio.\nRelativamente alla vittoria del 17 agosto 1920, le cronache riportano un aneddoto particolare. La monta di \"Rancani\" per il Leocorno era stata finanziata dalla Contrada del Nicchio. Prima della mossa, proprio un gruppo di nicchiaioli aveva fatto irruzione in Piazza con l'intento di minacciare \"Rancani\", reo secondo molti di essersi gi\u00e0 venduto all'Istrice.\nIniziata la carriera, la sfida fu testa a testa tra \"Picino\" dell'Istrice e l'inseguitore \"Rancani\" per il Leocorno. L'arrivo sembr\u00f2 scontato, ma proprio all'ultima curva del Casato \"Rancani\" e la sua cavalla \"Esperta\" riuscirono a sopravanzare il grande \"Picino\".\nLe cronache riportarono le dichiarazioni di \"Rancani\", il quale afferm\u00f2 di aver preferito la vittoria al Palio di Siena piuttosto che i soldi dell'Istrice poich\u00e9 i soldi li avrebbe prima o poi spesi, ma con la vittoria il suo nome sarebbe rimasto per sempre nella storia del Palio.\nLa squalifica.\nNel 1909 \"Rancani\" fu vittima di una squalifica della durata di cinque anni, poi ridotti. Venne infatti sanzionato dalla Giunta Comunale per non essersi fermato al termine della carriera del 2 luglio 1909, rimanendo a cavallo e travolgendo alcuni contradaioli."}
{"id": "2875521", "revid": "88740", "url": "https://it.wikipedia.org/wiki?curid=2875521", "title": "Quesada", "text": ""}
{"id": "2875527", "revid": "287204", "url": "https://it.wikipedia.org/wiki?curid=2875527", "title": "Quesada (Costa Rica)", "text": "Quesada, o anche Ciudad Quesada, \u00e8 un distretto della Costa Rica, capoluogo del cantone di San Carlos, nella provincia di Alajuela."}
{"id": "2875531", "revid": "339392", "url": "https://it.wikipedia.org/wiki?curid=2875531", "title": "Ordelaffo Faliero", "text": ""}
{"id": "2875533", "revid": "1543377", "url": "https://it.wikipedia.org/wiki?curid=2875533", "title": "Florencia (Costa Rica)", "text": "Florencia \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875537", "revid": "124123", "url": "https://it.wikipedia.org/wiki?curid=2875537", "title": "Josceline Percy", "text": "Era figlio di George Percy, V duca di Northumberland, e Louisa, figlia di James-Archibald Stuart-Wortley-Mackenzie.\nEntr\u00f2 nella Royal Navy ad appena nove anni come allievo ufficiale, e gi\u00e0 nel 1825 support\u00f2 come guardiamarina la flotta inglese di Lord Francis Edwin FitzConan Drummond nella Guerra argentino-brasiliana in aiuto al generale argentino Carlos Mar\u00cda de Alvear: l'intento inglese era quello di aiutare il neonato stato argentino contro la sempre crescente potenza dell'impero brasiliano, che ledeva economicamente l'agemonia britannica sui mari.\nNel 1833 venne promosso capitano di vascello e nel 1845 combatt\u00e9 la Guerra Anglo-sikh come colonnello di un reggimento di fanteria di marina; nel 1852 entr\u00f2 in Parlamento rappresentando il Laucerstone e nello stesso anno divenne commodoro e cavaliere dell'Ordine del Bagno.\nDa allora ebbe svariati incarichi governativi in alcune province del regno unito: fu governatore del Terranova, Governatore militare della base militare di La Valletta e infine Governatore di Malta. Durante il periodo trascorso a Malta (1847-1866) si avvicin\u00f2 all'Ordine cavalleresco di Malta, divenendone membro dopo essersi convertito al cattolicesimo.\nCome viceammiraglio fu comandante della flotta britannica dell'Atlantico dal 1868 al 1876, e dal 1873 al 1874 si occup\u00f2 della salvaguardia delle navi britanniche che trasportavano rifornimenti agli inglesi durante la III Guerra Anglo-Ashanti.\nMinato da una malattia cronica, nel 1876 si trasfer\u00ec in Galles, dove si spense il 25 luglio 1881."}
{"id": "2875538", "revid": "648716", "url": "https://it.wikipedia.org/wiki?curid=2875538", "title": "Buenavista (San Carlos)", "text": "Buenavista \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875540", "revid": "767487", "url": "https://it.wikipedia.org/wiki?curid=2875540", "title": "Pierre-Auguste Adet", "text": "Biografia.\nLavor\u00f2 con Antoine Lavoisier su un sistema di numerazione chimica e fu redattore del periodico scientifico \"Annales de chimie et de physique\", fondato nel 1789. Successivamente divenne ambasciatore negli Stati Uniti e prefetto del dipartimento della Ni\u00e8vre."}
{"id": "2875541", "revid": "1543377", "url": "https://it.wikipedia.org/wiki?curid=2875541", "title": "Aguas Zarcas", "text": "Aguas Zarcas \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875542", "revid": "30610", "url": "https://it.wikipedia.org/wiki?curid=2875542", "title": "Schiavismo", "text": "Lo schiavismo \u00e8 il sistema sociale ed economico basato sulla \"schiavit\u00f9\".\nSecondo la maggior parte delle fonti, il termine \"schiavo\" deriverebbe dal termine latino medioevale \"sclavus\", \"slavus\" indicante il prigioniero di guerra slavo.\nLa definizione dello schiavismo non \u00e8 univoca poich\u00e9 esistono svariate forme di semplice sfruttamento, come ad esempio la servit\u00f9 della gleba medioevale, e la schiavit\u00f9 vera e propria. Nella definizione del fenomeno, gli antropologi insistono sul carattere dell\u2019isolamento, ottenuto con la violenza, dello schiavo rispetto alla sua comunit\u00e0 di origine: \u00abschiavit\u00f9 in ultima analisi significa essere strappati al proprio contesto e quindi da tutte quelle relazioni sociali che costituiscono un essere umano. Detto in altra maniera, uno schiavo \u00e8 in un certo senso un morto (sociale)\u00bb.\nStoricamente il proprietario di uno schiavo aveva diritto di vita e di morte su di esso e sulla sua famiglia, e poteva sfruttarne il lavoro senza fornire nessun compenso se non quello di assicurarne la sopravvivenza.\nUno schiavo poteva nascere in questa condizione, se figlio di schiavi, oppure poteva perdere la libert\u00e0 in determinate situazioni, le pi\u00f9 comuni delle quali erano la cattura in guerra o la schiavit\u00f9 per debiti, per cui un debitore, se non era in grado di rimborsare il proprio creditore, diventava egli stesso una sua propriet\u00e0.\nStoria.\nLa schiavit\u00f9 nelle civilt\u00e0 antiche.\nAnche se presente gi\u00e0 anteriormente \u00e8 con la nascita delle prime citt\u00e0-stato che lo schiavismo diventa fondamentale e si istituzionalizza rappresentando un bene accumulabile.\nLa schiavit\u00f9 rimane consuetudine nella gran parte delle civilt\u00e0 antiche, ed era regolata dalle leggi e dalle consuetudini come ogni altra pratica economica. Tra le antiche civilt\u00e0, quella romana ha rappresentato il culmine delle societ\u00e0 schiaviste, nelle quali il lavoro degli schiavi rappresentava una componente essenziale dell'economia: per i Romani uno dei pi\u00f9 importanti bottini delle guerre di conquista era l'acquisizione di nuovi schiavi. Anche l'antica Grecia basava gran parte della sua economia sugli schiavi, tanto \u00e8 vero che ad Atene per lunghi periodi ci sono stati pi\u00f9 schiavi che uomini liberi.\nPer i greci la schiavit\u00f9 era un istituto di \"diritto naturale\"; per i Romani, invece, l'uomo non era schiavo per natura, ma lo poteva diventare se la legge positiva l'avesse deciso. Per questo lo schiavo romano poteva essere liberato e ottenere la cittadinanza romana.\nLa vasta portata del fenomeno economico-sociale spiega come sia stato possibile, nell'antichit\u00e0, coltivare per nutrire le citt\u00e0 e costruire arditi capolavori architettonici che, nonostante le loro semplici tecnologie disponibili, oggi stupiscono (oltre che per la loro bellezza) per le loro dimensioni e la loro accuratezza.\nSchiavismo nel Medioevo.\nNell'Europa medioevale il Cristianesimo, rifacendosi in parte anche ai pensatori stoici dell'et\u00e0 antica, contribu\u00ec a diradare l'importanza che la schiavit\u00f9 ricopriva nella societ\u00e0 e nell'economia. Per quanto fosse riconosciuto il ruolo indispensabile della schiavit\u00f9 in quei campi, una nuova coscienza morale e religiosa impediva che si facesse uso di schiavi battezzati alla fede cristiana, o che si riducessero in schiavit\u00f9 nemici che, al momento della cattura, gi\u00e0 aderivano a tale fede.\nAlmeno fino all'Et\u00e0 dei Comuni, comunque, la schiavit\u00f9 continu\u00f2 a rivestire un ruolo importante nella grande propriet\u00e0 fondiaria, e accanto a questa c'era la servit\u00f9 della gleba, che costituiva la principale istituzione di lavoro forzato dell'et\u00e0 medioevale applicata ai contadini privati della libert\u00e0 (\"villani\"), che a differenza degli schiavi dell'et\u00e0 classica per\u00f2 non erano considerati \"beni\" ma \"soggetti\" con alcuni diritti, e ancora alcune rare forme di schiavit\u00f9 vera e propria riguardanti i \"servi\" e le \"ancillae\".\nAnche i conventi, ad esempio in Inghilterra, si servivano del lavoro degli schiavi. Si trattava per\u00f2 di sopravvivenze del sistema antico, a cui la Chiesa generalmente si opponeva. Nell'anno 1102 un concilio cattolico a Londra severamente vietava il traffico di schiavi che definiva \"nefarium negotium\" (traffico infame)\nCon l'arrivo dell'et\u00e0 dei comuni, attorno all'XI secolo, ragioni demografiche, unite a un generale movimento degli uomini dalle campagne verso le citt\u00e0, portarono a un netto alleggerimento del ruolo della schiavit\u00f9 nell'agraria e nell'industria, che tuttavia venne compensato da un aumento dell'uso degli schiavi nell'ambito della casa e dei servizi alla persona.\nAlla fine del X secolo la schiavit\u00f9 era praticamente eliminata in gran parte dell'Europa. Carlo Magno, ad esempio, proib\u00ec ai cristiani di utilizzare altri cristiani come schiavi, bench\u00e9 spesso il divieto non venisse osservato.\nNell'Europa medievale la schiavit\u00f9 in parte si ridusse anche perch\u00e9 la Chiesa estese a tutti gli schiavi l'accesso ai sacramenti e riusc\u00ec a far abolire la schiavit\u00f9 nelle terre dei re cristiani. Provvedimenti abolizionisti furono presi anche dal potere laico dei Comuni: si ricordi ad esempio il \"Liber Paradisus\", un libro contenente il testo di legge emesso nel 1256 dal Comune di Bologna, con cui si proclam\u00f2 l'abolizione della schiavit\u00f9 e la liberazione dei servi della gleba.\nSe la schiavit\u00f9 era proibita, questo non valeva per il commercio degli schiavi, che fu fiorente durante tutto il Medioevo. \nIl principale mercato di schiavi organizzato dai re di Francia era la citt\u00e0 di Verdun, \"la fabbrica degli eunuchi\", gestita dagli ebrei in cui giungevano schiavi soprattutto dalla Polonia, che venivano successivamente inviati, come eunuchi, via Spagna, nei paesi arabi. Non a caso i primi paesi europei a proibire il commercio di schiavi furono proprio la Polonia e la Lituania nel XVI secolo.\nSchiavismo nell'et\u00e0 moderna.\nSchiavit\u00f9 nell'Impero ottomano.\nIn questo periodo continu\u00f2 a prosperare il traffico di schiavi africani provenienti dagli Imperi dell'Africa centrale verso le coste del Mediterraneo e verso l'Oceano indiano. Questo commercio avrebbe conosciuto, dopo la scoperta dell'America, un ampliamento verso appunto le coste del Brasile, dei Caraibi e, successivamente, delle colonie inglesi nell'America del Nord. Un ulteriore tratta di schiave e schiavi (circasse, tatare, etc.) era quella proveniente dall'Asia e dall'Europa orientale, in larga parte destinata alle citt\u00e0 dell'impero ottomano, della penisola italiana e della Spagna.\nIl fenomeno della schiavit\u00f9 conobbe un nuovo culmine tra i secoli XIV e XVII, e questa volta ne furono vittime i paesi dell'Europa. Arabi e turchi gestivano infatti un fiorente commercio di schiavi bianchi, commercio che si intensific\u00f2 con l'espansione dell'Impero ottomano nel Mediterraneo. \nInteressati pi\u00f9 al commercio degli schiavi che alle conquiste territoriali, i Turchi razziavano soprattutto le coste dell'Italia, ma anche della Spagna e dei paesi slavi, rapendo e riducendo in schiavit\u00f9 le popolazioni locali. Nell'et\u00e0 moderna la tratta degli schiavi nel Mediterraneo era comunque un fenomeno all'insegna della \"reciprocit\u00e0\" fra il mondo cristiano e quello musulmano: il numero di donne e uomini musulmani originari delle coste dell'Africa mediterranea, del Mar Nero e dei Balcani che erano catturati o venduti come schiavi e schiave nell'Europa mediterranea era rilevante, tanto che in alcune citt\u00e0 \u00e8 stata stimata - con riferimento al XVI secolo - nell'ordine di un 2-4% sulla popolazione totale.\nIl fenomeno era collegato poi agli schiavi di guerra (\"captivi\") e criminali che erano obbligati a remare nelle galee e che riguard\u00f2 entrambe le coste della frontiera cristiana e musulmana del Mediterraneo. Sebbene non ci siano stime complessive sul numero di mori e turchi schiavizzati in Spagna e Italia, c'\u00e8 una stima di circa 1-1.25 milioni di europei che furono schiavizzati nelle coste barbaresche fra 1530 e 1780. La cattivit\u00e0 rappresent\u00f2 per molti sicuramente tormento, esilio e potenziale accusa di apostasia, ma per alcuni rappresent\u00f2 una opportunit\u00e0 di mobilit\u00e0 sociale e per approfittare dei porosi confini religiosi e razziali fra le due sponde del Mare nostrum. Alcuni captivi erano poi riscattati grazie alle raccolte di fondi operate da confraternite e societ\u00e0 preposte al riscatto degli schiavi, ma vi erano anche captivi che conquistarono la libert\u00e0 attraverso il periodo di lavoro svolto come domestici o presso i bagni nell'impero ottomano.\nSebbene persistenti leggende letterarie abbiano tramandato lo stereotipo della cosiddetta \"tratta delle bianche\", in realt\u00e0 nove schiavi su dieci erano maschi perch\u00e9 il mercato richiedeva muratori, contadini e soprattutto rematori nelle galee. \nVero per\u00f2 che le donne giovanissime e belle - meglio se di estrazione nobile - potevano essere prede ambite da collocare soprattutto sul mercato come concubine per gli harem dei ricchi signori ottomani, ma potevano anche essere utilizzate come semplici domestiche per le padrone musulmane. Anche in questo caso, la presenza di schiave provenienti dall'est Europa (Tana, Sebastopoli, Mar d'Azov) o dall'Africa mediterranea nelle citt\u00e0 europee (Genova, Venezia, Firenze e Roma per citare alcune realt\u00e0 italiane) era assai numerosa. Le schiave erano generalmente domestiche all'interno di famiglie nobili o facoltose.\nLe scorrerie turche, che avevano fatto del Mediterraneo un vero e proprio \"mare della paura\", subirono una battuta d'arresto dopo la vittoria cristiana a Lepanto (1571), per poi avere una forte recrudescenza nel XVII secolo e affievolirsi quindi definitivamente nel XVIII, salvo una breve parentesi favorita dal caos generato dalle guerre napoleoniche.\nLa schiavit\u00f9 in America.\nLa schiavit\u00f9 nel mondo Atlantico ricevette un grosso impulso a partire dalla met\u00e0 del cinquecento e fu alimentata dal commercio di schiavi provenienti dalle coste dell'Africa occidentale e diretti nelle colonie europee in America. I principali protagonisti furono portoghesi e spagnoli nel Cinque e Seicento, inglesi, francesi e olandesi nel Settecento. Si tratt\u00f2 di uno degli eventi pi\u00f9 tragici della storia umana, dal momento che le stime ufficiali attualmente disponibili registrano circa 12.500.000 di schiavi imbarcati, 10.800.000 dei quali riuscirono a sopravvivere alla traversata, il cosiddetto \"passaggio di mezzo\". Di questi, 33% erano donne e 28% erano bambini. Per avere degli ordini di grandezza globale, le stime disponibili parlano di un rapporto 4 a 1 fra il numero di africani che attraversarono l'Atlantico in condizioni di schiavit\u00f9 e gli europei che si imbarcarono in condizioni di libert\u00e0. La gran parte degli schiavi e delle schiave, pari a 6.4 milioni, fu imbarcata nel corso del XVIII secolo: solo nella seconda met\u00e0 del settecento furono imbarcati circa 4.000.000 di schiavi, cio\u00e8 quasi un terzo del totale. E anche dopo l'abolizione della tratta degli schiavi da parte dell'impero britannico (1807) la tratta continu\u00f2 grazie a paesi quali Portogallo, Brasile e Stati Uniti.\nLa tratta degli schiavi fu alimentata in particolar modo dalla domanda di lavoro in America. La diminuzione della popolazione indigena, a causa del diffondersi di epidemie (vaiolo \"in primis\") e delle dure condizioni di lavoro imposte dagli europei, port\u00f2 alla necessit\u00e0 di servirsi della manodopera schiavile proveniente dall'Africa. Gli schiavi provenivano in gran parte da otto regioni dell'Africa (Senegambia, Sierra Leone, Costa del Vento - l'odierna Liberia e Costa d'Avorio - Costa d'Oro - l'odierno Ghana - il Golfo del Benin e Biafra). Tutti gli schiavi erano acquistati da proprietari africani locali e lo scambio di beni europei e asiatici (in larga parte tessuti, armi, oggetti in metallo, etc.) alimentava un grosso mercato. Gli europei, con le loro compagnie private o societ\u00e0 privilegiate (vedi la English African Royal Company) erano dipendenti dagli africani per la consegna degli schiavi, non avendo le capacit\u00e0 tecnologiche e organizzative per penetrare all'interno del continente africano.\nIl caso degli schiavi di etnia europea.\n\u00c8 poco noto che i primi schiavi deportati nelle Americhe erano di etnia europea. Essi, nella maggioranza dei casi, avevano un contratto di servit\u00f9 debitoria (la stessa cui inizialmente erano sottoposti gli schiavi neri), ovvero una schiavit\u00f9 dalla durata di un certo arco di tempo prestabilito, oltre il quale la persona sarebbe stata resa libera. Tuttavia spesso le persone che accettavano questi contratti non avevano libert\u00e0 di scelta, o ne venivano tratti con l'inganno. Il primo documento di vendita di schiavi bianchi di cui si ha notizia fu stilato nel 1612, circa sette anni prima che i primi schiavi africani arrivassero a Jamestown in Virginia. Nel 1625 Giacomo II stabil\u00ec ufficialmente che tutti gli irlandesi detenuti nelle prigioni locali fossero inviati nelle Indie Occidentali, ed ivi venduti ai proprietari delle piantagioni. Durante questa fase, vennero deportati circa 30.000 irlandesi, che a met\u00e0 del 1600 costituivano la maggioranza degli schiavi delle colonie.\nDal 1641 al 1652 furono venduti oltre 300.000 irlandesi come schiavi, compreso un congruo numero di bambini. Nello stesso periodo 52.000 individui, soprattutto donne e bambini, furono venduti nelle Barbados e\u00a0in Virginia.\nComune era la pratica degli accoppiamenti forzati tra schiavi africani e schiave europee, col fine di risparmiare sull'acquisto di nuovi schiavi. Tale pratica fu abolita nel 1668, poich\u00e9 nuoceva ai profitti delle compagnie che importavano schiavi neri dall\u2019Africa.\nGli schiavi irlandesi, cattolici, ricevevano un trattamento equivalente se non peggiore agli schiavi africani. Al momento dello sbarco, per non essere confusi coi padroni\u00a0protestanti, venivano marchiati a fuoco. Essi venivano maltrattati pi\u00f9 spesso e duramente dei neri, sia perch\u00e9 cattolici, sia perch\u00e9 costavano molto meno. Difatti, mentre i neri\u00a0si dovevano acquistare dai mercanti arabi e il viaggio del trasporto era molto pi\u00f9 lungo, i cattolici erano gi\u00e0 residenti in Europa. Inoltre, alla scadenza del contratto, se erano sopravvissuti, oltre a perdere ogni diritto su di loro, sarebbero stati obbligati a corrispondere una somma di denaro o altri beni equivalenti al prezzo di un piccolo appezzamento di terra, oppure un piccolo terreno o un altro pagamento in natura. A Barbados, ad esempio, nel XVIII secolo il compenso in natura poteva equivalere a 200 chili di zucchero o di tabacco oppure a 10 sterline in contanti o a 10 acri di terra.\nLa pi\u00f9 nota schiava cattolica \u00e8 Ann Glover, che nel 1680 lavorava come governante in una famiglia inglese nella cittadina di Salem. Quando i bambini di cui si occupava si ammalarono, venne accusata di stregoneria. Venne bruciata al rogo siccome recit\u00f2 il Padre Nostro in gaelico, lingua che, non conosciuta, venne considerata demoniaca.\nLa Chiesa cattolica e lo schiavismo.\nLa Chiesa cattolica basandosi soprattutto sulle conclusioni teologiche di Tommaso D'Aquino considerava un peccato la schiavit\u00f9 che di fatto in Europa era stata praticamente abolita gi\u00e0 nei primi secoli del medioevo..\nNella Somma teologica l'aquinate dimostrava come la schiavit\u00f9 fosse in contrapposizione con la legge naturale concludendo che quindi: \u00ab...\"per sua natura un uomo non \u00e8 destinato a usare un altro uomo come un fine\"\u00bb.\nNon vi \u00e8 nessun motivo che si riferisca alla natura per ammettere la sottomissione di un uomo al potere di un altro uomo riducendolo in schiavit\u00f9 poich\u00e9 la giusta ragione \u00e8 il fondamento morale dell'autorit\u00e0 e non la coercizione. L'autorit\u00e0 giusta \u00e8 quella che viene esercitata per il bene dei sudditi, quella imposta agli schiavi \u00e8 invece ingiusta perch\u00e9 mirata solo al conseguimento del proprio utile.\nLa scoperta del Nuovo Mondo pose nuovi problemi teologici alla Chiesa. \u00ab\"Gi\u00e0 la stessa esistenza della popolazione americana su terre cos\u00ec lontane da ogni altro continente conosciuto faceva sorgere la questione di spiegarne l'origine e il passaggio sul Nuovo Mondo in maniera conforma al racconto della Genesi...\"\u00bb e d'altra parte veniva a mancare \u00ab\"...quella che era stata una convinzione unanime dei teologi medioevali che cio\u00e8 non esistesse alcun paese al mondo in cui il Vangelo non fosse stato predicato\"\u00bb\nSi trattava di stabilire \u00ab\"quali possibilit\u00e0 di salvezza avesse l'uomo virtuoso rimasto nell'ignoranza della religione\"\u00bb\nLa Chiesa rispose sostenendo che anche i popoli rimasti fuori della Chiesa potevano partecipare della salvezza grazie all'assistenza diretta dell'Onnipotente. Il che voleva dire affermare la fondamentale uguaglianza di tutti gli uomini e di tutte le nazioni, cos\u00ec come avrebbe sostenuto il frate Bartolom\u00e9 de Las Casas, che difendendo l'indigeno americano difendeva l'uomo in quanto tale..\nQuesta presa di posizione si poneva di traverso rispetto ad alcune credenze diffuse al di fuori dell'istituzione ecclesiastica, propense a strumentalizzare la religione e la volont\u00e0 di Dio per giustificare il fatto che gli africani fossero schiavi di padroni bianchi e cristiani. Secondo i loro sfruttatori, essi meritavano tale sorte non solo perch\u00e9 appartenevano presumibilmente alla razza su cui ricadeva, secondo la Bibbia, la maledizione lanciata da No\u00e8 sui discendenti del figlio Cam, ma anche per l'enormit\u00e0 dei peccati commessi dai loro antenati, della quale il colore della pelle sarebbe stata un'indubbia testimonianza. Anche la riluttanza a lavorare con zelo in condizioni di schiavit\u00f9 era addotta come prova della loro inadeguatezza, e si pensava che l'asservimento li avrebbe abituati ai benefici effetti di una vita faticosa e regolare, preparandoli a ricevere il dono divino del messaggio cristiano.\nPersino il vescovo di Darien ebbe a dichiarare nel 1519 che gli amerindi erano \u00ab\"a mala pena uomini e la schiavit\u00f9 \u00e8 il mezzo pi\u00f9 efficace ed in realt\u00e0 l'unico utilizzabile con loro\"\u00bb\nSecondo Scamell queste considerazioni che possono meravigliare chi consideri lo spirito ecumenico di fratellanza affermato dal cristianesimo, ma sono giustificate storicamente dalla cultura del tempo, in cui i vagabondi erano marchiati e gli eretici torturati o arsi vivi. Sarebbe stato perci\u00f2 naturale che non si sollevassero serie obiezioni ad analoghi trattamenti inflitti ai neri, ritenuti altrettanto recalcitranti.\nQuesto non imped\u00ec che, dopo la scoperta del Nuovo Mondo che entr\u00f2 a far parte dell'Impero spagnolo, Carlo V proibisse la schiavit\u00f9 formalmente in tutto l'Impero nel decreto del 1526, su parere del Consiglio Reale delle Indie, istituito per la protezione degli Indios, basandosi sulla bolla papale, fino ad allora disattesa, \"Sicut Dudum\" del 1435 emessa da papa Eugenio IV dopo la colonizzazione spagnola nel 1430 delle Isole Canarie con l'asservimento della popolazione locale.\nIl 2 giugno del 1537 anche papa Paolo III, nella sua bolla \"Veritas Ipsa\" detta anche \"Sublimis Deus\" indirizzata al cardinale Juan Pardo de Tavera, arcivescovo di Toledo, dichiarava che gli Amerindi \u00ab veros homines esse\u00bb (\"gli indios sono uomini veri\") e scomunicava tutti coloro che avessero ridotto in schiavit\u00f9 gli indios o li avessero spogliati dei loro beni.\nIl dibattito sull'abolizionismo.\nNonostante le leggi protettive delle popolazioni d'America lo sfruttamento degli Indios continu\u00f2 al punto che fin dal 1516 Bartolom\u00e9 de Las Casas, per evitarne l'estinzione totale, si era fatto promotore del trasferimento in America delle popolazioni indigene dell'Africa e ci\u00f2 veniva auspicato anche per motivazioni economiche, in quanto i neri apparivano assai pi\u00f9 idonei a resistere alle fatiche.\nEra chiaro anche che con i massacri degli Indios:\nSi stabil\u00ec cos\u00ec che ad ogni colono spagnolo fosse concesso il diritto di importare dodici neri africani con l'obbligo di liberare e rimandare i suoi indiani ai loro villaggi e a quello che rimaneva delle loro terre. \nLa \"Brevissima relazione sulla distruzione delle Indie occidentali\" che il Las Casas invi\u00f2 al re di Spagna nel 1542, denunciando il genocidio degli Indios, caus\u00f2 l'accesa reazione dei coloni che, accusandolo di aver tradito la sua razza e la sua religione, lo costrinsero a lasciare la sua diocesi di Chiapas e a ritornare in Spagna.\nLe tesi di Juan Gin\u00e9s de Sep\u00falveda.\nDi fronte alla relazione di B. De Las Casas, la Spagna fu scossa da un vasto dibattito tra i sostenitori della schiavit\u00f9 e gli \"abolizionisti\". A sostegno dei primi un alto funzionario, il cronachista imperiale, l'umanista Juan Gin\u00e9s de Sep\u00falveda, scrisse nel 1547 un \"Trattato sopra le giuste cause della guerra contro gli indi\"\nSecondo Sep\u00falveda, rifacendosi anche all'autorit\u00e0 di Aristotele, gli Indios non sono uomini ma omuncoli, servi per natura. La loro essenza umana \u00e8 tale da destinarli inesorabilmente a divenire schiavi. Essi nascono come servi \"in potenza\" che diverranno prima o poi schiavi \"in atto\" e che proprio \u00ab\"per la loro condizione naturale, sono tenuti all'obbedienza, in quanto il perfetto deve dominare sull'imperfetto.\"\u00bb. Le prove di questa loro inferiorit\u00e0 naturale risiedono nel fatto che essi sono privi di cultura e di leggi scritte, che per loro ignavia si sono lasciati conquistare da un cos\u00ec piccolo numero di spagnoli e che infine anche quelli ritenuti i pi\u00f9 civili tra loro, gli Aztechi, eleggono i loro re invece di pi\u00f9 civilmente designarli per successione ereditaria.\n\u00ab\"Le idee esposte da Sep\u00falveda\"\u00bb scrisse Laurette S\u00e9journ\u00e9, archeologa ed etnologa francese \u00ab\"furono biasimate dalle autorit\u00e0 stesse che avevano sollecitato l'aiuto del casista e il manoscritto fu successivamente rifiutato dal Consiglio delle Indie e dal Consiglio Reale, dopo che le venerabili Universit\u00e0 di Salamanca e di Alcal\u00e1 ebbero dichiarato l'opera indesiderabile \u00abper la sua dottrina malsana\u00bb\".\nNonostante la dichiarata buona volont\u00e0 del governo spagnolo per un umano trattamento degli Indios, nella pratica il sistema dell'encomienda non funzion\u00f2. Innanzitutto il criterio dell'assegnazione ai coloni spagnoli non solo della piena disponibilit\u00e0 della terra ma anche degli indios che vi risiedevano, con l'obbligo teorico dell'assistenza e della conversione al cristianesimo, costituiva una premessa dello schiavismo.\nInoltre, data l'impossibilit\u00e0 di applicare il sistema feudale alle popolazioni americane, l'ipotetico diritto dell'indio, vittima di angherie e crudelt\u00e0, di chiedere giustizia ad un'autorit\u00e0 superiore a quella del colono suo padrone, era possibile solo con un appello diretto al lontanissimo imperatore in Spagna o al Consiglio reale e supremo delle Indie, corte suprema di giustizia per tutte le cause civili e penali dei regni americani\nLe riduzioni gesuite.\nI gesuiti, avevano cercato di contrastare l'usanza dello schiavismo tra i coloni tramite il sistema delle \"reducciones\", con il quale si sottraevano agli schiavisti gli indios organizzandoli in villaggi dove essi, guidati paternalisticamente dagli stessi gesuiti, potessero governarsi autonomamente. Un'organizzazione questa dei gesuiti che non fu invece adottata nelle colonie inglesi e in quelle protestanti.\nGli indigeni erano esenti dalla giurisdizione dei funzionari regi e dipendevano direttamente dal vicer\u00e9; erano liberi da ogni servit\u00f9 e dovevano solo pagare un tributo al governo di Madrid (una certa quantit\u00e0 di mate).\nA sud del Brasile, unendo una trentina di reducciones i gesuiti, nel 1609, avevano proclamato la repubblica Gesuitica del Paraguay in un territorio grande due volte la Francia. Qui venivano favoriti non solo l'artigianato, la manifattura e le costruzioni, con la fondazione di nuove localit\u00e0 con edifici imponenti e strade lastricate, ma anche l'arte, come testimoniava la presenza di orchestre sinfoniche composte da soli indigeni. Gli indios vivevano da uomini liberi e si era sperimentato un governo rappresentativo dello stato. Era questo il tentativo di creare una civilt\u00e0 cristiana tipicamente indiana, per favorire la pace e la convivenza tra gli spagnoli, i portoghesi e i locali, come affermava, nel 1609, il superiore dei gesuiti Antonio Ruiz de Montoya.\nI gesuiti si trasformarono dunque in latifondisti, controllando nel 1700 circa un terzo delle terre produttive delle Americhe. Nei loro campi lavoravano, secondo le modalit\u00e0 tipiche dell'economia coloniale iberica, mille indios ogni centocinquanta schiavi neri.\nNel XVIII secolo risolta la rivalit\u00e0 tra spagnoli e portoghesi accordatisi con il Trattato di Madrid, con cui i territori ad est del fiume Uruguay passavano al dominio portoghese in cambio della Colonia del Sacramento e delle Filippine e avvalendosi anche del fatto che la Chiesa si trovasse ideologicamente sotto scacco per i diffusi ideali laici illuministici costrinsero gli indigeni ad abbandonare le Missioni e a conquistare con la forza le terre delle \"reducciones\". Imposero anche l'espulsione dei gesuiti, che schieratisi a fianco degli indios vennero bollati come traditori, non solo dai coloni ma anche dai loro sovrani che li esiliarono nel 1767 negli stati pontifici .\nBolle ed atti papali contro la schiavit\u00f9.\nPapa Eugenio IV (1431-1447) prima della scoperta delle Americhe, con la bolla \"Sicut Dudum\" del 1435 indic\u00f2 l'atteggiamento del papato verso le popolazioni indigene (in questo caso i popoli delle Isole Canarie). In essa infatti si ordinava, sotto pena di scomunica, a chi era coinvolto nello schiavismo, che entro 15 giorni dalla ricezione della bolla si doveva \u00abriportare alla precedente condizione di libert\u00e0 tutte le persone di entrambi i sessi una volta residenti delle dette Isole Canarie, queste persone dovranno essere considerate totalmente e per sempre libere (\u00ab\"ac totaliter liberos perpetuo esse\"\u00bb) e dovranno essere lasciate andare senza estorsione o ricezione di denaro\u00bb.\nAltro documento \u00e8 la bolla \"Veritas Ipsa\" conosciuta anche come \"Sublimis Deus\" del 2 giugno 1537 emanata da papa Paolo III che proclamava \u00ab\"Indios veros homines esse\"\u00bb (\"gli indios sono uomini veri\") e scomunicava tutti coloro che avessero ridotto in schiavit\u00f9 gli indios o li avessero spogliati dei loro beni.\nNell'anno 1639, papa Urbano VIII ascoltando la richiesta dei gesuiti del Paraguay, emise la bolla \"Commissum Nobis\", che ribadiva la scomunica di Paolo III, proibendo in modo assoluto \u00abdi ridurre in schiavit\u00f9 gl'Indiani occidentali o meridionali; venderli, comprarli, scambiarli o donarli: separarli dalle mogli e dai figli; spogliarli dei loro beni; trasportarli da un luogo ad un altro; privarli in qualsiasi modo della loro libert\u00e0; tenerli in schiavit\u00f9; favorire coloro che compiono le cose suddette con il consiglio, l'aiuto e l'opera prestati sotto qualsiasi pretesto e nome, o anche affermare e predicare che tutto questo \u00e8 lecito, o cooperare in qualsiasi altro modo a quanto premesso\u00bb.\nNel 1741, papa Benedetto XIV eman\u00f2 la bolla \"Immensa Pastorum\" con la quale si vietava che i popoli indigeni delle Americhe e di altri paesi fossero asserviti. Papa Gregorio XVI nel 1839 con la bolla \"In Supremo Apostolatus\" ribadiva, nel solco tracciato dai precedenti pontefici, la solenne condanna verso la schiavit\u00f9 e la tratta degli schiavi.\nUn atteggiamento favorevole all'abolizione dello schiavismo \u00e8 rintracciabile in et\u00e0 moderna nei papi Pio II, Pio VII e Gregorio XVI, che condann\u00f2 apertamente nel breve \"In Supremo Apostolatus\" (3 dicembre 1839) il traffico dei neri. \u00abN\u00e9 manchi una simil lode [quella dell'abolizionismo] ad altri romani pontefici Paolo III che si adoper\u00f2 efficacemente a pro della libert\u00e0 degli indigeni dell'America...\u00bb e ancora papa Alessandro III (secolo XII) e molto tempo prima papa Gregorio I.\nGiacomo Martina nell'opera dedicata a \"Pio IX\" (3 voll., 1974-90) a proposito del contrasto fra abolizionisti e schiavisti scrive: \nNel 1888 papa Leone XIII scrisse a tutti i vescovi del Brasile affinch\u00e9 eliminassero completamente la schiavit\u00f9 dal loro paese dopo aver perorato in quello stesso anno la causa del cardinale Charles Lavigerie che fond\u00f2 a Bruxelles, l'associazione \"Anti-Slavery Society \" per raccogliere fondi a favore degli antischiavisti e le loro battaglie.\nBolle e atti papali in favore della schiavit\u00f9.\nAlcuni papi emisero bolle favorevoli alla riduzione in schiavit\u00f9 dei professanti la fede dell'Islam e dei pagani in generale. Nel 1452, l'anno precedente la conquista di Costantinopoli da parte degli ottomani, papa Niccol\u00f2 V (1447-1455) promulg\u00f2 la bolla pontificia \"Dum Diversas\", con la quale autorizzava il Re del Portogallo a ridurre in schiavit\u00f9 Saraceni, pagani e non credenti in generale; nel 1454, con la bolla \"Romanus Pontifex\", Niccol\u00f2 conferma questo diritto e vi aggiunge quello di commerciare gli schiavi. Tali concessioni furono confermate da diversi papi: da Callisto III nel 1456 (bolla \"Inter Caetera\", che permetteva ai Portoghesi di ridurre in schiavit\u00f9 gli abitanti dell'Africa occidentale) e da Sisto IV nel 1481 (bolla \"Aeterni regis\").\nIl pontefice spagnolo Alessandro VI garant\u00ec anche agli Spagnoli le stesse concessioni fatte da Niccol\u00f2 V ai Portoghesi, per mezzo di tre bolle promulgate nel 1493, \"Eximiae devotionis\", \"Inter Caetera\" (bolla distinta da quella del 1456 di Callisto III), e \"Dudum Siquidem\".\nNel 1488, papa Innocenzo VIII accett\u00f2 il dono di cento schiavi da parte di Ferdinando II d'Aragona, e li distribu\u00ec tra i cardinali e la nobilt\u00e0 romana.\nLa Congregazione del Sant'Uffizio (l'inquisizione romana).\nPer chiarire la questione della schiavit\u00f9 in ambito cattolico la Congregazione del Sant'Uffizio ,cio\u00e8 l'inquisizione romana,il 20 marzo 1686 pubblic\u00f2 un testo sotto forma di questionario con risposte che non permetteva nessuna ambiguit\u00e0:\nColonialismo europeo e schiavit\u00f9.\nCommercio triangolare: la tratta occidentale.\nN\u00e9 in America settentrionale, n\u00e9 in America meridionale fu possibile sfruttare la mano d'opera locale durante il periodo del colonialismo europeo. Gli indios sudamericani non avevano i requisiti fisici necessari per svolgere i lavori pi\u00f9 pesanti e non avevano resistito alle epidemie di vaiolo introdotte dagli spagnoli.\nI neri d'Africa, per loro natura pi\u00f9 resistenti, costituivano da questo punto di vista un'alternativa. Venivano reclutati sul posto, il pi\u00f9 delle volte acquistati da mercanti arabi.\nIl contesto pi\u00f9 ampio in cui si introduceva la tratta degli schiavi era quello del cosiddetto \"commercio triangolare\" che, intorno al XVII secolo/fine 1660 ruotava tra i vari continenti affacciati sull'oceano Atlantico su grandi e moderne navi. Una volta comprati o catturati, gli schiavi attraversavano l'oceano (alcuni schiavi si suicidavano buttandosi in mare) verso il continente americano per svolgere lavori negli orti. Dall'Europa alcuni prodotti tessili venivano poi esportati, per esser barattati con nuovi schiavi. Scopo dell'immensa rotazione era anche quello di creare ricchezza pagando i mercanti di schiavi africani con merce di poco valore, ma tecnologicamente abbastanza interessante (forbici, bigiotteria, stoffe ecc.).\nQuesto sistema conosceva una triste e ricca gamma di variazioni: ad esempio, dall'Africa gli schiavi raggiungevano i paesi dell'America Latina e lavoravano per l'agricoltura, la quale forniva zucchero da esportare in Nordamerica. Dal Nordamerica, i beni prodotti con queste risorse (ad esempio i liquori come il rum) attraversavano l'Atlantico, venendo trasportati dal nuovo mondo: essi erano destinati ai mercanti di schiavi in Africa o alla vendita in Europa, e cos\u00ec si chiudeva il ciclo.\nQuest'ultimo aveva una durata annuale. Ogni percorso veniva coperto da navi diverse.\nLa fonte principale di manodopera era la cosiddetta Costa degli Schiavi, la zona rivierasca dell'Atlantico compresa tra la foce del Niger e il regno del Dahomey, la quale trovava il proprio bacino di rifornimento in tutta l'area a sud del Sahara estesa fino al Sudan (Darfur), che \u00e8 stata definita in epoca moderna Sahel. \nQuesto bacino di manodopera \u00e8 stato attivato nel VII secolo, in seguito all'invasione arabo-islamica, la cui cultura praticava lo schiavismo, anche se gli imperi dell'Africa occidentale (Songhay, Borno, e Hausa) gi\u00e0 praticavano la schiavit\u00f9. Dal punto di vista sociale, la detenzione ed il commercio degli schiavi fiorirono proprio anche perch\u00e9 in Africa erano attivit\u00e0 legali: a partire dalla Costa degli schiavi si svilupp\u00f2 un ricco commercio che esportava manodopera in diverse direzioni. Una parte degli schiavi era infatti destinata al mercato interno africano: soprattutto, era in voga l'esportazione di schiavi destinata ai porti mediterranei dell'Africa del Nord. Il trasporto passava legalmente per il deserto del Sahara formando la cosiddetta tratta orientale.\nNonostante il commercio fosse in buona parte legale, la Chiesa Cattolica condannava l'intero commercio costruito dagli europei (che facevano uso della cosiddetta tratta occidentale, cio\u00e8 quella atlantica) attraverso l'emissione di bolle papali. Si ricordano la \"Sublimis Deus\" di Papa Paolo III del 2 giugno 1537 relativa non solo ai nativi americani ma a tutti i popoli, quella di Papa Urbano VIII emessa nel 1639 che riaffermava la precedente bolla di Paolo III, quella di Papa Benedetto XIV la \"Immensa Pastorum principis\" del 22 dicembre 1741. Si posero in questo modo delle primitive basi a quella che sarebbe diventata una lunga contestazione. In particolare il forte impegno dei Gesuiti contro la schiavit\u00f9 ne provoc\u00f2 nel 1767 l'espulsione da tutto il Nuovo Mondo anche per aver dato vita ad autonome comunit\u00e0 di nativi molto avanzate.\nIl commercio degli schiavi sulla tratta occidentale era controllato da compagnie francesi, olandesi, tedesche ed inglesi. Fra tutte spiccava la \"English Royal African Company\", che vendeva schiavi alle colonie pi\u00f9 disparate. Di questo enorme movimento, la traccia pi\u00f9 appariscente rimasta fino al giorno d'oggi \u00e8 la mescolanza di etnie e lingue sul continente americano. \nIl commercio degli schiavi sulla tratta orientale era controllato dal mondo arabo-islamico; questa tratta ha lasciato scarse tracce al giorno d'oggi, in quanto gli schiavi venivano castrati, impedendo cos\u00ec il perpetuarsi della razza.\nGli schiavi e le schiave erano impiegati in primo luogo nel sistema economico della piantagione, che nel corso del settecento conobbe un ulteriore sviluppo, a causa della domanda europea di beni di consumo voluttuario. Queste piantagioni erano in primo luogo volte a produrre zucchero, caff\u00e8, cacao e tabacco, ma anche indaco e cocciniglia. Barbados divent\u00f2 il luogo di massima produzione di zucchero e ci\u00f2 si accompagn\u00f2 all'aumento degli schiavi: al 1680 vi erano 38.000 schiavi quando solo a met\u00e0 secolo ve ne erano 5.680. Vi erano pi\u00f9 di 350 aziende zuccheriere e 175 erano quelle con almeno 60 schiavi alle dipendenze. La piantagione di zucchero si diffuse anche in Giamaica e, poi, anche nelle isole francesi di Martinica e Guadalupa. Il caff\u00e8 era invece prodotto a Santo Domingo e Cuba: nell'isola si pass\u00f2 da 10.000 schiavi a inizio settecento a 65.000 alla fine del secolo, con circa un terzo impiegato ora nella produzione di zucchero. Le colonie inglesi del Nord America, invece, si specializzarono nella produzione di tabacco: la Virginia e la Carolina del Sud passarono da 40.000 schiavi di inizio settecento a 698.000 di fine secolo. Un altro ambito d'impiego era nel settore minerario. Le miniere di argento prima e oro poi (dopo la scoperta dei giacimenti brasiliani a Oto Portu nel Minas Gerais, di Bahia o del Mato Grosso) provocarono l'arrivo di pi\u00f9 di 50.000 schiavi per estrarre i minerali dalle montagne.\nPerdurare dello schiavismo nei paesi americani.\nIn America, il sistema dello schiavismo basato sul commercio triangolare pot\u00e9 sopravvivere all'epoca d'oro del colonialismo. Nella tabella sottostante, si nota come il fenomeno dopo il Seicento dur\u00f2 ancora per secoli. L'anno indica l'epoca in cui lo schiavismo fu abolito. Alcuni paesi (Cuba, Canada), non avevano, all'epoca, raggiunto la piena sovranit\u00e0.\nL'abolizionismo.\nL'abolizione della schiavit\u00f9 \u00e8 stato un processo secolare. Sebbene vi siano stati precedentemente episodi di critica della schiavit\u00f9 e di liberazioni di schiavi, la schiavit\u00f9 fu messa efficacemente in discussione in Europa nell'alto medioevo dai re cristiani che la proibirono nei propri regni su intervento diretto della Chiesa che estese, attraverso interventi e bolle papali, i sacramenti a tutti gli schiavi, tanto che per la fine del X secolo la schiavit\u00f9 era sparita dall'Europa. Questo riguarda soprattutto la condizione di schiavit\u00f9 dei cristiani. Nelle colonie del Nuovo Mondo (le Americhe) la tradizione schiavista continuava e fu messa in discussione dal papa Paolo III nel XVI secolo che raccoglieva la tradizione antischiavista dei suoi predecessori (dalla bolla papale \"Sicut Dudum\" di Eugenio IV a quelle di Pio II, Sisto IV).\nAbolizionismo e Illuminismo.\nUna severa condanna dello schiavismo si ritrova nelle pagine della \"Encyclop\u00e9die\" alla voce \"esclavage\": e lo stesso redattore dell'opera, Diderot nel 1771 scriveva contro \u00abi tiranni religiosi\u00bb e aggiungeva: \u00abil libro che amo e che i re e i loro cortigiani detestano \u00e8 il libro che fa nascere dei Bruti\u00bb, coloro che si oppongono, anche con la violenza agli oppressori della libert\u00e0 perch\u00e9 \u00abi mortali sono tutti uguali\u00bb e quindi \nAll'interno della stessa \"Encyclop\u00e9die\" per\u00f2 Diderot e D\u2019Alambert scrivevano per ci\u00f2 che riguardava il confronto tra bianchi e neri :\nNella stessa corrente di pensiero dell'Illuminismo anche David Hume avanzava giudizi sulla inferiorit\u00e0 dei neri giustificandone indirettamente l'asservimento:\nPerfino Voltaire ,considerato uno dei padri del movimento illuminista, aveva anticipato le opinioni di David Hume sulla pochezza intellettuale dei neri :\nQueste considerazioni possono meravigliare chi consideri lo spirito libertario degli illuministi, ma in realt\u00e0 esse sono giustificate storicamente dalla cultura del tempo basata su un pensiero eurocentrista che riteneva la civilt\u00e0 occidentale come un modello di perfezione, sulla base del quale tutti coloro che se ne discostavano erano da considerare non civili. Gli illuministi, come movimento elitario borghese, ritenevano quindi che fossero da giudicare \"barbari\" i popoli che non avessero apportato il loro contributo razionale al progresso della civilt\u00e0 umana. Idea questa che li portava ad esempio a condannare il Medioevo come un'epoca di totale incivilt\u00e0. Perci\u00f2 si poteva sostenere l'immoralit\u00e0 e l'ingiustizia dello schiavismo auspicandone l'abolizione e, nel contempo, ritenere i neri una razza culturalmente inferiore.\nDalla fine del XIX secolo presso la stampa clericale e anti-illuminista vennero diffuse notizie riguardo al fatto che Voltaire, John Locke e David Hume, investissero i loro risparmi nel commercio degli schiavi.\nNel caso di Voltaire, contro cui si alimentano gran parte delle accuse postume di commercio di schiavi, \u00e8 esemplare il riferimento a una sua presunta lettera (in realt\u00e0 scritta nel 1877 dal falsario Jacquot) in cui si complimenta con un armatore negriero di Nantes. In realt\u00e0, esiste solo una lettera di Voltaire indirizzata all'armatore Montadouin, datata 2 giugno 1768, in cui il filosofo illuminista ringrazia l'armatore per aver dato il suo nome ad un vascello\n\"Riflessioni sulla schiavit\u00f9 dei neri\".\nNel 1781 il marchese Nicolas de Condorcet, matematico, economista, filosofo e politico rivoluzionario che aveva fatto parte del gruppo degli \"enciclopedisti\", collaborando proficuamente in particolare con D'Alembert, Diderot, d'Holbach e Voltaire, decise che fosse venuto il momento di abbandonare i toni polemici sulla questione dell'abolizione della schiavit\u00f9 e cercare una soluzione che portasse ad una reale soluzione del problema pubblicando, con lo pseudonimo di Joachin Schwartz, un'opera dal titolo \"Riflessioni sulla schiavit\u00f9 dei neri\"\nAffermata definitivamente la disumanit\u00e0 del trattamento degli schiavi Condorcet propone una graduale soluzione del problema dello schiavismo per \u00ababituare lentamente le coscienze\u00bb ed evitare che un cambiamento troppo repentino causasse reazioni da parte dei coloni danneggiati nei loro interessi economici da una eventuale liberazione degli schiavi. Si sarebbe dovuto quindi iniziare con la proibizione della tratta dei neri e procedere con una serie prefissata di scadenze e provvedimenti graduali fino ad arrivare, dopo un lungo periodo, alla completa liberazione dei nuovi nati.\nCondorcet aveva anche precedentemente pensato che si potesse realizzare una fase transitoria nel processo di liberazione degli schiavi trasformandoli in servi della gleba ma aveva poi abbandonato come poco praticabile questo progetto di cui non faceva pi\u00f9 menzione nelle \"Riflessioni\" dove prudentemente auspicava che l'abolizione della schiavit\u00f9 non danneggiasse le redditizie coltivazioni coloniali gi\u00e0 avviate ma soprattutto invitava tutti a superare i vecchi pregiudizi e a convertirsi alla ragione piuttosto che sperare in un intervento riformatore da parte delle istituzioni pubbliche. Fu questa sua diffidenza nelle riforme realizzate dall'alto che lo fece aderire nel 1788, ricoprendo la carica di presidente, alla \"Soci\u00e9t\u00e9 des Amis des Noirs,\", fondata da Jacques Pierre Brissot, che gli offr\u00ec l'occasione di polemizzare aspramente con il \"Club Massiac\" dei piantatori coloniali.\nSe tutto questo fa di Condorcet uno dei principali teorici dell'abolizionismo non bisogna trascurare le convinzioni illuministe del filosofo-politico che lo portano a descrivere le condizioni di arretratezza morale e culturale dei neri che, sebbene non dipendano da un loro status naturale, tuttavia ne fanno soggetti passivi del loro processo di liberazione che perci\u00f2 non pu\u00f2 realizzarsi se non con il benevolo intervento dei colonizzatori illuminati.\nInoltre \u00e8 presente in lui, come in tutti gli illuministi, la \u00ab...netta contrapposizione tra un'idea di civilt\u00e0 e nazione riconducibile a quella occidentale europea che assume i tratti marcati di un dispositivo di inclusione-esclusione e un'alterit\u00e0 incarnata dalle popolazioni indigene colonizzate.\u00bb.\n\u00c8 cio\u00e8 la stessa concezione della civilt\u00e0, elaborata nell'ambito culturale occidentale europeo, che contiene in s\u00e9 un significato ambiguo per cui per un verso si auspica che i popoli \"barbari\" possano entrarvi a farne parte per goderne i contenuti liberatori ma, d'altra parte, si avanzano giudizi negativi su quelle stesse popolazioni che vengono ritenute prive di civilt\u00e0 e incapaci di elaborarne autonomamente una degna di essere accomunata a quella superiore occidentale.\nLa schiavit\u00f9 ieri e oggi.\nQuando, ai tempi dell'Imperialismo ottocentesco, riprese la corsa all'espansione dei paesi europei (soprattutto verso l'Asia e l'Africa), lo schiavismo conobbe un periodo di forte crisi, dovuto all'avversione a tale pratica dei governi europei. Verso la met\u00e0 dell'Ottocento i governi occidentali si erano messi d'accordo di considerare il trasporto di schiavi come atto di pirateria. Si era fra l'altro diffusa la convinzione illuminista che un servo libero potesse in qualche modo portare migliori servizi rispetto ad uno schiavo.\nNegli Stati Uniti, fra i maggiori pensatori coinvolti nel movimento abolizionista del XIX secolo si annoverano Henry David Thoreau e Ralph Waldo Emerson.\nOggi la schiavit\u00f9 \u00e8 una condizione formalmente illegale in tutto il mondo, fatto sancito tramite l'adozione, da parte delle Nazioni Unite, della Dichiarazione universale dei diritti dell'uomo, avvenuta nel 1948. Tale dichiarazione negli anni successivi venne vista da molti paesi in via di sviluppo (all'epoca in buona parte ancora colonizzati dalle potenze occidentali) come una dichiarazione \"di ispirazione occidentale\", quindi le nazioni islamiche e quelle asiatiche, pur continuando ad aderire alla dichiarazione universale, crearono delle loro versioni \"per tenere conto dei valori locali delle diverse culture\", da qui la nascita della dichiarazione islamica dei diritti dell'uomo (Cairo 1990), seguita da quella asiatica (Bangkok 1993) sostenuta da 49 paesi asiatici (rappresentativi di oltre un terzo della popolazione mondiale) di tradizione induista, buddista, confuciana e islamica.\nNonostante gli enormi progressi raggiunti dall'abolizionismo, la condizione di schiavit\u00f9 viene vissuta ancora ai giorni nostri in un gran numero di paesi molto diversi tra di loro, in quanto possono essere paesi sia in via di sviluppo, sia industrializzati.\nLe varie stime sui dati della schiavit\u00f9 al giorno d'oggi presentano clamorose differenze, dovute presumibilmente alle diverse accezioni del termine di schiavismo: \nL'associazione umanitaria internazionale \"Terre des hommes\" (2006) ritiene che a livello mondiale, il numero delle persone schiavizzate sia di dodici milioni.\nSecondo l'ONG Slavery Footprint, nel 2011 27 milioni di persone al mondo erano ridotte in schiavit\u00f9.\nPersistenza di vecchie forme di schiavit\u00f9.\nLa maggior parte dei fenomeni di schiavit\u00f9 ricorrono oggi, secondo \"Terre des hommes\", nel subcontinente indiano e zone confinanti. Infatti, i governi locali non riescono ad applicare le normative ufficiali, perch\u00e9 in questi paesi esiste ancora la possibilit\u00e0 di nascere schiavi in virt\u00f9 dei debiti non estinti da parte dei genitori, e successivamente ereditati. Questo avviene per esempio e nello specifico in Pakistan, dove si procede a matrimoni di sangue, oppure in Afghanistan, dove le bambine vengono vendute quali pagamento di un debito. Altri specifici fenomeni di schiavit\u00f9 si riscontrano nel continente africano: ad esempio, la Mauritania ha concluso il processo legislativo di abolizione solo nel 1980, senza che si siano mai spente le contestazioni e le critiche al governo. \nGli stessi rappresentanti delle autorit\u00e0 di un paese possono essere interessati ad una sopravvivenza dello stato attuale delle cose. Dato che le normative non vengono ancora applicate, si pu\u00f2 parlare di una tolleranza di fatto. In virt\u00f9 di una certa tradizione storica, per i paesi in via di sviluppo non \u00e8 del tutto appropriato parlare di schiavismo moderno, ma piuttosto della tenace sopravvivenza di antichi sistemi sociali, che sono in lento declino (solo) laddove sono in atto processi di democratizzazione, laicizzazione, e di adozione dei Principi contenuti nella Dichiarazione Universale dei Diritti dell'Uomo, nella Carta dei Diritti del Bambino ed ufficiosamente nella Carta dei Doveri umani.\nFino ad un certo punto, valgono analoghe considerazioni per lo schiavismo in America Latina. Se da una parte i suoi paesi si avvicinano per certi versi alla cultura occidentale (il Brasile ha abolito lo schiavismo nel 1888, la stessa epoca storica degli Stati Uniti), dall'altra le vaste zone delle foreste tropicali sono ben lontane dal pieno controllo da parte dello Stato.\nIn particolare nel mondo islamico nei riguardi della schiavit\u00f9 \u00e8 presente una barriera invalicabile di tipo filosofico e teologico data dal fatto che il profeta Maometto comprava, vendeva, catturava e possedeva schiavi, pertanto secondo alcune concezioni non sarebbe possibile mettere in dubbio la moralit\u00e0 dell'istituzione stessa; del resto, alcuni passi del Corano ne parlano dando indicazioni di comportamento del credente verso i propri schiavi. \nLa schiavit\u00f9 nell'Islam \u00e8 legittimata da diversi passi del Corano, dalla prassi di Maometto e dei primi musulmani, e dalla secolare tradizione islamica. Possono essere ridotti in schiavit\u00f9 solo i non musulmani, e mantengono (come negli altri sistemi sociali e culturali schiavistici) un ruolo marginale nella societ\u00e0. In epoca contemporanea, nelle nazioni islamiche la schiavit\u00f9 \u00e8 gradualmente venuta meno per imposizione delle potenze occidentali. \nIl Corano e la tradizione islamica ammettono la liceit\u00e0 della schiavit\u00f9. Nel Corano si trovano molti passi che descrivono la liberazione degli schiavi come gesto pio e buono, ma complessivamente la schiavit\u00f9 viene accettata e normata, in particolare la schiavit\u00f9 sessuale femminile.\nLe nazioni della penisola araba sono state tra le ultime a dichiarare fuorilegge la schiavit\u00f9. Nonostante questa proibizione formale, persistono casi di schiavit\u00f9 e di traffico di esseri umani. Nel 1962 l'Arabia Saudita rese illegale la pratica, liberando circa 10000 schiavi su un totale stimato di 15-30000. La schiavit\u00f9 fu abolita dal vicino Qatar nel 1952, nella Repubblica Araba dello Yemen nel 1962, negli Emirati Arabi Uniti nel 1963, nello Yemen del sud nel 1967 e nell'Oman nel 1970. Alcuni di questi stati, come lo Yemen, erano protettorati britannici. Gli inglesi lasciarono lo Yemen del Sud senza obbligarlo ad abrograre la schiavit\u00f9, ma fecero pressioni sugli Emirati Arabi Uniti affinch\u00e9 lo facessero. Nel 2005, l'Arabia Saudita \u00e8 stata descritta dal Dipartimento di stato degli USA come il 3\u00ba paese con pi\u00f9 traffico di esseri umani. I primi tre paesi sono \u00abpaesi in cui i governi non aderiscono completamente agli standard minimi e non fanno neppure significativi sforzi per ci\u00f2.\u00bb\nSpesso, Paesi che hanno conosciuto per secoli la pratica della schiavit\u00f9, sono interessati da un persistere della pratica in nuove forme, come quella che riguarda alcuni dei bambini Restavek sull'isola di Haiti.\nNascita di nuove forme di schiavit\u00f9.\nLa schiavit\u00f9 nel X secolo scomparve in Europa che per\u00f2 continu\u00f2 ad ammettere in uso lo schiavismo all'esterno delle proprie nazioni. Per il resto del mondo soltanto a partire dall'epoca dell'Illuminismo avvenne una sparizione graduale del fenomeno, favorito persino da eventi reazionari come il Congresso di Vienna. Dalla fine dell'ultimo millennio, tuttavia, si assiste ad un inaspettato e consistente ritorno dello schiavismo caratterizzato da proprie peculiarit\u00e0 nei diversi Stati.\nSimilmente a quanto si \u00e8 potuto osservare nel corso della storia, lo schiavismo colpisce spesso etnie di paesi stranieri, che per una ragione o l'altra si trovano in un ruolo subalterno o in posizione svantaggiata. Ad esempio tra gli immigrati provenienti dall'Est Europa e da altri continenti non si trovano pi\u00f9 solo persone motivate dal bisogno di sicurezza o di sostentamento personale: spesso infatti gli emigranti lasciano il paese contro la propria volont\u00e0; altre volte si tratta di persone che sono state convinte a partire con promesse ingannevoli. In questi casi, non \u00e8 esagerato scomodare il termine di tratta di schiavi verso i paesi occidentali. In Italia, i settori economici dove il fenomeno dello schiavismo \u00e8 pi\u00f9 frequente sono la prostituzione e l'agricoltura.\nLe ragioni di questo fenomeno sono molteplici. Secondo lo studioso Bales Kevin, le cause dell'espansione di nuove forme di schiavismo, che spesso riguardano anche le societ\u00e0 occidentali, sarebbero il rapido incremento della popolazione mondiale e la cattiva gestione (spesso da parte dei governi di paesi poveri) delle nuove sfide cui deve andare incontro la politica. Tra queste, la globalizzazione ha senza dubbio un posto di primo piano. La cattiva gestione avrebbe favorito, infine, la formazione ed il consolidarsi di nuovi gruppi di \u00e9lite interessati a sfruttare il mutamento sociale ed economico in corso.\nPer una rudimentale caratterizzazione delle nuove forme di schiavismo si ricordano pochi punti di vista essenziali:\nIn Italia, la legislazione \u00e8 intervenuta in favore delle vittime. Fra i provvedimenti iniziati, si ricorda la legge 11 agosto 2003, n. 228, \"Misure contro la tratta di persone\"."}
{"id": "2875545", "revid": "767487", "url": "https://it.wikipedia.org/wiki?curid=2875545", "title": "Venecia (Costa Rica)", "text": "Venecia \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875550", "revid": "66387", "url": "https://it.wikipedia.org/wiki?curid=2875550", "title": "Settaggio", "text": ""}
{"id": "2875555", "revid": "118157302", "url": "https://it.wikipedia.org/wiki?curid=2875555", "title": "Noemi Signorile", "text": "Carriera.\nLa carriera professionista di Noemi Signorile comincia nella stagione 2005-06 quando fa il suo esordio in Serie A1 con la maglia del Chieri Volley. Nel 2006 entra a far parte del Club Italia, dove resta per due stagioni, disputando il campionato di Serie B1. Nel 2008 con la nazionale Under-19 si laurea campione d'europa.\nNella stagione 2008-09 viene ingaggiata dall'Esperia Cremona Pallavolo, in Serie A2, mentre l'annata successiva \u00e8 al Verona Volley Femminile sempre nella serie cadetta. Nel 2010 ottiene la prima convocazione nella nazionale maggiore.\nNella stagione 2010-11, acquistata dal Volley Bergamo, torna in Serie A1: con il club orobico vince uno scudetto ed una Supercoppa italiana; con la nazionale invece vince la medaglia d'oro alla Coppa del Mondo 2011.\nNella stagione 2012-13 passa al Robursport Volley Pesaro; con la nazionale si aggiudica la medaglia d'oro ai XVI Giochi del Mediterraneo. Nella stagione successiva veste la maglia della neopromossa Pallavolo Ornavasso, mentre nell'annata 2014-15 \u00e8 all'AGIL Volley di Novara, dove resta per due campionati, vincendo la Coppa Italia. Nella stagione 2016-17 viene ingaggiata dalla Futura Volley Busto Arsizio, sempre in Serie A1.\nPer il campionato 2017-18 si trasferisce in Romania per giocare con il , nella Divizia A1, con cui si aggiudica lo scudetto e la Coppa di Romania, mentre in quello successivo \u00e8 in Francia al , in Ligue A, dove resta per due annate conquistando lo scudetto 2018-19.\nRitorna in Italia per la stagione 2020-21 per giocare nel , in Serie A1."}
{"id": "2875557", "revid": "367445", "url": "https://it.wikipedia.org/wiki?curid=2875557", "title": "Fortuna (San Carlos)", "text": "Fortuna \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875561", "revid": "1543377", "url": "https://it.wikipedia.org/wiki?curid=2875561", "title": "Tigra (Costa Rica)", "text": "Tigra \u00e8 un distretto della Costa Rica facente parte del cantone di San Carlos, nella provincia di Alajuela."}
{"id": "2875564", "revid": "36426", "url": "https://it.wikipedia.org/wiki?curid=2875564", "title": "Chiostro Grande (Santa Maria Novella)", "text": ""}
{"id": "2875565", "revid": "144796", "url": "https://it.wikipedia.org/wiki?curid=2875565", "title": "W\u00fcrttemberg-\u00d6ls", "text": ""}
{"id": "2875569", "revid": "180559", "url": "https://it.wikipedia.org/wiki?curid=2875569", "title": "August Adler", "text": "Insegn\u00f2 come libero docente nei politecnici di Praga e di Vienna.\nFu autore di studi e di opere su alcune questioni di geometria, con applicazioni alla geometria descrittiva."}
{"id": "2875574", "revid": "6923", "url": "https://it.wikipedia.org/wiki?curid=2875574", "title": "Henry Percy, VII duca di Northumberland", "text": "Biografia.\nEra figlio di Algernon Percy, VI duca di Northumberland, e di sua moglie, Lady Louisa Drummond, figlia di Henry Drummond. Suo zio era Francis Edwin FitzConan Drummond. Divenne noto con il titolo di cortesia \"Lord Lovaine\" quando suo nonno successe nel ducato di Northumberland nel 1865 e come \"conte Percy\" quando suo padre successe nel ducato nel 1867.\nCarriera.\nDopo aver studiato all'Eton College, Percy entr\u00f2 in Parlamento rappresentando Northumberland North nel 1868. Nel 1874 prest\u00f2 giuramento nel Consiglio Privato e fu nominato Treasurer of the Household sotto Benjamin Disraeli, incarico che mantenne fino al 1875. Da Dal 1879 al 1883 fu Presidente del National Union of Conservative and Constitutional Associations. Il seggio del Northumberland North fu abolito nel 1885 e Percy non fu eletto per un altro collegio.Due anni dopo fu convocato alla Camera dei lord tramite atto d'accelerazione nella baronia di Lovaine di suo padre.\nDal 1909 fu nominato consigliere comunale del Middlesex County Council.\nPercy successe nel ducato nel 1899 alla morte di suo padre e lo stesso anno fu nominato cavaliere dell'Ordine della Giarrettiera. In seguito prest\u00f2 servizio come Lord luogotenente di Northumberland (1904-1918) e fu Lord High Steward all'incoronazione di Giorgio V nel 1911, dove port\u00f2 la corona di Sant'Edoardo. Fu Presidente del Board of Governors del Durham University College of Science nel 1902 e dal 1913 fu anche il secondo Cancelliere dell'Universit\u00e0 di Durham.\nFu presidente della Guildford Agricultural Association dal 1902.\nFu colonnello onorario del 2nd Northumberland (Percy) Artillery Volunteers fino a quando non fu sciolto nell'ottobre 1902.\nMatrimonio.\nSpos\u00f2, il 23 dicembre 1868, Lady Edith Campbell (7 novembre 1849-6 luglio 1913), figlia di George Campbell, VIII duca di Argyll. Ebbero tredici figli:\nIl primo, Henry Algernon percy, Lord Lovaine, fu un celebre diplomatico britannico e concluse nel 1909, stesso anno in cui mor\u00ec, una pace tra Inghilterra e Malaysia; il secondo, Alan Ian Percy, VIII duca del Northumberland, eredit\u00f2 il titolo ducale e fu pure un ottimo amministratore del catasto sotto Giorgio V e Giorgio VI, mentre il terzo, Eustache Sutherland Campbell-Percy, I barone di Percy di Newcastle, combatt\u00e9 come ufficiale la I Guerra Mondiale in Francia e appoggi\u00f2 il corpo di spedizione britannico di Sir Huberth de la Poer-Gough in aiuto dei monarchici estoni di Pavel Rafailovi\u010d Bermondt-Avalov e R\u00fcdiger von der Goltz."}
{"id": "2875575", "revid": "125853933", "url": "https://it.wikipedia.org/wiki?curid=2875575", "title": "Selectine", "text": "Le selectine appartengono a una famiglia di proteine di adesione coinvolte nel processo di infiammazione (o flogosi). Esse sono glicoproteine transmembrana, costituite da una singola catena polipeptidica (monomeriche). Il legame delle selectine ai rispettivi ligandi media il processo di adesione dei leucociti alle pareti endoteliali e il loro rotolamento (\"rolling\") al fine di permettere l'extravasazione leucocitaria, ovvero il passaggio dei leucociti dallo spazio intravascolare al tessuto leso, dove svolgeranno il proprio ruolo volto all'eliminazione dell'agente lesivo.\nLa famiglia delle selectine comprende diverse classi, ciascuna caratterizzata da una diversa sede di espressione."}
{"id": "2875579", "revid": "339392", "url": "https://it.wikipedia.org/wiki?curid=2875579", "title": "Terziarie Domenicane", "text": ""}
{"id": "2875581", "revid": "729019", "url": "https://it.wikipedia.org/wiki?curid=2875581", "title": "Elbert Lee Trinkle", "text": "Biografia.\nFu il quarantanovesimo governatore della Virginia. Studi\u00f2 prima al Hampden\u2013Sydney College e poi all'universit\u00e0 della Virginia. Alla sua morte il corpo venne sepolto nel cimitero di East End a Wytheville."}
{"id": "2875587", "revid": "339392", "url": "https://it.wikipedia.org/wiki?curid=2875587", "title": "Similstrumenti", "text": ""}
{"id": "2875596", "revid": "116039132", "url": "https://it.wikipedia.org/wiki?curid=2875596", "title": "Episodi di Quelli dell'Intervallo Cafe (prima stagione)", "text": "La prima stagione della serie televisiva Quelli dell'Intervallo Cafe \u00e8 stata trasmessa in Italia dal 26 marzo al 26 giugno 2010 su Disney Channel Italia.\nIntervallo Cafe.\nA Tinelli viene offerto un posto di lavoro come cameriere all\"'Intervallo Caf\u00e9\", il bar dello zio di Nico. Il suo collega Max, un ragazzo molto carino, diventa l'idolo di tutte le ragazze: Valentina, Mafy e Bella.\nIl ragazzo di Valentina.\nMax aiuta Valentina ad uscire con Tinelli ma quest'ultima manger\u00e0 un panino alla cipolla che la far\u00e0 addormentare.\nGente attira gente.\nSecchia inventa un nuovo metodo per attirare pi\u00f9 clienti all'Intervallo Cafe, chiamato \"Gente attira gente\", che consiste nel riempire il locale di manichini in modo che la gente veda che il locale e frequentato e sia pi\u00f9 invogliata ad entrate. La tecnica non funziona ma Secchia ne elabora un'altra, cio\u00e8 quella di far travestire Tinelli da statua vivente per attirare pubblico; questa trovata invece funziona e il locale si riempie di clienti.\nNico e Rudy.\nNico capisce di essersi innamorato di Rudy e non sapendo come dirglielo decide di chiedere aiuto a Mafy. Anche Rudy si accorge di essersi innamorata di Nico e anche lei chiede aiuto a Mafy. Alla fine grazie all'amica i due ragazzi riescono a rivelarsi e coronano il loro amore con un bacio.\nZitta Zita.\nZita \u00e8 una ragazza molto chiacchierona che non riesce mai a stare zitta. Per questa ragione i ragazzi dell\"'Intervallo Cafe\" cercano di tenerle nascosto che stanno organizzando una festa di compleanno per Tony, il proprietario del locale; Zita per\u00f2 viene a sapere la cosa e come al suo solito non riesce a mantenere il segreto. Alla fine i ragazzi per\u00f2 le rivelano che la festa di compleanno a sorpresa non \u00e8 per Tony ma per lei stessa che avevano inventato la storia che fosse per Tony per nasconderle la verit\u00e0.\nLa signora Serena.\nLa signora Serena minaccia Tony di fargli chiudere il locale se i ragazzi non rispettano le sue regole la prima delle quali \u00e8 il divieto di portare animali nel locale. I ragazzi che hanno portato un coniglio al bar cercano allora di nasconderlo in tutti i modi ma Zita viene a conoscenza della cosa tramite un parente lontano e dato che non sa stare zitta lo va a dire alla signora Serena che per\u00f2 alla fine, per fortuna, decide comunque di non far chiudere il locale.\nCaff\u00e8 intellettuale.\nAnnina, Mafalda, Zita e Tinelli vanno a una mostra d'arte escludendo Valentina dicendole che non \u00e8 intellettuale. Una volta tornati per\u00f2 scoprono che la ragazza \u00e8 cambiata: \u00e8 diventata una poetessa ispirata ai trucchi. Le ragazze le dicono per\u00f2 che non sono portate per le sue poesie e allora lei decide di trasformare le sue poesie in canzoni. Le canzoni non riscuotono successo e tutti se ne vanno, rimane solo Tinelli e Valentina gli fa la dedica con la sua solita frase \"sparisci sgorbio\".\nIl panino del vicino.\nIl bar di fronte all'Intervallo Cafe ha una ricetta segretissima per fare dei panini buonissimi e per questo Tony sta perdendo tutta la clientela. Nico e Tinelli mettono su un piano per rubare la ricetta segreta facendo travestire Tinelli da La Franca. Quando Tinelli, ancora travestito, torna con la ricetta lui e Nico per la gioia iniziano a saltellare, ma in quel momento passa Rudy, che non sapendo che quello che sta vicino a Nico \u00e8 in realt\u00e0 Tinelli pensa che lui la stia tradendo con La Franca e per la rabbia inizia a strappare la ricetta. Poi per\u00f2 Tinelli si rivela e Rudy, capito il malinteso, si riappacifica con Nico. Dato che il foglio della ricetta \u00e8 tutto strappato cercano di ricomporlo ma lo rimettono insieme male cos\u00ec Tinelli da a Nico gli ingredienti sbagliati e il panino che preparano risulta piccantissimo.\nIl cappello.\nLa professoressa Martinelli inizia a frequentare l'Intervallo Caf\u00e9 e minaccia i ragazzi di non toccare il suo cappello simile ad un cilindro. Tinelli per sbaglio se lo mette in testa e Rudy, per non farlo vedere alla Martinelli, la blocca in bagno. A tutti verr\u00e0 la pip\u00ec e dovranno andare in bagno, ma Tony riuscir\u00e0 a togliere il cappello a Tinelli. Ma alla fine lo stesso Tony se lo metter\u00e0 per sbaglio e la Martinelli si infurier\u00e0 con lui. Tony alla fine insegna a Tinelli e Nico a prendersi le proprie responsabilit\u00e0.\nConsigli.\nValentina e Annina notano che Mafalda ultimamente comincia a dare consigli a tutti. Perci\u00f2 Valentina, gelosa della ragazza, crea un proprio angolo dei consigli chiamato \"L'angolo di Vale\". Valentina comincia a dire che nel suo angolo ci sono consigli per tutti, soprattutto per Max, di cui \u00e8 innamorata. Vale riesce a consigliare a Max di uscire con una ragazza il cui nome inizia per Vale sperando cos\u00ec che lui le chieda di uscire, per\u00f2 Max diventa s\u00ec un vero romanticone ma con un'altra ragazza che si chiama Valeria. Alla fine Mafy consiglia a Valentina di ignorarlo in modo che lui si convinca a chiederle di uscire ma, alla fine, Max non invita lei ad uscire bens\u00ec la stessa Mafalda.\nMartina.\nAll'Intervallo Caf\u00e8 arriva una ragazza dai modi non molto gentili, per questo Nico e Tinelli la cacciano, ma poi vengono a sapere che quella ragazza doveva cantare insieme a Jaky per un importante critico musicale. Nico e Tinelli notano che Martina, un'amica di Annina, le somiglia molto e cos\u00ec la fanno vestire come la ragazza che hanno cacciato e la mandano a dire a Jaky che ha il mal di gola e che quindi non pu\u00f2 cantare, per\u00f2 il trucco viene scoperto. Alla fine sembra che Jaky debba cantare da solo ma quando comincia a cantare arriva Martina che canta con lui e si scopre che \u00e8 persino molto brava; infatti i due piaceranno molto al critico musicale. \nGinnastica.\nValentina, per far colpo su Max, insieme ad Annina decide di iniziare a frequentare una palestra, ma senza alcun successo.\nTavolo riservato.\nNico riserva alla signora Serena un tavolo ma lo stesso tavolo che riserva Nico lo riserva Tinelli alla Martinelli. Inizialmente la signora Serena e la professoressa Martinelli hanno rapporti molto freddi e cominciano a contendersi il tavolo ma alla fine diventeranno molto amiche e cominceranno a trattare Nico e Tinelli come schiavi.\nL'interrogazione di Zita.\nZita deve preparare un'interrogazione di storia ma non le entra in testa niente. Secchia decide di aiutarla e lo fa con un metodo un po' particolare: Zita adora i gossip e Secchia insieme a Mafalda, Bella e Annina le raccontano la storia della scoperta dell'America come se fosse un pettegolezzo. Zita riesce a memorizzare la lezione e alla fine obbliga Secchia ad uscire con lei perch\u00e9 \u00e8 convinta che lui sia innamorato di lei.\nSmilzo superstar.\nLo Smilzo torna all'Intervallo Caf\u00e9 e si scopre che \u00e8 diventato un rapper. Egli \u00e8 stato ingaggiato per cantare una canzone promozionale per il locale di fronte all\"'Intervallo Caf\u00e8\", quindi per la concorrenza. I ragazzi riusciranno per\u00f2 a fare in modo che l'amico canti una canzone pubblicitaria per il proprio locale invece che per i concorrenti e la stessa viene alla fine anche trasmessa alla radio.\nProblemi di coppia.\nRudy finge sempre di non avere fame per\u00f2 ogni volta s'ingoffa del piatto speciale di Nico da lui denominato \"Il Nico clok in royal potato \"e per questo i due litigano. Alla fine per\u00f2 i due faranno pace e Rudy far\u00e0 capire a Nico che essendo fidanzati si possono raccontare qualsiasi cosa, sia negativa che positiva.\nHalloween.\n\u00c8 tutto pronto per la festa di Halloween e Valentina vuole essere abbastanza bella per Max. Alla fine per\u00f2 Valentina scambier\u00e0 lui con Tinelli, baciando quest'ultimo e chiamando sgorbio Max.\nLa notiziona.\nZita cerca di riferire uno scoop molto importante a Nico ma ogni volta viene interrotto dalla signora Serena. Intanto Tinelli cerca di stare lontano dalle grinfie di Zita ma alla finiranno per organizzare una cena a lume di candela.\nBugie.\nBella sostituisce Tinelli come cameriere all'Intervallo Caf\u00e9 iniziando a dire un sacco di bugie sui gamberetti. Alla fine per\u00f2 torner\u00e0 alla sua normalit\u00e0 cio\u00e8 una ragazza sedicenne buona, gentile e altruista.\nIl paninaro.\nTinelli e Nico non riescono a prendere neanche un secondo di pausa a causa della professoressa Martinelli che gli fa fare doppio e triplo turno. Perci\u00f2 i due ragazzi fingono che Tony abbia vinto il miglior premio di \"Paninaro della citt\u00e0,\" cosa in realt\u00e0 impossibile.\nProva di coraggio.\nRudy litiga con Nico perch\u00e9 pensa che sia un fifone. Brusco Lino allora si traveste da ladro e si fa attaccare da Nico per far capire a Rudy che il ragazzo non \u00e8 un fifone come crede. Nico per\u00f2 a causa di un errore attacca Max credendo che sia Brusco Lino vestito da ladro.\nAntuan.\nSecchia, per rendere Tony molto pi\u00f9 elegante, chiede aiuto ad Antuan, il suo parrucchiere francese. Purtroppo Antuan per\u00f2 sbatter\u00e0 la testa e perder\u00e0 la memoria, e cos\u00ec anche Tony.\nRegali.\n\u00c8 tutto pronto per il Natale e Tinelli scopre che Valentina gli ha comprato un regalo. Lui per\u00f2 non le ha fatto nessun regalo, cos\u00ec sentendo la zia di Valentina, usando la scusa di buttare delle sue scarpette nella spazzatura, decide di regalarle quelle. Ma scopre che il regalo di Valentina non era per lui ma per sua sorella Annina e ci rimane molto male. Valentina accetta di uscire con lui per ricompensarlo del regalo ricevuto ma quando scopre l'inganno delle scarpette lo caccia con la sua solita frase \"sparisci sgorbio\".\nJake e Blake.\nArrivano all'intervallo Cafe Jake e Blake, due amici stranieri che Tinelli ha conosciuto in vacanza. Sebbene siano fisicamente identici Blake \u00e8 un ragazzo alla moda che piace molto alle ragazze oltre ad essere un cantante di successo mentre Jake ha l'aspetto di un \"secchione\", \u00e8 poco alla moda e non ci sa fare per niente con le ragazze. Nico convince Jake a sfruttare la sua somiglianza con Blake per uscire con Valentina ma lei alla fine lo scopre. Alla fine Tinelli prova anche lui a travestirsi e a spacciarsi per Blake per uscire con Valentina ma non assomigliandovi affatto viene scoperto subito."}
{"id": "2875601", "revid": "210951", "url": "https://it.wikipedia.org/wiki?curid=2875601", "title": "Il Cuore dell'Inverno", "text": ""}
{"id": "2875603", "revid": "287204", "url": "https://it.wikipedia.org/wiki?curid=2875603", "title": "Roy Bridges", "text": "Ha partecipato alla missione STS-51-F dello Space Shuttle in qualit\u00e0 di pilota."}
{"id": "2875604", "revid": "767487", "url": "https://it.wikipedia.org/wiki?curid=2875604", "title": "Don Alden Adams", "text": "Biografia.\n\u00c8 stato il settimo presidente (2000-2014) della Watch Tower Bible and Tract Society, l'ente giuridico usato dal Corpo direttivo dei Testimoni di Geova per la stampa delle pubblicazioni ed altre esigenze non legate all'attivit\u00e0 dottrinale ma di natura pratica.\nDal 2014 gli \u00e8 succeduto alla carica Robert Ciranko. Non ha mai fatto parte del Corpo Direttivo dei Testimoni di Geova. Don Adams \u00e8 deceduto il 30 dicembre 2019 all'et\u00e0 di 94 anni."}
{"id": "2875605", "revid": "287204", "url": "https://it.wikipedia.org/wiki?curid=2875605", "title": "Mary Cleave", "text": ""}
{"id": "2875607", "revid": "287204", "url": "https://it.wikipedia.org/wiki?curid=2875607", "title": "William Frederick Fisher", "text": ""}
{"id": "2875608", "revid": "287204", "url": "https://it.wikipedia.org/wiki?curid=2875608", "title": "Sherwood Spring", "text": "Ha passato 165 ore nello spazio, 12 delle quali in EVA (attivit\u00e0 extra veicolare). Inoltre ha accumulato 3.500 ore di volo in 25 diversi aerei militari e civili; oltre 1.500 di queste ore sono state spese in aerei a reazione.\nBiografia.\nSpring \u00e8 stato selezionato come astronauta nel maggio 1980. Ha preso parte alla missione dello Space Shuttle STS-61-B in cui ha svolto l'EVA (attivit\u00e0 extra veicolare). Dopo il suo ritiro dalla NASA nell'agosto del 1988 Spring ha trascorso i successivi cinque anni dirigendo lo Space Program Office dell'esercito a Washington, DC. Si ritir\u00f2 dall'esercito nel luglio 1994 e ha lavorato come imprenditore ai programmi di difesa e di intelligence nella zona di Washington, DC.\nVita privata.\nSpring \u00e8 sposato con due figli di cui uno \u00e8 l'olimpionico statunitense Justin Spring.\nCollegamenti esterni.\nNASA, https://web.archive.org/web/20110418144209/http://www.jsc.nasa.gov/Bios/htmlbios/spring-sc.html"}
{"id": "2875609", "revid": "767487", "url": "https://it.wikipedia.org/wiki?curid=2875609", "title": "KNVB beker 2004-2005", "text": "La KNVB beker 2004-2005 (chiamata \"Amstel Cup\") fu la ottantasettesima edizione della Coppa dei Paesi Bassi di calcio.\n1\u00ba turno.\nIncontri giocati tra il 7 e il 10 agosto 2004.\n2\u00ba turno.\nIncontri giocati il 21 e 22 settembre 2005\n3\u00ba turno.\nIncontri giocati il 9 e 10 novembre 2004.\nOttavi di finale.\nGiocati il 25, 26 e 27 gennaio 2005.\nQuarti di finale.\nGiocati il 1\u00b0 e il 2 marzo 2005."}
{"id": "2875610", "revid": "642594", "url": "https://it.wikipedia.org/wiki?curid=2875610", "title": "Roy D. Bridges", "text": ""}
{"id": "2875611", "revid": "642594", "url": "https://it.wikipedia.org/wiki?curid=2875611", "title": "Roy D. Bridges, Jr.", "text": ""}
{"id": "2875613", "revid": "61054", "url": "https://it.wikipedia.org/wiki?curid=2875613", "title": "Provincia di Udine (Lombardo-Veneto)", "text": ""}
{"id": "2875614", "revid": "642594", "url": "https://it.wikipedia.org/wiki?curid=2875614", "title": "Mary L. Cleave", "text": ""}
{"id": "2875616", "revid": "1522738", "url": "https://it.wikipedia.org/wiki?curid=2875616", "title": "Galadedrid", "text": ""}
{"id": "2875617", "revid": "297059", "url": "https://it.wikipedia.org/wiki?curid=2875617", "title": "William F. Fisher", "text": ""}
{"id": "2875618", "revid": "74801", "url": "https://it.wikipedia.org/wiki?curid=2875618", "title": "Cyrus Adler", "text": "Suo padre, Samuel, era un coltivatore e proprietario terriero di piantagioni di cotone, insediatosi a Van Buren nel 1840; per sfuggire alla guerra civile la famiglia lasci\u00f2 l'Arkansas e fugg\u00ec verso nord, durante il viaggio suo padre mor\u00ec. Sua madre Sarah, port\u00f2 i figli a Philadelphia per chiedere assistenza a suo fratello celibe, David Sulzberger. Qui il giovane Cyrus fu cresciuto ed educato secondo la pi\u00f9 stretta cultura aschenazita della famiglia materna, emigrata dalla Germania, dalla quale apprese un forte amore per lo studio della tradizione ebraica. Fin da giovane inizi\u00f2 a frequentare la \"Hebrew Education Society of Philadelphia\" dove impar\u00f2 la lingua e la cultura ebraica, e, mentre frequentava le scuole superiori, si dedic\u00f2 alla catalogazione degli autori della collezione dello studioso di cultura ebraica Isaac Leeser, data in custodia alla \"Free Library of Philadelphia\".\nDopo aver studiato alla University of Pennsylvania, continu\u00f2 gli studi approfondendo le ricerche in assiriologia col patrocinio del professor Paul Haupt, alla Universit\u00e0 Johns Hopkins a Baltimora dal 1884 al 1893. Dopo aver finito il suo percorso formativo, venne nominato \"Assistente Onorario\" di Semitica allo \"United States National Museum\" dello Smithsonian Institution di Washington.\nProfessore nell'Universit\u00e0 Johns Hopkins, bibliotecario dal 1892 al 1905 della Smithsonian Institution, condirettore dell'American Jewish yearbook dal 1899 al 1905 e della Jewish Encyclopedia dal 1901 al 1906, fu anche presidente del Dropsie College dal 1908 e del Jewish Theological Seminary dal 1915. Alla fine della prima guerra mondiale partecip\u00f2 alla Conferenza di Parigi nel 1919.\nScrisse di archeologia orientale e assiriologia, di filosofia e di storia degli Ebrei in America."}
{"id": "2875619", "revid": "767487", "url": "https://it.wikipedia.org/wiki?curid=2875619", "title": "Figlio mio sono innocente!", "text": "Figlio mio sono innocente! \u00e8 un film del 1978 con Mario Da Vinci e Sal da Vinci diretto da Carlo Caiano.\nTrama.\nMario \u00e8 un rappresentante di calzature e lavora per conto della ditta di Filomena, vedova, e trafficante di droga. Aiutata dal suo socio Vincenzo si serve di Mario, a sua insaputa, per i suoi traffici illegali. Quando Filomena gli confida che vorrebbe legarsi a lui, Mario rifiuta, affermando di voler tornare a Napoli, dalla moglie e dal figlio Salvatore. Di fronte al suo rifiuto Filomena lo ricatta, mettendo in scena un finto omicidio e la moglie di Mario a seguito di una caduta e sconvolta dal dolore rimane paralizzata. Grazie all'aiuto di Giuseppe, un capo squadra della Polizia e di alcuni amici, Mario riesce a dimostrare la sua innocenza.\nProduzione.\nIl film \u00e8 tratto dalla commedia teatrale \"Sacrificio 'e mamma\", tre atti e due quadri di Alberto Sciotti.\nLa commedia teatrale, per la regia di Mario Da Vinci, debutta nel 1977 al Teatro Cilea di Napoli. La commedia teatrale \u00e8 tratta, a sua volta, dalla canzone \"Sacrificio 'e mamma\" di Alberto Sciotti e Tony Iglio del 1977, che Mario e Sal Da Vinci incidono su 45 giri (Bellarecord BR 189) e 33 giri (Bellarecord BRLP 10038) Phonotype."}
{"id": "2875620", "revid": "297059", "url": "https://it.wikipedia.org/wiki?curid=2875620", "title": "Sherwood C. Spring", "text": ""}
{"id": "2875621", "revid": "1522738", "url": "https://it.wikipedia.org/wiki?curid=2875621", "title": "Gawyn", "text": ""}
{"id": "2875623", "revid": "297059", "url": "https://it.wikipedia.org/wiki?curid=2875623", "title": "Bryan D. O'Connor", "text": ""}
{"id": "2875629", "revid": "399", "url": "https://it.wikipedia.org/wiki?curid=2875629", "title": "Olivier Ducastel", "text": "Fino ad oggi, i due hanno creato e diretto cinque film insieme.\nBiografia.\nDopo aver passato l'adolescenza a Rouen, Olivier si trasfer\u00ec a Parigi per studiare cinema e teatro all'. Nel 1988 diresse una breve commedia musicale, \"Le Go\u00fbt de plaire\", seguita nello stesso anno da una collaborazione come assistente di Jacques Demy, nel film \"Trois places pour le 26\". Questo \u00e8 stato l'ultimo film di Demy prima della sua morte, avvenuta nel 1990. Per tutti i primi anni '90, Ducastel ha lavorato come fonico in diversi film.\nOlivier incontr\u00f2 Jacques Martineau nel 1995, e i due dopo aver sviluppato un'amicizia personale, diedero avvio ad una proficua carriera professionale insieme. La loro prima collaborazione, \"Jeanne et le Gar\u00e7on formidable\", (una commedia musicale ispirata ai film di Demy, basata sul tema dell'HIV/AIDS e con la partecipazione di Virginie Ledoyen e Mathieu Demy, quest'ultimo figlio del defunto regista), fu pubblicata nel 1998. Da allora i due hanno diretto altri quattro film a tema gay, di cui l'ultimo \u00e8 l'ambiguo \"N\u00e9s en 68\", della durata di quasi tre ore, con protagonisti Laetitia Casta e Yannick Renier."}
{"id": "2875634", "revid": "76963", "url": "https://it.wikipedia.org/wiki?curid=2875634", "title": "Jacques Martineau", "text": "Finora, i due hanno completato cinque film insieme.\nBiografia.\nDopo aver trascorso l'adolescenza a Nizza, Martineau si trasfer\u00ec a Parigi per studiare alla \u00c9cole normale sup\u00e9rieure, nella quale inizi\u00f2 ad insegnare appena dopo la laurea.\nEgli incontr\u00f2 Olivier Ducastel nel 1995 e i due, dopo aver sviluppato un'amicizia personale, diedero avvio ad una proficua carriera professionale insieme. La loro prima collaborazione, \"Jeanne et le Gar\u00e7on formidable\" (una commedia musicale ispirata ai film di Jacques Demy, basata sul tema dell'HIV/AIDS e con la partecipazione di Virginie Ledoyen e Mathieu Demy, quest'ultimo figlio del defunto regista), fu pubblicata nel 1998. Da allora i due hanno diretto altri quattro film a tema gay, di cui l'ultimo \u00e8 l'ambiguo \"N\u00e9s en 68\", della durata di quasi tre ore, con protagonisti Laetitia Casta e Yannick Renier.\nAttualmente, Jacques unisce la direzione dei film al lavoro come lettore alla \"Universit\u00e9 Paris Ouest Nanterre La D\u00e9fense\"."}
{"id": "2875646", "revid": "2157991", "url": "https://it.wikipedia.org/wiki?curid=2875646", "title": "Linea rossa", "text": "La linea rossa, chiamata anche telefono rosso (in inglese Moscow-Washington hotline o, pi\u00f9 popolarmente red telephone) \u00e8 una linea di telecomunicazione diretta che collega il Pentagono negli Stati Uniti d'America e il Cremlino in Russia. Nonostante il nome \"telefono rosso\", la linea non \u00e8 mai stata composta da un telefono: la comunicazione \u00e8 sempre avvenuta solo tramite testi, poich\u00e9 il discorso parlato poteva e pu\u00f2 essere frainteso.\nStoria.\nGuerra fredda.\nDiverse persone hanno avuto l'idea di una linea di comunicazione diretta tra le superpotenze uscenti dalla seconda guerra mondiale. Tra queste, il professore dell'universit\u00e0 di Harvard, Thomas Schelling, ha attribuito al romanzo di finzione \"Il dottor Stranamore\" il merito di aver reso i governi pi\u00f9 consapevoli del vantaggio della comunicazione diretta tra le superpotenze. Inoltre, l'editore della rivista \"Parade\" Jess Gorkin ha personalmente tormentato i candidati presidenziali americani del 1960, John F. Kennedy e Richard Nixon, e ha bloccato il premier sovietico Nikita Khrushchev durante una visita negli Stati Uniti per adottare l'idea. Le obiezioni di alcune delle forze armate statunitensi e del Cremlino hanno ritardato l'introduzione.\nDurante la crisi dei missili cubani del 1962, ci si rese conto che la costruzione della linea era una priorit\u00e0. I messaggi diplomatici ufficiali impiegavano in genere sei ore per essere consegnati e si usarono canali non ufficiali, come i corrispondenti delle reti televisive, poich\u00e9 erano pi\u00f9 veloci. Durante la crisi, gli Stati Uniti hanno impiegato quasi dodici ore per ricevere e decodificare il messaggio di insediamento iniziale di Nikita Khrushchev: un tempo pericolosamente lungo. Quando Washington aveva redatto una risposta, era stato ricevuto un messaggio pi\u00f9 duro da Mosca, che chiedeva che i missili statunitensi fossero rimossi dalla Turchia. I consiglieri della Casa Bianca pensavano dunque che comunicazioni pi\u00f9 rapide avrebbero potuto evitare la crisi. I due paesi hanno firmato l'accordo per la costruzione della linea rossa nel giugno 1963, anno in cui hanno formalmente preso provvedimenti per ridurre il rischio di iniziare una guerra nucleare involontariamente.\nLa linea originaria, sviluppata dalla Harris Corporation, fu attivata il 30 agosto 1963 e collegava due telescriventi attraverso un cavo sottomarino che passava da Londra, Copenaghen, Stoccolma ed Helsinki. I messaggi venivano trasmessi in inglese (dagli USA) e in russo (dall'URSS), quindi venivano criptati e spediti. I primi messaggi furono dei test sulla linea: gli Stati Uniti mandarono estratti di William Shakespeare, Mark Twain ed enciclopedie, l'Unione Sovietica sped\u00ec testi delle opere di Anton Cechov.\nIl collegamento principale \u00e8 stato accidentalmente interrotto pi\u00f9 volte, ad esempio vicino a Copenaghen da un operatore di bulldozer e da un contadino finlandese che lo ha arato una volta. Per questo motivo in Finlandia spesso si notano dei cartelli che ne marcano il passaggio.\nIl suo primo utilizzo ufficiale da parte degli Stati Uniti fu quando John F. Kennedy fu assassinato il 22 novembre 1963, mentre il primo utilizzo ufficiale da parte dell'Unione Sovietica fu il 5 giugno 1967 durante lo scoppio della Guerra dei sei giorni tra Egitto e Israele. Entrambe le superpotenze in quell'occasione si informavano vicendevolmente sui movimenti militari, per evitare provocazioni o situazioni di ambiguit\u00e0.\nNel settembre 1971 Mosca e Washington decisero di aggiornare il sistema con le tecnologie moderne. I paesi concordarono anche per la prima volta quando la linea dovrebbe essere utilizzata: hanno deciso di informarsi immediatamente in caso di uso accidentale, non autorizzato o inspiegabile che coinvolgesse un'arma nucleare che potrebbe aumentare il rischio di una guerra nucleare. La principale linea telegrafica fu dunque integrata con due linee di comunicazione satellitari, tramite due satelliti statunitensi Intelsat e due satelliti sovietici Molniya. Questo aggiornamento \u00e8 durato dal 1971 al 1978.\nLa linea \u00e8 stata utilizzata anche durante la guerra indo-pakistana del 1971, durante la guerra del Kippur del 1973 quando ci fu un'allerta nucleare negli Stati Uniti, durante l'invasione turca di Cipro nel 1974, durante l'invasione Sovietica dell'Afghanistan nel 1979, e pi\u00f9 volte durante l'amministrazione Reagan, con i sovietici che si interrogavano sugli eventi in Libano e gli Stati Uniti che commentavano la situazione in Polonia.\nNel maggio 1983, il presidente Ronald Reagan propose di aggiornare la linea, aggiungendo un fax ad alta velocit\u00e0. La proposta venne accettata dal Cremlino nel luglio 1984. I terminali fax divennero operativi nel 1986. I circuiti di telescrivente sono dunque stati interrotti quando i sovietici trasferirono il collegamento ai nuovi satelliti geostazionari di classe Gorizont.\nEt\u00e0 contemporanea.\nNel 2007 \u00e8 stata potenziata la linea con una rete di computer che collega Mosca e Washington. Il nuovo sistema \u00e8 entrato in funzione il 1\u00b0 gennaio 2008. Continua a utilizzare i due collegamenti satellitari ma un cavo in fibra ottica ha sostituito il vecchio cavo. La trasmissione \u00e8 diventata quasi istantanea, data la velocit\u00e0 della luce e l'importanza del sistema di comunicazione.\nIl 31 ottobre 2016, la linea \u00e8 stata utilizzata per rafforzare l'avvertimento di settembre di Barack Obama che gli Stati Uniti avrebbero considerato qualsiasi interferenza nel giorno delle elezioni una questione grave.\nCritiche.\nIl Partito Repubblicano ha criticato la linea, dicendo che l'amministrazione Kennedy aveva \"cercato un accomodamento con il comunismo senza adeguate salvaguardie e guadagni compensativi per la libert\u00e0. Ha alienato alleati comprovati aprendo una\" linea calda \"prima con un nemico giurato piuttosto che con un amico provato, e in generale ha perseguito un rischioso alleato percorso come quello iniziato a Monaco un quarto di secolo fa.\"\nNella cultura popolare.\nIn numerose serie televisive, film, videogiochi e libri, la linea rossa tra Washington e Mosca \u00e8 stata rappresentata con un telefono rosso. La linea rossa appare:"}
{"id": "2875653", "revid": "30985361", "url": "https://it.wikipedia.org/wiki?curid=2875653", "title": "Plymouth rock", "text": ""}
{"id": "2875655", "revid": "287204", "url": "https://it.wikipedia.org/wiki?curid=2875655", "title": "Campionati del mondo di ciclismo su pista 2010 - Scratch femminile", "text": "La Scratch Donne \u00e8 stato uno dei nove eventi femminili disputati ai Campionati del mondo di ciclismo su pista 2010 di Ballerup, in Danimarca. La francese Pascale Jeuland ha vinto la medaglia d'oro.\nL'evento, disputato in gara unica, si \u00e8 tenuto venerd\u00ec 26 marzo e ha visto la partecipazione di 24 atlete, rappresentanti 24 Paesi differenti."}
{"id": "2875656", "revid": "253269", "url": "https://it.wikipedia.org/wiki?curid=2875656", "title": "Mathieu Demy", "text": ""}
{"id": "2875658", "revid": "124808", "url": "https://it.wikipedia.org/wiki?curid=2875658", "title": "10 Things I Hate About You", "text": ""}
{"id": "2875659", "revid": "848247", "url": "https://it.wikipedia.org/wiki?curid=2875659", "title": "Ritratto di cavaliere", "text": "Il Ritratto di cavaliere \u00e8 un dipinto a tempera su tela (218x152 cm) di Vittore Carpaccio, datato 1510 e conservato nel Museo Thyssen-Bornemisza di Madrid.\nStoria.\nL'opera \u00e8 nota da tempi recenti, quando nel 1919 era nella collezione Vernon-Wentworth, nello Yorkshire. Passato in asta a Christie's di Londra il 3 novembre di quell'anno, fu acquistato per la collezione Sully, a Londra\nIn seguito entr\u00f2 nelle raccolte di Otto H. Kahn a New York e poi in quelle Thyssen-Bornemisza (1935), gi\u00e0 a Lugano e dal 1992 a Madrid.\nDescrizione e stile.\nIl giovane cavaliere \u00e8 ritratto in piedi sul primo piano, con le gambe saldamente aperte a compasso nell'atto di sguainare lo spadone, sullo sfondo di un paesaggio descritto con una cura minuziosa del dettaglio, degna della pittura fiamminga.\nIl profilo di un armato a cavallo si stacca dalle mura di un castello fortemente scorciato in profondit\u00e0, sulle cui mura si nota l'insegna lignea di un cavallo al galoppo. A fianco dell'uomo si vede apparire un cane, mentre un altro si trova poco dietro il cavaliere in primo piano. Ogni specie vegetale e faunistica \u00e8 perfettamente riconoscibile; tra gli animali si vedono, oltre ai gi\u00e0 citati cani, un ermellino (simbolo di purezza e integrit\u00e0), un cervo, un pavone (simbolo di immortalit\u00e0), un leprotto e numerosi uccelli, alcuni in volo e altri nello specchio d'acqua che si apre sulla destra.\nUn cartiglio in terra a sinistra reca il motto \"\" (\"Meglio morire che contaminarsi\"), che rimanda alla virt\u00f9 dell'ignoto cavaliere.\nInterpretazione.\nL'identit\u00e0 dell'effigiato \u00e8 stata storicamente oggetto di discussione: si sono avanzati i nomi del duca di Urbino Francesco Maria I della Rovere e del re di Napoli Ferrandino. \nUn'ipotesi pi\u00f9 recente suggerisce il nome di Marco Gabriel, patrizio veneziano e rettore della fortezza di Modone in Morea. Secondo quest'ultima interpretazione, l'opera sarebbe stata commissionata al Carpaccio dalla famiglia Gabriel su suggerimento di Paolo Vallaresso, rettore della fortezza di Corone e committente del ciclo della Scuola di San Giorgio degli Schiavoni; lo scopo sarebbe stato quello di riscattare l'onore di Marco Gabriel, accusato di pavidit\u00e0 durante l'assedio ottomano di Modone (1500) e durante la successiva prigionia."}
{"id": "2875660", "revid": "196390", "url": "https://it.wikipedia.org/wiki?curid=2875660", "title": "Enrico IV di Baviera", "text": ""}
{"id": "2875668", "revid": "640389", "url": "https://it.wikipedia.org/wiki?curid=2875668", "title": "Superliga e Futbollit t\u00eb Kosov\u00ebs", "text": "La Superliga e Futbollit t\u00eb Kosov\u00ebs, denominata Raiffeisen Superliga per ragioni di sponsorizzazione, \u00e8 la massima divisione del campionato kosovaro di calcio. \nLa divisione fu creata nel 1945 e il suo nome ufficiale \u00e8 stato modificato varie volte. \nLa Superliga e Futbollit t\u00eb Kosov\u00ebs \u00e8 organizzata dalla Federazione calcistica del Kosovo e la divisione ha alla stagione 2020-2021 un formato a 10 squadre. Alla fine del torneo, le due squadre classificate agli ultimi posti sono retrocesse in prima divisione (Liga e Par\u00eb).\nSquadre partecipanti.\nStagione 2020-2021.\nIn grassetto le squadre con licenza UEFA\nPartecipazioni per squadra.\nAlla stagione 2020-2021 sono 34 i club ad avere preso parte alle 20 edizioni del campionato dal 2000:"}
{"id": "2875673", "revid": "1543377", "url": "https://it.wikipedia.org/wiki?curid=2875673", "title": "Diesel Washington", "text": "Biografia.\nNativo di Brooklyn, all'et\u00e0 di cinque anni si trasferisce assieme alla madre a Staten Island. Cresciuto con la sola figura materna, ha vissuto nella povert\u00e0 e nella solitudine, anche a causa dei turni lavorativi della madre che lo costringevano a passare molto tempo da solo, con l'unica compagnia dei fumetti, una sua grande passione. Gi\u00e0 all'et\u00e0 di dodici anni inizia a lavorare per mantenersi, successivamente viene notato da un allenatore di basket, che gli insegna il gioco, e grazie alla sua altezza in breve tempo si distingue nella squadra della scuola. Invece di andare al college, con borsa di studio, decide di arruolarsi nell'esercito, rimanendovi per tre anni; in seguito, \u00e8 tornato a studiare, conseguendo il diploma, e comincia a lavorare come tecnico informatico. Dopo aver intrapreso diversi lavori, tra cui guardia di sicurezza e commerciante di pelle, decide di cambiare totalmente vita e nel 2006 debutta come attore pornografico.\nInizia a lavorare nell'industria pornografica come modello esclusivo per Titan Media. Debutta nel film \"Hitch\" e successivamente partecipa a numerosi titoli, imponendosi come un attivo dominante e diventando in breve tempo uno dei principali \"performer\" di colore dell'industria porno gay.\nNel 2009 vince un Grabby Awards come performer dell'anno e come autore del suo blog dieselwashingtonxxx.com, in cui combina notizie del settore con foto e riflessioni personali. Nel maggio 2010, assieme a Roman Heart e Jeremy Bilding, conduce l'annuale edizione dei Grabby Awards, e ottiene cinque candidature al premio, tra cui performer dell'anno e miglior attore non protagonista."}
{"id": "2875679", "revid": "767487", "url": "https://it.wikipedia.org/wiki?curid=2875679", "title": "La strada di F\u00e9lix", "text": "La strada di F\u00e9lix (\"Dr\u00f4le de F\u00e9lix\") \u00e8 un film del 2000 diretto da Olivier Ducastel e Jacques Martineau.\nTrama.\nF\u00e9lix, un giovane gay di origini arabe, dopo aver perso la madre ed il lavoro, viaggia alla ricerca del padre mai conosciuto.\nPortandosi dietro solo una piccola borsa, delle medicazioni per l'HIV ed un aquilone con i colori dell'arcobaleno, durante il viaggio egli incontra una serie di personaggi diversi. Tra di essi, un adolescente al quale egli insegna a disegnare, una donna in et\u00e0 avanzata che gli offre riparo in casa propria, un giovane uomo con il quale F\u00e9lix ha un breve incontro sessuale, una madre di tre bambini ed un pescatore di mezza et\u00e0.\nChiamando ognuno di questi personaggi \"fratello\", \"cugino\", \"nonna\" e cos\u00ec via, egli si costruisce lentamente una sorta di famiglia, e raggiunge attraverso la sua odissea una nuova consapevolezza della vita, indipendentemente dall'incontro avvenuto o meno con il suo padre reale alla fine della storia.\nCensura.\nMentre il film non \u00e8 stato valutato dalla Motion Picture Association of America, la British Board of Film Classification l'ha classificato con il grado 15, ossia adatto a persone dai 15 anni in su. In Francia, esso ha ricevuto il visto censura U, ossia adatto ad un pubblico di tutte le et\u00e0, approvato dal Ministero della Cultura nazionale."}
{"id": "2875684", "revid": "143369", "url": "https://it.wikipedia.org/wiki?curid=2875684", "title": "Torre Toschi", "text": ""}
{"id": "2875692", "revid": "1543377", "url": "https://it.wikipedia.org/wiki?curid=2875692", "title": "Nanolitografia", "text": "Con il termine nanolitografia ci si riferisce alla fabbricazione di strutture su scala nanometrica, vale a dire a modelli con almeno una dimensione laterale compresa tra la grandezza di un singolo atomo e quella di circa 100\u00a0nm. La nanolitografia viene utilizzata nella fabbricazione della nanocircuiteria d'avanguardia di circuiti integrati semiconduttori o di sistemi nanoelettromeccanici (NEMS).\nLa nanolitografia \u00e8 quel ramo della nanotecnologia che si occupa dello studio e applicazione della fabbricazione di strutture su scala nanometrica come i circuiti semiconduttori.\nDal 2007 la nanolitografia \u00e8 un settore di ricerca molto attivo nelle universit\u00e0 e nell'industria.\nLitografia ottica.\nLa litografia ottica, che \u00e8 stata la tecnica \"modellante\" predominante fin dall'avvento dell'era dei semiconduttori, \u00e8 in grado di produrre modelli al di sotto dei 100\u00a0nm utilizzando lunghezze d'onda molto brevi (attualmente 193\u00a0nm). La litografia ottica richiede l'immersione in un liquido e una serie di tecnologie di miglioramento della risoluzione - maschera a spostamento di fase (PSM, \"Phase-Shift Mask\"), correzione ottica di prossimit\u00e0 (OPC, \"Optical Proximity Correction\") - al nodo di 32\u00a0nm. La maggior parte degli esperti ritengono che le tecniche di litografia ottica tradizionali non saranno in effetti usabili al di sotto dei 22\u00a0nm. In ogni caso, l'estensione ulteriore di tecnologie ottiche risulterebbe molto costoso dal punto di vista del processo. A quel punto, possono essere sostituite da una tecnica di litografia di prossima generazione (NGL, \"Next-Generation Lithography\").\nMetodi \"bottom-up\".\n\u00c8 possibile che i metodi di auto-assemblaggio molecolare subentreranno come approccio primario nella nanolitografia, a causa della crescente complessit\u00e0 degli approcci \"top-down\" sopra elencati. \u00c8 stato dimostrato l'auto-assemblaggio di linee dense inferiori ai 20\u00a0nm in grandi \"trincee\" pre-modellate. Il grado di controllo dell'orientazione e della dimensione, nonch\u00e9 la prevenzione della fusione della lamella devono ancora essere affrontati per poter essere un'efficace tecnica di modellatura. La questione importante della rugosit\u00e0 del bordo della linea \u00e8 anche evidenziata per mezzo di questa tecnica.\nI modelli di ondulazione auto-assemblati e le disposizioni di punti formati dallo spruzzamento (\"sputtering\") di fasci ionici a bassa energia sono un'altra forma emergente di litografia \"bottom-up\" . Le disposizioni allineate di fili magnetici e plasmonici e le nanoparticelle sono depositate su queste sagome (\"templates\") per mezzo dell'evaporazione obliqua. Questi \"template\" sono facilmente prodotti su aree di grandi dimensioni con periodi fino a 25\u00a0nm."}
{"id": "2875703", "revid": "767487", "url": "https://it.wikipedia.org/wiki?curid=2875703", "title": "Palazzo Bonet", "text": "Palazzo Bonet \u00e8 un palazzo quattrocentesco di Palermo sito nel quartiere storico della Kalsa o \"Mandamento Tribunali\".\nStoria.\nL'edificio venne edificato dalla famiglia Bonet, famiglia originaria della Catalogna che ricopriva cariche politiche e militari a Palermo. Gaspare Bonet negli anni 80 del XV secolo decide la costruzione di un proprio palazzo, l'area scelta veniva chiamata della \"Guzzetta\" e si trovava all'interno del mercato dei Lattarini. La data esatta di inizio dei lavori di costruzione non \u00e8 nota, ma si ipotizza intorno al 1485, l'unico documento che ci aiuta a datare il cantiere \u00e8 il contratto stipulato nell'aprile del 1488 con lo scultore Andrea Mancino, appartenente alla scuola di Domenico Gagini, il contratto prevedeva il taglio dei materiali su pietra e marmo. Si ipotizza che il completamento dell'edificio sia avvenuto nei primi anni 90 del quattrocento, infatti nel 1490 Francesco Abatellis richiedeva, per il suo palazzo, opere marmoree simili a quelle di Palazzo Bonet.\nNel 1549 l'edificio venne ceduto in usufrutto ai padri gesuiti, ma nel 1551 Ottavio Bonet, discendente di Gaspare, se ne riappropri\u00f2 non contento dell'accordo economico. Nel 1604 lo stesso Ottavio Bonet don\u00f2 il palazzo a Don Francesco Bologna; la famiglia Bologna effettu\u00f2, durante il suo possesso, alcune modifiche esterne all'edificio, come la modifica delle bifore in grandi finestroni architravati, la decorazione dei solai lignei del piano nobile e, probabilmente, la prima mano di intonaco a rivestimento delle fronti in pietra a vista.\nNel 1618 l'edificio venne acquistato dall'attiguo convento di Santa Maria della Misericordia, da questo momento iniziarono i lavori per adeguare l'edificio alle esigenze conventuali. Fra le modifiche degne di nota possono annoverarsi la realizzazione in copertura di un volume edilizio utile a costituire lo \u201cstenditoio\u201d del convento, caratterizzato da ampie archeggiature, la sopraelevazione della torre angolare convertita in campanile, l'eliminazione dei merli con l'abbassamento del solaio di copertura per ricavare un'ulteriore elevazione; ancora, la chiusura delle grandi finestre in corrispondenza del piano nobile, sostituite da una serie di pi\u00f9 piccole aperture, il tamponamento delle finestre a piano terra e l'apertura di porte di botteghe da concedere in affitto, oltre alla generale e diffusa frammentazione dei volumi interni, con l'introduzione di nuovi sistemi di divisori e di ulteriori orizzontamenti.\nNel 1771 l'ala prospiciente via Sant'Anna venne sopraelevata per realizzare nuove aree per il convento, nell'occasione i due edifici vennero unificati visivamente, nella stessa occasione la torre angolare del palazzo viene trasformata in campanile.\nNel 1823 Palermo venne colpita da un terremoto, in quell'occasione la chiesa venne fortemente danneggiata e il convento dovette ipotecare le sue propriet\u00e0 per far fronte alla ristrutturazione, i rilievi sul convento fanno ipotizzare che anche lo stesso venne danneggiato dall'evento.\nNel XIX secolo, a causa della crisi economica che aveva colpito il convento vennero divise alcune aree del convento che vennero dapprima affittate e poi vendute a privati. Nell'occasione vennero creati nuovi vani e create nuove aperture.\nAll'interno dell'edificio nel 1818 si insediarono le \"Regie Scuole Normali\", con contratto di affitto, molti furono i cambiamenti interni per la nuova destinazione, tra i quali la creazione di una nuova scala a struttura voltata in mattoni pieni che collegava il cortile al primo piano.\nNel 1866 a seguito del \"Regio Decreto\" del 7 luglio che sanciva la soppressione degli Ordini religiosi, gli edifici conventuali e le chiese della citt\u00e0 passarono allo Stato, ed il convento da allora in poi fu adibito a varie destinazioni d'uso. Dal 1870 il secondo piano di Palazzo Bonet divent\u00f2 quartiere delle \"Guardie Daziarie Municipali\" e \"Ufficio Amministrativo dei Dazi Comunali\" e del \"Saggio del Gas\"; l'8 gennaio 1872 l'Amministrazione per il Fondo di Culto cedeva e consegnava al Comune di Palermo i locali dell'ex convento e la Chiesa di Sant'Anna per destinarli ad uffici.\nIn questa nuova destinazione vennero assegnati alcuni ambienti del piano terra ai \"Bersaglieri Municipali-Guardie Daziarie\". Mentre nel 1878 il primo piano venne assegnato al liceo classico Umberto I, assegnazione che mut\u00f2 ulteriormente l'aspetto interno dell'edificio.\nA causa del terremoto del 1968 l'edificio, al momento in ristrutturazione, venne dichiarato inagibile nonostante nessuna grave lesione o dissesto strutturale supportasse tale provvedimento. Il complesso conventuale veniva abbandonato nell'aprile del 1996 quando iniziarono i lavori di restauro curati dall'Ufficio del Centro Storico e si basavano su una progettazione della \"ITALTER S.p.A.\".\nA dirigere i lavori di restauro furono chiamati gli architetti Mario Li Castri, Carmelo Bustinto e l'ingegner Giuseppe Letizia. Assistenti di cantiere l'architetto Diletta De Angelis Ricciotti e gli ingegneri Aldo Gargano e Tonino Martelli.\nL'attivazione del cantiere fece riscoprire anche il rifugio antiaereo risalente al secondo conflitto mondiale, posto al di sotto della pavimentazione del chiostro.\nAl seguito dei lavori, nel dicembre del 2006 l'intera struttura, composta da Palazzo Bonet, dall'ex convento della chiesa di Sant'Anna e da Palazzo Ziino \u00e8 diventata sede della Galleria d'arte moderna Sant'Anna nota anche come \"GAM\".\nArchitettura.\nNella prima met\u00e0 del XV secolo si iniziano a seguire nuove influenze iberiche tardo-gotiche e temi rinascimentali, in particolare vediamo che alla tradizione locale vengono sovrapposte due differenti correnti, quella lombarda e quella catalana.\nI documenti non ci danno altres\u00ec elementi utili a comprendere in che modo siano stati accorpati fra loro pi\u00f9 edifici preesistenti; il cantiere di restauro ci aiuta a ritenere che diversificati corpi di case vennero acquisite ed accorpate, di cui rimasero superstiti quegli elementi ritenuti di pregio, quali i portali ancora rintracciabili nel corpo orientale del palazzo.\nRiguardo alla matrice tipologica, il palazzo Bonet annovera proprio le costanti \u201cpeculiari\u201d dei palazzi quattrocenteschi: l'edificio si presenta come un blocco compatto i cui limiti spaziali sono sottolineati da cantonali in pietra viva; i merli di coronamento, la torre e la colonna con lo stemma araldico angolari costituiscono elementi diffusi e dall'unico significato, quello cio\u00e8 di significare l'affermazione e il prestigio del proprietario e del suo casato.\nIl piano terra presenta allo stato attuale sulla piazza e su strada aperture rettangolari caratterizzate da cornici e delicate decorazioni scultoree che testimoniano la continua presenza degli scalpellini e dei maestri lapicidi per tutta la durata del cantiere; queste illuminavano dall'alto i locali adibiti a magazzini, stalle e cucine; tali finestre sostituirono presumibilmente originarie feritoie o piccole monofore trecentesche. Rileviamo come se in termini di impianto e caratteri tipologici la fabbrica testimonia uniformit\u00e0 a modelli precostituiti ed iterati, nel campo della decorazione si rintracciano invece elementi differenti ed originali, indici di quell'eclettismo e delle diverse matrici culturali appannaggio di maestranze operanti nei cantieri pubblici e privati.\nIl cortile centrale, dalla forma pseudo quadrangolare, si qualifica alla stregua di spazio interno determinante sia dal punto di vista distributivo che funzionale; ad esso si accede per mezzo di un andito e di un loggiato, quasi a voler segnalare il passaggio dall'esterno al cuore della casa in modo progressivo e filtrato: dal buio dell'androne alla penombra del porticato. Non \u00e8 dato con precisione ubicare la sede della scala, giacch\u00e9 non \u00e8 stata trovata alcuna traccia; l'ipotesi della presenza di una \"scala escuberta\" alla catalana viene in parte confutata dal mancato ritrovamento nel cortile di strutture fondali di tale collegamento verticale, anche se ci\u00f2 appare anomalo perch\u00e9 elemento tipico dell'architettura palaziale del periodo risulta il sistema patio-loggia-scala-salone di rappresentanza. La loggia \u00e8 contrassegnata da tre archi acuti impostati su pilastri ottagoni; riteniamo utile sottolineare come l'utilizzo dell'arco acuto avvicini la fabbrica pi\u00f9 alla corrente lombarda goticheggiante che a quella catalana. L'arco depresso, utilizzato gi\u00e0 a Palazzo Speciale e a Palazzo Marchesi, qui non viene riproposto.\nLa pianta a \"C\" era come riferito chiusa nel lato libero dal muro di cinta di un giardino al quale si accedeva dal cortile. Il piano nobile risulta invece caratterizzato da ampi saloni e da grandi bifore, queste ultime in pietra di intaglio dalla perfetta stereotomia, con esile colonnina centrale in marmo di Carrara; le foglioline alla base della colonna sono analoghe al motivo decorativo delle colonne del cortile di Palazzo Abatellis, ad ulteriore dimostrazione della derivazione di esso dal modello di riferimento costituito proprio dal Palazzo Bonet.\nQuanto ai principali caratteri costruttivi, le strutture murarie sono realizzate con calcarenite conchiliare dalla cromia grigio-beige (i banchi pi\u00f9 antichi), in conci abbozzatamente squadrati messi in opera con poca malta, mentre per i cantonali, i portali, le mostre di finestre ed altre aperture, gli elementi modanati, si utilizzarono conci di intaglio e con lavorazioni accessorie, gli orizzontamenti di piano erano costituiti da solai a doppio ordito decorati all'intradosso da pitture policrome.\nDalla descrizione dei corpi di fabbrica, desumiamo quale fosse la configurazione della fronte principale (sull'attuale via Sant'Anna) a quel momento, infatti si parla di tre porte grandi che corrispondono cio\u00e8 una per l'entrata della casa, l'altra all'interno della vanella della Correria (attuale \"vicolo dei Corrieri\") e l'ultima nel medesimo giardino che corrisponde nella stessa vanella vicino alla chiesa.\nNel cantiere di restauro partito nel 1996 vennero ritrovate alcune porzioni dell'originario Palazzo Bonet:\nL'attenta lettura dei materiali e la potenzialit\u00e0 di ricerca che offre un cantiere di restauro ha inoltre consentito l'elaborazione della seguente ipotesi:"}
{"id": "2875704", "revid": "57342", "url": "https://it.wikipedia.org/wiki?curid=2875704", "title": "Sami Bouajila", "text": "Biografia.\nBouajila nasce a La Tronche, un comune poco distante da Grenoble (nella regione dell'Alvernia-Rodano-Alpi), il 12 maggio del 1966, figlio di immigrati tunisini. Suo nonno era un libico di origine berbera, nativo di Tripoli, emigrato in Tunisia nel 1936; nel 1956 suo figlio, il padre di Sami, decise invece di emigrare in Francia. Sami studi\u00f2 recitazione presso il conservatorio di Grenoble.\nDoppiatori italiani.\nDa doppiatore \u00e8 sostituito da:"}
{"id": "2875706", "revid": "466539", "url": "https://it.wikipedia.org/wiki?curid=2875706", "title": "Matteo Pelli", "text": "Ha condotto \"Attenti a quei due\", \"Spaccatredici\", \"I cucinatori\", \"Zerovero\", \"Il Rompiscatole\" e \"A Diabolik piaceva l'insalata\".\nBiografia.\nIl padre Erasmo Pelli \u00e8 stato vicesindaco di Lugano, la madre Giuliana Pelli Grandini \u00e8 scrittrice (ha vinto il Premio Schiller nel 2005). Ha un fratello pi\u00f9 grande, Paride (giornalista) e una sorella minore da parte del padre, Camilla. Diplomato all'Accademia di belle arti di Brera. Dopo una lunga carriera in RSI, da maggio 2013 ha diretto Radio 3i, la radio privata pi\u00f9 ascoltata nella Svizzera italiana, da settembre 2017 ha diretto anche Teleticino. Il 30 maggio 2015 si \u00e8 sposato con la cuoca e blogger di \"asinochileggeancora.com\", Eleonora Postizzi, con la quale ha avuto 3 figli, Leo, Luce e Nino. \nIl 28 maggio 2021, su proposta del neodirettore della RSI Mario Timbal e del Comitato del Consiglio regionale della CORSI, il consiglio di amministrazione della SSR ha nominato Matteo Pelli responsabile del Dipartimento programmi e immagine della RSI.\nCarriera televisiva.\nIn TV fa il suo esordio nel 1998 come conduttore nel programma \"Drin Team\", diventando poi uno dei personaggi fissi della televisione svizzera.\nDal 2002 al 2005 conduce il quiz, \"Spaccatredici\", che in breve tempo ottiene un buon successo. Dal 2003 il programma ha anche una versione in cui i bambini sono i concorrenti chiamata \"Spaccatredici Kids\" che va in onda in prima serata.\nNel 2005 conduce \"Zerovero\" (lo condurr\u00e0 fino a fine 2006) e \"Attenti a quei due\" condotto da lui fino al 2012. Dal 2007 al 2009 c'\u00e8 stata una versione in prima serata con ottimi ascolti, intitolata \"Il torneo di attenti a quei due\". \u00c8 stata cancellata per problemi di budget alla fine del 2009.\nPelli ha anche condotto diversi programmi nazionali tra cui Miss Svizzera (4 edizioni) e Telethon, e i due pi\u00f9 conosciuti programmi in Eurovisione, l'ultima edizione estiva di Giochi senza frontiere nel 1999, e a pi\u00f9 riprese il commento per RSI dell'Eurovision Song Contest. Gli ultimi programmi condotti in televisione sono stati Il talk show del sabato sera (scritto da lui) alle 20.40 dal titolo \"A Diabolik piaceva l'insalata\" e il gioco in sette minuti \"Il rompiscatole\".\nNel 2010 ha firmato anche un contratto (di direzione artistica) per 7 (+3) anni con la Banca Raiffeisen per l'organizzazione di alcuni eventi culturali nella svizzera italiana.\nHa collaborato in due episodi nella fortunata serie televisiva \"Frontaliers\" nel 2010 e nel 2011, prodotta dalla RSI.\nCarriera radiofonica.\nNel dicembre 2012, il conduttore televisivo lascia la RSI per avviare una nuova fase della propria carriera e dirigere Radio 3i, Matteo Pelli entrer\u00e0 nel gruppo TImedia Holding nel mese di maggio 2013 per assumere la guida di Radio 3i a partire dal settembre del 2013.\nNel corso delle ultime tre stagioni la radio \u00e8 passata da uno share del 5.9% al 9.7% al 10,5% (2015). 11.1% (secondo semestre 2015) stabilendo una serie continua di record d'ascolti per l'emittente privata con sede a Melide ora stabilizzatosi attorno al 15%.\nDa settembre 2017 Matteo Pelli dirige anche TeleTicino, la televisione privata della Svizzera italiana facente parte del gruppo del Corriere del Ticino con da subito buoni risultati di crescita.\nL\u2019attuale direttore ha comunicato ai vertici del Gruppo Corriere del Ticino il desiderio di abbracciare una nuova sfida professionale: dal 1\u00ba agosto 2021 sar\u00e0 il nuovo responsabile dei programmi della RSI.\nMusica.\nNel 2007 pubblica il singolo \"Fuori controllo\" per beneficenza, composto e cantato in collaborazione con il gruppo rap ticinese dei Metro Stars che ottiene un ottimo successo di vendite in pochi giorni.\nNel 2009 pubblica il singolo allegato al libro \"900 metri\", dal titolo omonimo in collaborazione con il rapper Bassi Maestro. Nel 2011 collabora a Tutti a Casa, nuovo album di Bassi Maestro, insieme a Ghemon, Mecna e lo stesso Bassi nel brano Dal Minimo al Massimo."}
{"id": "2875710", "revid": "547034", "url": "https://it.wikipedia.org/wiki?curid=2875710", "title": "Alodia", "text": "Alodia o Alwa era, tra il VII ed il XIV secolo, il pi\u00f9 meridionale di tre Regni cristiani della Nubia. Gli altri due, situati a Nord erano la Nobatia e la Makuria. A nord confinava nei pressi della quinta e della sesta cateratta del Nilo, mentre a sud lambivano la regione del Bahr al-Ghazal.\nNonostante sia durato quasi un millennio, molto di questo regno \u00e8 ancora sconosciuto, anche se a quei tempi esercitava una considerevole potenza militare. \u00c8 certo che fosse un Regno tributario del Regno di Axum. Dalle cronache Axumite e dalle pi\u00f9 recenti cronache Etiopi si rileva che le due potenze venivano spesso al conflitto armato lungo i loro confini. \u00c8 probabile che Alodia fosse o un Regno settentrionale federato all'Impero di Axum oppure un regno meridionale situato entro i confini dell'Egitto, visto che \u00e8 storicamente provato che il Regno di Axum fosse una federazione di pi\u00f9 regni, cos\u00ec come lo erano i regni di Gondar, Begemeder, Wello, Kaffa entro i confini dell'Etiopia Imperiale, mentre a quei tempi l'Egitto era conosciuto come una un'unica nazione.\nAd Alodia si sono effettuati meno scavi archeologici che nei Regni dI Makuria o della Nobatia, per questo \u00e8 fra i tre regni cristo-nubiani, quello di cui si conosce meno. La poca conoscenza del regno deriva solo da fonti contemporanee egiziane e dagli scavi archeologichi effettuati nella Bassa Nubia, avvenuti prima dell'inondazione della zona, dovuta alla costruzione della Diga di Assuan. A peggiorare la situazione si \u00e8 aggiunta solo recentemente, nel 2009, la Diga di Merowe, la pi\u00f9 grande d'Africa, la cui costruzione ha condotto all'inondazione di un enorme territorio.\nInfine, la posizione di Alodia nell'attuale Sudan ha contribuito non poco ad ostacolare i lavori degli scavi archeologici a causa della grande instabilit\u00e0 politica di questo paese. Fonti letterarie affermano comunque dell'egemonia su Alodia, sia in tempi antichi, da parte del Regno di Axum che in tempi pi\u00f9 moderni, da parte della dinastia Solomonica dei nuovi imperatori d'Etiopia.\nLe spedizioni degli Imperatori gemelli di Ezena e Sezana, e del loro discendente Hadefan, sembrano essere, stando ai documenti storici, un gesto di rappresaglia dovuto al mancato versamento dei tributi da parte del Regno di Alodia. Gli abitanti del Regno aiutavano i Begi a preparare nuove incursioni nel Regno di Axum. Documenti storici Axumiti registrano meticolosamente il numero di morti, le unit\u00e0 militari inviate, il numero di prigionieri e le misure difensive prese contro queste frequenti incursioni di Begi nel loro territorio.\nAnche le origini del Regno di Alodia, sono poco conosciute. Il primo cenno storico potrebbe essere una stele dell'et\u00e0 Meroitica del Regno di Nastasen, che menziona una regione conosciuta con il nome di \"Alut\". Il primo riferimento concreto si ha con Plinio il Vecchio che include Alwa tra la lista delle citt\u00e0 situate in Nubia. Come Alodia abbia a che fare con l'antico Regno di Meroe rimane una delle pi\u00f9 importanti domande a cui non si ha ancora una risposta. Il Regno di Alodia si trovava al centro dell'Impero Meroitico. Ai tempi di Ezan\u00e0 di Axum \u00e8 probabile che il Regno di Alodia sia stato sotto il controllo dei Nobiti, piuttosto che dai Cushiti.\nGeografia e politica.\nIl Regno era centrato a sud della grande ansa del Nilo nella regione di Gezira, con Soba come capitale. Una pietra tombale con inciso il nome di Re Davide, deceduto nel 1015, venne ritrovata da P.L. Shennie. A un certo punto sembra che i due Regni di Alodia e della Makuria si unificarono grazie alla vicinanza delle due dinastie sovrane. Se a un certo punto, i due stati veramente si unificarono, allora Alodia riguadagn\u00f2 la sua indipendenza.\nIl Regno venne convertito al cristianesimo nel VI secolo da missionari bizantini inviati dall'Imperatore Giustiniano e da sua moglie Teodora. Il cristianesimo monofisita si diffuse rapidamente nella zona, di certo pi\u00f9 degli altri credi cristiani del tempo, come l'arianesimo e l'ortodossia.\nIbn Hawqal ci fornisce un resoconto dettagliato di un viaggiatore che attravers\u00f2 quelle terre, e fu anche una sorgente preziosa di informazioni esterna, ed alquanto affidabile. Descrive il regno di Alodia pi\u00f9 grande e economicamente pi\u00f9 rigoglioso del regno di Makuria, estendendosi dall'Etiopia al Kordofan.\nAlodia era il regno, dei tre della Nubia, pi\u00f9 distante dall'Egitto, e dunque, anche l'ultimo ad essere convertito all'Islam. La data convenzionale per la sua fine risale alla sua conquista, nel XVI secolo, da parte della dinastia Funj del Regno di Sennar. Prove archeologiche testimoniano la decadenza a partire dal XIII secolo, verso la cui fine al-Harrani ci informa che la capitale fu spostata a Wayula. Pi\u00f9 tardi emissari Mamelucchi nella zona di Alodia riferiscono che il Regno venne suddiviso tra i suoi nove sovrani. La popolazione di Alodia ha preservato la loro identit\u00e0, anche durante il Regno di Sennar, con una rivolta, chiamata \"degli Abdallab\" e capeggiata da Ajib il Grande, il quale si stanzi\u00f2 a Dongola formando il regno semi-autonomo del \"Regno di Dongola\" che dur\u00f2 ancora per diversi secoli."}
{"id": "2875711", "revid": "767487", "url": "https://it.wikipedia.org/wiki?curid=2875711", "title": "Afrim Tov\u00ebrlani", "text": "Biografia.\nNato a Pristina, nell'allora provincia autonoma jugoslava del Kosovo.\nCarriera.\nClub.\nDa calciatore gioc\u00f2 per il Pri\u0161tina e per il Flamurtari Pri\u0161tina.\nAllenatore.\nDa allenatore comincia ad allenare la sua ex squadra il Pri\u0161tina nel 2007, dove ha allenato per anni le squadre giovanili. Nel campionato 2007-2008 la squadra \"bianco-azzurra\" domina e vince il campionato con 4 lunghezze di vantaggio sul KF V\u00ebllaznimi. Nella stagione successiva il Pri\u0161tina ottiene un altro successo in campionato battendo le diverse squadre appaiate tra 50 e 46 punti tra le quali KF Besa, KF V\u00ebllaznimi e KF Trep\u00e7a. In questa stessa stagione la squadra raggiunge la finale di Coppa del Kosovo ma viene sconfitta dal KF Hysi per 2-1.\nNella stagione 2009-2010 il campionato viene vinto dal KF Trep\u00e7a mentre nella stagione 2010-2011 \u00e8 il KF Hysi che si aggiudica il torneo.\nNella stagione 2010-2011 il Pri\u0161tina raggiunge nuovamente la finale di Coppa ma viene battuta dal KF Besa per 2-1.\nHa lavorato anche come editorialista sportivo per il quotidiano sportivo kosovaro Express."}
{"id": "2875714", "revid": "287204", "url": "https://it.wikipedia.org/wiki?curid=2875714", "title": "Calore (singolo)", "text": ""}
{"id": "2875720", "revid": "1512128", "url": "https://it.wikipedia.org/wiki?curid=2875720", "title": "Fabrizio Falconi", "text": "Biografia.\nHa esordito come freelance per testate (\"Panorama\", \"Paese Sera\", \"Il manifesto\"), lavorando poi per quasi un decennio alla RAI, prima a RaiStereoUno, poi a Radiodue, sotto la direzione di Corrado Guerzoni. In televisione ha lavorato nel 1990 a Telemontecarlo, poi nel 1991 nella redazione di \"Mixer\", per il quale ha realizzato reportage.\n\u00c8 caporedattore per la testata NewsMediaset del gruppo Mediaset. Dal novembre 2011 \u00e8 caporedattore del canale all news Mediaset, TGcom24. In narrativa ha esordito nel 1985 con un volume di racconti, \"Prima di Andare\", cui hanno fatto seguito opere di saggistica, narrativa e poesia.\n\u00c8 autore e contributore di diversi blog e siti on line, per argomenti che spaziano dalla spiritualit\u00e0 alla poesia, alla storia della conoscenza e delle radici filosofiche dell'Occidente.\nOpere.\nPer Newton Compton editore ha curato il volume \"Papa Francesco, Non abbiate paura della tenerezza (le parole del Papa che sta cambiando la chiesa di Roma), \"2013.\nSue poesie sono apparse tradotte in lingua inglese da David Lummus nella rivista\" TriQuarterly\" dedicata alla poesia italiana contemporanea curata da Robert Pogue Harrison e Susan Stewart (poetessa) (n.127/2007).."}
{"id": "2875722", "revid": "124963963", "url": "https://it.wikipedia.org/wiki?curid=2875722", "title": "Atletica leggera ai Giochi paralimpici", "text": "L'atletica leggera paralimpica \u00e8 sport paralimpico ai Giochi paralimpici estivi sin dalla prima edizione di Roma 1960.\nEventi.\nAi Giochi paralimpici di Pechino 2008 vennero assegnati in tutto 160 titoli. Di seguito sono rappresentate le gare disputate moltiplicate per il numero di categorie per ciascuna gara.\nCategorie.\nGli atleti che prendono parte ai Giochi paralimpici competono in varie categorie raggruppate secondo precisi criteri. Nella tabella seguente, davanti ai numeri che indicano le categorie si trovano le lettere \"T\" o \"F\" che stanno per \"track\" (gare su pista) e \"field\" (concorsi).\nL'IPC classifica gli atleti in tre gruppi e varie classi\nAtleti plurimedagliati.\nI seguenti dati si basano sulle pubblicazioni ufficiali delle varie edizioni dei Giochi paralimpici dal sito del IPC, si precisa tuttavia che, per quel che concerne le edizioni fino al 1984, i dati ufficiali non presentavano i dati completi della composizione delle squadre o delle staffette."}
