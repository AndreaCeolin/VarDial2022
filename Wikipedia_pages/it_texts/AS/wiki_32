{"id": "2923236", "revid": "111339440", "url": "https://it.wikipedia.org/wiki?curid=2923236", "title": "Fosfolipasi A2", "text": "La Fosfolipasi A2, abbreviata in PLA2, \u00e8 un enzima che permette il rilascio degli acidi grassi in posizione 2 dei fosfolipidi.\nNello specifico, la PLA2 riconosce il legame sn-2 acil dei fosfolipidi e ne induce la catalisi idrolitica rilasciando acido arachidonico e lisofosfolipidi permettendo l'inizio della cascata dell'acido arachidonico.\nLa fosfolipasi \u00e8 un enzima che pu\u00f2 essere riscontrato, con le dovute differenze strutturali, nei mammiferi, negli insetti e nei veleni dei serpenti.\nIl rilascio della PLA2 \u00e8 fondamentale nel responso infiammatorio. Il rilascio e l'attivit\u00e0 di tale enzima \u00e8 regolato dalla sua fosforilazione e dai livelli di calcio. Quando la PLA2 \u00e8 fosforilata dalla Mitogen-activated protein kinase a livello della serina-505 la PLA2 si trasforma nella forma attivata. Quando poi la fosforilazione \u00e8 accoppiata all'influsso di ioni calcio la PLA2 migra verso la membrana cellulare dove catalizza la liberazione di acido arachidonico.\nLa fosforilazione della PLA2 pu\u00f2 essere mediata anche dalla stimolazione di un ligando con alcuni recettori.\nSi distinguono tre classi appartenenti alla famiglia delle PLA2: PLA2 secretorie (sPLA2), PLA2 citosoliche (cPLA2) e PLA2 Ca+2 indipendenti. \nLe sPLA2 o PLA2 a basso peso molecolare (p.m. 14-18 Kda) sono enzimi secreti dal pancreas o presenti nei liquidi biologici (liquido sinoviale, essudati) e nel veleno dei serpenti (vipera, cobra, serpente a sonagli).\nLe cPLA2 sono enzimi citoplasmatici ad alto p.m. (80-110 Kda). La liberazione intracellulare di acido arachidonico (AA) indotta dai recettori \u00e8 mediata principalmente dalla cPLA2, perch\u00e9 questa forma idrolizza di preferenza fosfolipidi contenenti AA. AA \u00e8 il precursore della sintesi degli eicosanoidi, una rilevantissima classe di mediatori, che comprende prostaglandine, trombossano, leucotrieni e lipossine.\nL'attivazione della PLA2 avviene in risposta alla formazione di messaggeri intracellulari, per cui non si verifica un rapporto cos\u00ec diretto con l'attivazione recettoriale come accade per le PLCbeta. La cPLA2 \u00e8 regolata dalla concentrazione intracellulare di Ca+2 e dalla fosforilazione da parte della MAPK (mitogen-activated protein kinase). Concorre alla stimolazione della fosfolipasi anche la proteina regolatrice PAP (PLA2-activating protein).\nLa sensibilit\u00e0 della PLA2 al Ca+2 \u00e8 dovuta alla presenza nella molecola di domini C2. In risposta all'aumento del Ca+2 intracellulare, la PLA2 migra dal citoplasma alle membrane del nucleo e del reticolo endoplasmatico, grazie alla interazione dei domini C2 con i fosfolipidi di membrana. Il Ca+2 legato a C2 si comporta da ponte molecolare tra la PLA2 e i fosfolipidi anionici e soprattutto neutralizza le loro cariche negative, permettendo interazioni idrofobiche tra il dominio C2 e le membrane endocellulari. \nAltri enzimi coinvolti nella produzione di eicosanoidi sono localizzati sulle membrane interne, in particolare ciclossigenasi, 5-lipossigenasi, 5-lipoxygenase activating protein (FLAP) e leucotriene C-sintetasi.\nI glucocorticoidi debbono parte della propria azione antinfiammatoria alla inibizione della trascrizione di cPLA2 e alla stimolazione della produzione di lipocortina 1, una proteina che inibisce la cPLA2."}
{"id": "2923239", "revid": "1442080", "url": "https://it.wikipedia.org/wiki?curid=2923239", "title": "Canberra International 2001 - Doppio", "text": "Il doppio del torneo di tennis Canberra International 2001, facente parte del WTA Tour 2001, ha avuto come vincitrici Nicole Arendt e Ai Sugiyama che hanno battuto in finale 6\u20134, 7\u20136 (7\u20132) Nannie de Villiers e Annabel Ellwood."}
{"id": "2923242", "revid": "819238", "url": "https://it.wikipedia.org/wiki?curid=2923242", "title": "Rimessa locomotive", "text": "Una rimessa locomotive, abbreviato \"RL\", consiste in un edificio attrezzato per il ricovero, la sosta e la piccola manutenzione dei mezzi di trazione o del materiale rimorchiato.\nCaratteristiche.\nLe rimesse si possono trovare in un contesto di stazione o in quello pi\u00f9 ampio di un deposito. Sono generalmente costituite come fabbricati a pianta unica di forma squadrata con uno o pi\u00f9 accessi per i veicoli. Sulle pareti laterali possono essere presenti dei finestroni per permettere un'illuminazione ottimale necessaria per le operazioni di verifica e riparazione.\nDispongono di binari interni dotati di fosse da visita per l'ispezione approfondita del rodiggio e sottocassa e, in aggiunta, degli impianti cala-assi e di rialzo delle locomotive. Esternamente, pu\u00f2 essere presente un piazzale dedicato per permettere le manovre di ingresso dei veicoli.\nDepositi.\nNell'ambito dei depositi locomotive si possono avere due principali disposizioni per le rimesse: circolare o rettangolare.\nLa prima era molto utilizzata nell'ambito della trazione a vapore per la natura delle operazioni di manutenzione che comportava (accudienza dei forni), gli accessi erano disposti uno a fianco all'altro in maniera circolare e rivolti verso la piattaforma girevole posta al centro e che permetteva lo smistamento dei mezzi versi i vari ingressi. La seconda venne concepita negli anni venti per la trazione elettrica, all'epoca trifase, sostituendo la piattaforma girevole con un carrello trasbordatore, capace di spostare i veicoli da una parte all'altra dei capannoni muovendosi orizzontalmente su dei binari dedicati. Il primo impianto in Italia costruito ex novo con questo concetto fu il deposito di Livorno."}
{"id": "2923244", "revid": "104485", "url": "https://it.wikipedia.org/wiki?curid=2923244", "title": "Distaccamento d\u2019armata Kempf", "text": ""}
{"id": "2923245", "revid": "767487", "url": "https://it.wikipedia.org/wiki?curid=2923245", "title": "Qatar Total Open 2001", "text": "Il Qatar Total Open 2001 \u00e8 stato un torneo di tennis giocato sul cemento. \u00c8 stata la 1\u00aa edizione del Qatar Total Open,che fa parte della categoria Tier III nell'ambito del WTA Tour 2001. Si \u00e8 giocato al Khalifa International Tennis Complex di Doha in Qatar, dal 12 al 18 febbraio 2001.\nCampionesse.\nSingolare.\n Martina Hingis ha battuto in finale Sandrine Testud 6\u20133, 6\u20132\nDoppio.\n Sandrine Testud / Roberta Vinci hanno battuto in finale Kristie Boogert / Miriam Oremans 7\u20135, 7\u20136 (7\u20134)"}
{"id": "2923247", "revid": "1543377", "url": "https://it.wikipedia.org/wiki?curid=2923247", "title": "Qatar Total Open 2001 - Singolare", "text": "Il singolare del torneo di tennis Qatar Total Open 2001, facente parte del WTA Tour 2001, ha avuto come vincitrice Martina Hingis che ha battuto in finale 6\u20133, 6\u20132 Sandrine Testud.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2923248", "revid": "1442080", "url": "https://it.wikipedia.org/wiki?curid=2923248", "title": "Qatar Total Open 2001 - Doppio", "text": "Il doppio del torneo di tennis Qatar Total Open 2001, facente parte del WTA Tour 2001, ha avuto come vincitrici Sandrine Testud e Roberta Vinci che hanno battuto in finale 7\u20135, 7\u20136 (7\u20134) Kristie Boogert e Miriam Oremans."}
{"id": "2923250", "revid": "1305772", "url": "https://it.wikipedia.org/wiki?curid=2923250", "title": "Alme", "text": "La Alme \u00e8 un fiume della Germania nella regione della Renania Settentrionale-Vestfalia, affluente alla sinistra orografica del fiume Lippe.\nGeografia.\nSorgenti.\nLe sorgenti dell'Alme si trovano ai margini settentrionali della Briloner Hochfl\u00e4che. Questa consiste in rocce calcaree fortemente frastagliate con uno spessore da 600 a 1400 m. fuori terra. Il corso d'acqua entra attraverso crepe sciogliendo il calcare, per cui nel sottosuolo dell'altopiano di Brilon sorgono numerose cavit\u00e0. L'acqua che scorre sotterraneamente raggiunge i livelli pi\u00f9 bassi (da 320 a 322 m s.l.m.) ed entra nell'Alme, tornando in superficie, sotto forma di sorgente. L'Alme presenta 104 sorgenti, ciascuna con temperatura dell'acqua diversa dalle altre, che per\u00f2 nel corso degli anni rimangono pressoch\u00e9 costanti. La sorgente pi\u00f9 fredda e la Sorgente 1, con una temperatura di 8,5\u00a0\u00b0C, mentre la pi\u00f9 calda \u00e8 la n. 104 con una temperatura di 11,3\u00a0\u00b0C. La portata totale di tutte le sorgenti varia dai 300 ai 1370 l/s, mentre quella media \u00e8 di circa 800 l/s. (0,8 m\u00b3/s)\nCorso.\nL'Alme sgorga nello Hochsauerlandkreis, a nord delle Alture di Brilon. Dalla sua sorgente carsica, ad un laghetto con un diametro di circa 30\u00a0m ed una gettata media di 400\u00a0l/s al di sopra di Brilon-Alme, l'Alme si dirige verso nord oltre B\u00fcren, passano davanti a Wewelsburg, verso Borchen. Dopo pochi chilometri ancora verso nord sfocia nella Lippe, presso Paderborn-Castello di Neuhaus.\nL'Alme, fino al suo sbocco nella Lippe, ha percorso un tratto pi\u00f9 lungo di quello percorso dal suo emissario fino in quel punto, ma porta di norma una minor quantit\u00e0 d'acqua.\nBiologia.\nL'Alme \u00e8 in gran parte un fiume carsico, con acque alcaline, ricche di piccoli organismi viventi, che occupano il livello pi\u00f9 basso nella catena alimentare fornendo il nutrimento a trote fario, trote salmonate, temoli, cavedani, gardon, tinche, anguille, sanguinerole, spinarelli, cobiti, gobioni, scazzone e pesci-gatto.\nTutti questi pesci vi sono presenti e le trote fario vengono immesse regolarmente e supplementarmente nel fiume come avannotti, per una disposizione di legge per la creazione di scorte vive.\nLe rive sono in gran parte piantumate con salici, che rafforzano le medesime e offrono protezione agli uccelli.\nLa valle dell'Alme, come \"W\u00e4lder und Quellen des Almetals\" (Boschi e sorgenti della valle dell'Alme) \u00e8 una zona protetta secondo la Direttiva dell'Unione Europea n. 92/43/EWG, per un'estensione di 473 ettari, ed un tratto lungo circa 3\u00a0km della valle nella parte superiore del corso del fiume fra le localit\u00e0 di Niederalme, presso Brilon, e il complesso residenziale Multh\u00e4upter Hammer presso B\u00fcren \u00e8 anch'esso zona naturale protetta come valle dell'Alme, per un'estensione di 41,5 ha.\nLa portata media dell'Alme \u00e8 di circa 4,6\u00a0m\u00b3/s. Nei mesi estivi, a causa dell'effetto carsico nel tratto di fiume fra B\u00fcren-Ahden und Borchen (\"Altenau-Einm\u00fcndung\"), pu\u00f2 talvolta andare in secca. In questo caso l'Alme a Niederntudorf (un sobborgo di Salzkotten) va in secca se la portata a B\u00fcren e Weine discende al di sotto di 1,5\u00a0m\u00b3/s. La portata media sotterranea nei periodi di secca diviene di soli 0,3\u00a0m\u00b3/s. Quando nel 1895 secondo un provvedimento di chiusura dell'inghiottitoio (indicato per l'Alme in generale come \"Schwalgl\u00f6cher\") nei pressi della localit\u00e0 Geseke una delle sorgenti diede visibilmente segni di una riduzione consistente della sua portata d'acqua, fu stabilito mediante ricerca con sostanze colorate, che al di sopra di Brenken l'acqua inabissata tornava in superficie a Geseke, mentre l'inghiottitoio a sud di Brenken era collegato con la sorgente del fiume Heder a circa 8\u00a0km a nord di Salzkotten-Upsprunge. Questo risultato \u00e8 stato confermato nel 2003.\nAffluenti.\nGli affluenti principali dell'Alme sono:\nStoria.\nPiena del 1965.\nNel luglio del 1965 ebbe luogo un'eccezionale catastrofe idrologica nella valle dell'Alme, che come piena secolare locale entr\u00f2 nella storia come \"Heinrichsflut\" ed il cui livello non fu superato fino al 2007.\nDopo i rovesci piovosi da nubifragio del 15, 16 e 17 luglio le cantine furono allagate. A Wewelsburg, sobborgo di B\u00fcren, cadde un ponte e dovettero intervenire i genieri della Bundeswehr. Le strade si trasformarono in corsi d'acqua, i marciapiedi furono inondati, le corse dei treni e quelle degli autobus dovettero essere temporaneamente soppresse. Come conseguenza della piena, che si era estesa anche agli affluenti dell'Alme ed al fiume Lippe, fu fondata l'Unione idrologica della Lippe superiore, con lo scopo di prevenire simili catastrofi mediante realizzazione di bacini di contenimento.\nPiena del 2007.\nIl 22 agosto 2007 l'Alme strarip\u00f2 nella zona del distretto di B\u00fcren, dopo che in una sola notte, in alcuni punti, erano caduti fino a 700\u00a0mm di pioggia. Il livello d'acqua raggiunto a Weine, sobborgo di B\u00fcren, super\u00f2 di 230\u00a0mm il record della precedente alluvione del 1965\nLa larghezza del fiume, in parte 30\u00a0m, quasi decuplic\u00f2 quella normale. In altre localit\u00e0 invece il livello delle acque si mantenne al di sotto di quello massimo raggiunto nel 1965. Sebbene la piena, grazie alla misure intraprese dopo quella del 1965, abbia avuto un corso meno drammatico di allora, alcune scuole di B\u00fcren dovettero essere precauzionalmente chiuse e la via della stazione ferroviaria fu, a tratti, percorribile solo da mezzi pesanti. Furono impiegati 220 vigili del fuoco della zona e 10 mezzi della THW, la Protezione civile tedesca, alcuni della DLRG (un'organizzazione di soccorso tedesca per eventi di questo tipo), della Croce Rossa tedesca e dell'organizzazione di soccorso dei cavalieri di Malta (\"Malteser Hilfsdienst\"), impegnati per pompare l'acqua fuori delle cantine allagate e per proteggere le case site nei punti pi\u00f9 bassi, mediante l'uso di sacchi di sabbia."}
{"id": "2923260", "revid": "369194", "url": "https://it.wikipedia.org/wiki?curid=2923260", "title": "Les Ma\u00eetres de l'orge", "text": ""}
{"id": "2923263", "revid": "767487", "url": "https://it.wikipedia.org/wiki?curid=2923263", "title": "Aglaophyton", "text": "L'aglaofito (Aglaophyton major) \u00e8 una pianta estinta appartenente alle sporofite. Visse nel Devoniano inferiore (circa 400 milioni di anni fa) e i suoi resti fossili sono stati ritrovati nel famoso giacimento di Rhynie Chert.\nDescrizione.\nI rami di \"Aglaophyton\" avevano una sezione tonda, erano lisci e privi di ornamenti, con un diametro di sei millimetri. In un primo tempo si pensava che quest rami crescessero in verticale e raggiungessero un'altezza di circa mezzo metro (Kidston &amp; Lang, 1920), ma in seguito l'aglaofito \u00e8 stato reinterpretato come una pianta che cresceva strisciando sul terreno, con rami pi\u00f9 corti, alti 15 centimetri (Edwards, 1986). Gli assi si diramavano dicotomicamente, a 90\u00b0, e terminavano con sporangi ellittici dalle pareti spesse. Questi sporangi contenevano molte spore identiche fra loro (isospore), interpretate come meiospore (ovvero il prodotto della divisione nota come meiosi).\nClassificazione.\nI primi resti fossili di questa pianta vennero descritti nel 1916 come appartenenti alla specie \"Rhynia gwynne-vaughani\", una tracheofita gi\u00e0 precedentemente conosciuta nello stesso giacimento. Quattro anni dopo, i fossili vennero riconosciuti come una specie a parte e denominati Rhynia major. Lang e Kidston, gli studiosi che descrissero la nuova specie, interpretarono i fossili come quelli di una tracheofita, poich\u00e9 il fusto ha un cilindro centrale semplice (protostele). Studi pi\u00f9 recenti, effettuati da Edwards, hanno invece dimostrato che \"Rhynia major\" possedeva un canale mancante delle barre di ispessimento note in \"Rhynia gwynne-vaughani\"; il canale, invece, presentava notevoli somiglianze con il sistema di conduzione dell'acqua (idroma) delle sporofite. La ridescrizione dei fossili in un nuovo genere, \"Aglaophyton\", \u00e8 avvenuta nel 1986. I fossili descritti come \"Aglaophyton\" rappresentano lo sporofito, mentre il gametofito maschile \u00e8 stato descritto sotto il nome di Lyonophyton rhyniensis. Attualmente \"Aglaophyton\" \u00e8 considerato una forma intermedia tra le briofite e le tracheofite.\nHabitat e stile di vita.\nL'aglaofito \u00e8 tra le prime piante note ad aver instaurato un rapporto micorrizale con i funghi, che formavano arbuscoli in una zona ben definita della corteccia del fusto. \"Aglaophyton\" era sprovvisto di radici, e come altre piante senza radici del Siluriano e del Devoniano inferiore potrebbe essersi affidato ai funghi micorrizali per l'acquisizione di acqua e altre sostanze nutrienti dal suolo.\nL'aglaofito cresceva nei pressi di una sorgente termale ricca di silice, insieme ad altre piante primitive come la gi\u00e0 citata \"Rhynia\" e \"Asteroxylon\"."}
{"id": "2923267", "revid": "599013", "url": "https://it.wikipedia.org/wiki?curid=2923267", "title": "Arturo Gatti (pugile)", "text": "Soprannominato \"Thunder\", \"The Real Blood And Guts Warrior\" e \"The Ultimate Blood and Guts Warrior\", fu campione mondiale in tre differenti categorie di peso. La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nBiografia.\nArturo Gatti nacque in Italia, precisamente a Cassino, da genitori di San Pietro Infine (CE), ma crebbe in Canada, a Montr\u00e9al, e nel 1991 si trasfer\u00ec negli Stati Uniti d'America, nello Stato del New Jersey.\nAvrebbe dovuto rappresentare il Canada ai Giochi olimpici di Barcellona del 1992, ma nel 1991 decise di diventare professionista e di rinunciare quindi all'appuntamento olimpico.\nCarriera.\nMondiale pesi superpiuma.\nDa professionista diventa prima campione nazionale (USBA) e nel 1995 si laurea Campione del mondo per l'IBF sempre nella categoria dei superpiuma, battendo Tracy Patterson ai punti.\nDopo aver difeso il titolo con successo per cinque volte, Gatti abbandona lo stesso salendo di categoria.\nL'esordio per\u00f2 non \u00e8 dei migliori, Arturo subir\u00e0 tre pesanti sconfitte altrettanto spettacolari per via della determinazione e dello stile di combattimento, propenso a non indietreggiare e ad attaccare in ogni parte del match. \nDurante la sua carriera, ricevette per via della spettacolarit\u00e0 che caratterizzava i suoi combattimenti, ben quattro nomination come \"Combattimento dell'anno\" da parte della rivista \"Ring Magazine\" (1997 vittoria su Gabriel Ruelas, 1998 sconfitta da Ivan Robinson, 2002 sconfitta da Micky Ward, 2003 vittoria su Micky Ward).\nIn un incontro contro il malcapitato Joey Gamache, quest'ultimo dopo il KO subito dopo due riprese, entra inizialmente in coma, riportando in seguito danni cerebrali permanenti, tanto da chiedere a Gatti il risarcimento dei danni subiti.\nTrilogia con Micky Ward.\nDal 2002 al 2003 diede vita, contro Micky Ward, ad una storica quanto \"epica trilogia\".\nTre sfide passate alla storia della boxe, dove i due pugili incuranti di ossa incrinate o mani fratturate, diedero tutto in ordine di spettacolo, determinazione e coraggio, senza risparmiarsi.\nMatch alla fine dei quali Gatti e Ward si ritrovavano ricoverati entrambi in ospedale per curare le numerose lesioni.\nIl primo di questi incontri fu vinto da Micky Ward, mentre gli altri due furono di Gatti.\nBen due di questi tre match (il primo ed il terzo) furono eletti \"Combattimento dell'anno\" dalla rivista \"Ring Magazine\".\nAl termine dei loro incontri i due pugili diventano amici e si frequentano anche fuori dalle quattro corde, tanto che Micky Ward entra di fatto nell'entourage del pugile di origini italiane.\nMondiale pesi super leggeri e pesi welter.\nNel gennaio del 2004 Gatti batte Gianluca Branco in un derby tutto italiano, conquistando il Titolo mondiale WBC dei superleggeri rimasto vacante, poi perso nel 2005 contro Floyd Mayweather junior.\nDopo aver perso il Mondiale dei superleggeri, Gatti sale ancora una volta di categoria e riesce a conquistare il vacante Mondiale dei pesi Welter IBA nel 2006 contro Thomas Damgaard per KOT all'11\u00aa ripresa, diventando cos\u00ec Campione del Mondo in tre diverse categorie di peso.\nFine carriera e ritiro.\nIl 14 luglio del 2006, perde l'opportunit\u00e0 mondiale per la versione WBC sempre nei pesi welter contro il campione argentino Carlos Manuel Baldomir.\nL'anno dopo Gatti annuncer\u00e0 il ritiro dopo un'altra pesante sconfitta subita per KO alla 7\u00aa ripresa, questa volta da parte dell'astro nascente Alfonso Gomez, pugile semiprofessionista (17-3-2) di origini messicane, catapultato sul ring della Board Walk Hall Arena di Atlantic City direttamente da \"The Contender\", il reality show di Espn sul mondo del pugilato.\nIn quell'occasione Gatti esordir\u00e0 in diretta ai microfoni con un beffardo quanto doloroso \"Hasta la vista baby\" - dichiarando: \"Non posso pi\u00f9 subire questo genere di punizioni. Non posso combattere ad armi pari nella categoria dei welter e alla mia et\u00e0 non posso pi\u00f9 scendere sotto i 147 pounds. Perci\u00f2 vi saluto\". \"Ringrazio tutti -ha detto Gatti-, tutta la gente che mi ha seguito e ha tifato per me con grande calore e affetto per tutti questi anni. Torner\u00f2 ancora alla Board Walk Hall, ma questa volta come spettatore\".\nPer lui 49 incontri di cui 9 persi e 40 vinti (31 di questi per KO).\nMorte.\nL'11 luglio 2009, mentre si trovava con la famiglia in vacanza in Brasile, fu ritrovato morto nella sua stanza d'albergo con una profonda ferita alla testa.\nCuriosit\u00e0.\nArturo Gatti \u00e8 stato sposato due volte, la prima con Erika Rivera dalla quale ha avuto una figlia di nome Sofia. \nUna seconda volta con Amanda Rodrigues dalla quale ha avuto il piccolo Arturo Jr. \nLo scrittore Gabriele Tinti ha composto un lungo poema che \u00e8 stato letto dall'attore Michael Imperioli al Queens Museum of Arts nel 2011. ."}
{"id": "2923270", "revid": "1543377", "url": "https://it.wikipedia.org/wiki?curid=2923270", "title": "Fever (Bullet for My Valentine)", "text": "Fever \u00e8 il terzo album in studio della band heavy metal Bullet for My Valentine, pubblicato il 26 aprile 2010 nel Regno Unito e il 27 aprile 2010 negli Stati Uniti.\nLa band \u00e8 stata in tour dal 30 aprile 2010 negli Stati Uniti per sostenere il nuovo album. \nScrittura e registrazione.\nNei primi mesi del 2009, a circa un anno dalla pubblicazione del secondo album, \"Scream Aim Fire\", la band ha cominciato a scrivere nuovo materiale. A marzo 2009, in un'intervista con \"Metal Hammer\", Matthew Tuck ha spiegato che per i precedenti album aveva scritto il testo delle canzoni, e, insieme alla band, aveva poi scritto la musica; ma per \"Fever\", Tuck ha scritto entrambe le cose allo stesso tempo. I Bullet for My Valentine entrarono in studio nell'aprile del 2009 con il produttore Don Gilmore (pi\u00f9 noto per i suoi lavori con Linkin Park e Good Charlotte) a Monnow Valley Studio, Monmouth, Galles, cancellando le date del tour in Sudafrica per continuare le registrazioni. La band sospese le registrazioni a met\u00e0 2009 per eseguire vari tour, tra cui Mayhem Festival 2009. Durante il Mayhem Festival, i Bullet for My Valentine inclusero una nuova canzone nella loro lista. Finiti i loro tour, la band riprese le registrazioni, per finire \"Fever\". Le registrazioni furono completate a dicembre del 2009, e Gilmore cominci\u00f2 a monitorare l'album di l\u00ec a poco nello studio chiamato \"Document Room\", Malibu, California.\nIn un'intervista del 12 marzo 2010 con \"Metal Hammer magazine\", Matthew Tuck dichiar\u00f2:\n\"We wanted to do something fresh and exciting, but that was still us. Having Don Gilmore was a very conscious decision. We didn't want him to change us as musicians, just help with the vocals and get the best possible performances out of us. [...] It's a weird thing singing in the studio; you don't get the adrenaline, the energy, the buzz, it's you in front of a microphone looking at a guy staring at you. To get the performances out in the studio was hard, but Don was amazing. We rewrote the lyrics and melodies up to five times on some songs because he didn't think they were strong enough. We worked insanely hard to get the vocal lines different but still Bullet. The vocals took longer than everything else on the album put together. It was brutal work, but I personally thought I had a huge point to prove so that's why I stuck at it. [...] Everyone's buzzing about this one. We just tried to get that energy and excitement and vibe back into the band because the \"Scream Aim Fire\" [2008] sessions just ripped our hearts out of wanting to be in a band.\"\nPubblicazione e promozione.\nIl 14 febbraio 2010, la band ha reso disponibile, limitatamente, una nuova traccia, \"Begging for Mercy\", per il download dal loro sito ufficiale.\nIl primo singolo per gli Stati Uniti, \"Your Betrayal\", \u00e8 stato pubblicato sull'iTunes Store insieme alla traccia \"Begging for Mercy\" il 2 marzo 2010.\nIl secondo singolo per il Regno Unito, \"The Last Fight\", \u00e8 stato diffuso il 19 aprile 2010 dalle radio, mentre un'edizione limitata \u00e8 stata pubblicata il 17 aprile 2010. Il video della canzone \u00e8 stato diffuso nel Regno Unito il 12 marzo 2010 sul MySpace della band, dove la canzone poteva essere anche ascoltata.\nIl 24 febbraio 2010, i Bullet for My Valentine erano in viaggio verso Los Angeles per girare due video. Uno per il singolo \"Your Betrayal\" (uscita il 12 aprile 2010), mentre l'altro per il singolo \"The Last Fight\" (pubblicato il 12 marzo 2010). Il regista Paul R. Brown (meglio conosciuto per i suoi lavori con gli Slipknot e i Korn) si \u00e8 occupato di entrambi i video.\nCritiche.\nDopo l'uscita, \"Fever\" ha ricevuto generalmente opinioni positive dai critici. L'album ha ricevuto un punteggio di 64/100 basato su 8 recensioni da \"Metacritic\". \"AllMusic\" ha dichiarato che con questo terzo disco, la band \"ha consolidato il suo stile e ha diviso la differenza tra i due dischi precedenti\" e ha descritto l'album come \"un disco solido da un gruppo che conosce i suoi punti di forza\". \"Fever\" ha anche ricevuto critiche positive da \"Kerrang!\" (\"The '5 K-rated' Fever\") e \"Rock Sound\" (\"[...] There's not a single track here that would create an unpleasant contrast\"). Al contrario, \"The NewReview\" ha votato l'album 2.5 su 5 dichiarando \"...aspetteremo di sentire quale direzione prender\u00e0 la band, lasciando che questo \"Fever\" passi e vada avanti.\""}
{"id": "2923271", "revid": "767487", "url": "https://it.wikipedia.org/wiki?curid=2923271", "title": "Charlotte for Ever (film)", "text": "Charlotte for Ever \u00e8 un film del 1986 diretto da Serge Gainsbourg.\nIl film ruota intorno al morboso ed intenso rapporto incestuoso creatosi tra Stan (Serge Gainsbourg) e la figlia quindicenne Charlotte (Charlotte Gainsbourg); fece particolarmente scandalo al momento della sua uscita poich\u00e9 tratta i temi dell'incesto e della pedofilia.\nTrama.\nStan \u00e8 uno sceneggiatore di Hollywood con velleit\u00e0 letterarie che, a seguito di un tragico incidente stradale, nel quale mor\u00ec tra le fiamme sua moglie, \u00e8 divenuto un alcolizzato cronico, ossessionato dal sesso e con tendenze suicide senza pi\u00f9 ragioni di vita se non la sua amata, adorata Charlotte.\nLasciandosi andare in questo modo l'uomo, oltre a minare la propria salute, non \u00e8 pi\u00f9 in grado di lavorare (si riduce a presentare testi altrui) e per questo, ridottosi in condizioni economiche critiche, cerca sempre di sfilare del denaro a suo cognato Leon (Roland Bertin), un omosessuale in lutto perch\u00e9 l'amico Stefanin l'ha piantato, e soprattutto all'amico e produttore Herman (Roland Dubillard), che esasperato dai pessimi lavori di Stan e preoccupato per la piccola Charlotte, esorta l'uomo a riprendere a lavorare seriamente e a consegnargli qualcosa entro breve.\nIl legame tra padre e figlia \u00e8 segnato da accesi litigi generati da Charlotte che, non cessando mai di ricordargli il terribile incidente, lo incolpa della morte della madre portandolo all'esasperazione.\nColpevolizzandolo in questo modo Charlotte ha finito con il tenere in pugno il padre, che per\u00f2 non si vieta di portare in casa delle prostitute, n\u00e9 di concedersi rapporti sessuali con le compagne di scuola di Charlotte, motivi per cui la ragazza si dispera, prendendosela con Stan e con le amanti del padre alle quali la ragazza proclama tra ira e pianti che \"pap\u00e0 \u00e8 suo\".\nTra accesi contrasti, tenere riappacificazioni, ricordi materni e proteste di innocenza, Charlotte infine fa sapere al padre che lei \u00e8 sempre stata perfettamente convinta della sua non colpevolezza e che le sue accuse ed il suo rancore non erano che un mezzo per tenere avvinto a s\u00e9 l'amato genitore confessandolo solo quando, trovando il padre nel mezzo di una crisi cardiaca e temendo di perderlo, gli dice la verit\u00e0 riappacificandovisi.\nControversie.\nNel 1984, due anni prima che \"Charlotte for Ever\" fosse distribuito, Gainsbourg aveva composto ed eseguito la canzone \"Lemon Incest\" con sua figlia, Charlotte Gainsbourg. La canzone aveva suscitato scandalo in quanto contiene pesanti riferimenti all'incesto e alla pedofilia che il pubblico pens\u00f2 fossero in parte autobiografici. Il film \"Charlotte for Ever\" esplora tematiche simili. A causa dell'et\u00e0 di Charlotte Gainsbourg (all'epoca quindicenne) e del fatto che interpretasse un personaggio con lo stesso nome morbosamente attratto dal proprio padre (e che lo era effettivamente anche nella vita reale), la pellicola riport\u00f2 in auge il sospetto che Gainsbourg stesse veramente abusando sessualmente della figlia adolescente. Da adulta Charlotte Gainsbourg difese ripetutamente la memoria del padre, ripetendo che non c'era nulla di morboso nella loro relazione padre-figlia, e dichiarando che l'intenzione di Gainsbourg era solo quella di provocare il pubblico benpensante, negando infine ogni abuso nei suoi confronti da parte del padre."}
{"id": "2923273", "revid": "767487", "url": "https://it.wikipedia.org/wiki?curid=2923273", "title": "If I Could Only Be Sure", "text": "If I Could Only Be Sure \u00e8 un singolo del cantante statunitense Nolan Porter, pubblicato in tre versioni a cavallo tra il 1971 ed il 1972 dalla Lizard Records e dalla ABC Records.\nCover.\n\"If I Could Only Be Sure\" divenne subito uno dei brani pi\u00f9 richiesti nei dancefloor dei soul club di tutto il mondo, divenendo cos\u00ec un classico per tutti gli amanti del genere,\nIl crescente successo attir\u00f2 cos\u00ec le attenzioni di artisti ascrivibili alla scena mod, come Paul Weller e Link Quartet, che rispettivamente ne realizzarono una cover.\nCover in italiano.\n2007 \"Come un pugno chiuso\" \u00e8 la versione in italiano di \"If I could only be sure\" pubblicata dal gruppo degli Statuto nell'album omonimo Come un pugno chiuso."}
{"id": "2923279", "revid": "79968", "url": "https://it.wikipedia.org/wiki?curid=2923279", "title": "UFO", "text": "UFO \u00e8 l'acronimo dell'espressione inglese \"Unidentified Flying Object\" o \"Unknown Flying Object\", ovvero oggetto volante non identificato (OVNI), con cui si indica genericamente ogni fenomeno aereo le cui cause non possano facilmente o immediatamente essere individuate da un osservatore.\nDa aprile a giugno 2021, dopo un'interrogazione alla CIA (grazie al Freedom Information Act) da parte di politici governativi, il Pentagono, il UAPTF (UAP task force) e le Forze Militari Statunitensi (US Dept of Defence) hanno a pi\u00f9 riprese comunicato ed infine resocontato il 25 giugno 2021 in due rapporti ufficiali (uno pubblico breve declassificato ed uno pi\u00f9 esaustivo ma segretato per la presenza di informazioni militari) che gli oltre 144 avvistamenti effettuati da loro personale negli anni tra il 2004 ed il 2021, meglio descritti oggigiorno pi\u00f9 propriamente come UAP (unidentified aerial phenomena), sono avvistamenti reali e di natura sconosciuta, come da definizione, e che a parte quelli risolti in fenomeni spiegabili nelle classi di * 1 \"disordine aereo\" come aeromobili non segnalati, false segnalazioni o errori di sensori, * 2 \"fenomeni atmosferici\" come cristalli di ghiaccio anomalie termiche, meteoriti, volatili etc, * 3 \"tecnologia industriale\" come programmi di sviluppo da parte di aziende private, palloni meteo, droni, etc,* 4 \"sistemi nemici\" come tecnologie straniere di governi antagonisti agli Stati Uniti , restano categorizzati come * 5 \"other\" (altro) all'interno dei quali in 80 casi (su 144) si tratta di oggetti fisici reali con capacit\u00e0 tecnologica di volo non convenzionale, con prestazioni aerodinamiche che mettono in discussione le leggi della fisica, rilevati contemporaneamente sia dal personale militare che da pi\u00f9 piattaforme di sensori (ad esempio contemporaneamente sia da radar di terra che da navi che da veicoli che da velivoli che da tracce radiotrasmissive); questi fenomeni restano inspiegati (per questo denominati UAP) ed i vertici dell UAPTF possono unicamente escludere che si tratti di tecnologia Statunitense o di nazioni straniere/avversarie, fino ad ulteriori studi specifici (in quanto viene da loro affermato nel rapporto che non esistono in possesso dei militari strumenti specifici adatti allo studio di avvistamenti UAP) ribadiscono nel rapporto che questi avvistamenti sono un concreto rischio ai voli aerei e una minaccia reale alla sicurezza nazionale, e questo \u00e8 tutto ci\u00f2 che sanno attualmente sull'argomento, senza ulteriori esclusioni.\nLa United States Air Force, che coni\u00f2 il termine nel 1952, ha inizialmente definito UFO quegli oggetti che rimangono non identificati in seguito alle verifiche di esperti, anche se oggi il termine UFO \u00e8 comunemente utilizzato per riferirsi a qualsiasi avvistamento apparente non identificabile, indipendentemente dal fatto che si sia effettivamente verificato. Crescenti segnalazioni di UFO sono avvenute dopo il primo avvistamento ampiamente pubblicizzato negli Stati Uniti, segnalato dal pilota Kenneth Arnold il 24 giugno 1947, che ha dato origine al termine popolare \"disco volante\".\nIl termine UFO \u00e8 diventato anche sinonimo di navicelle aliene nella cultura popolare e la maggior parte delle discussioni sugli UFO ruota attorno a questa tesi. Il concetto di UFO si \u00e8 evoluto in un mito di primo piano nella cultura moderna, con appassionati e devoti che hanno istituito organizzazioni varie e persino culti religiosi. Alcuni ricercatori ora preferiscono usare il termine pi\u00f9 ampio di \"Unidentified Aerial Phenomenon\" (o UAP) ovvero fenomeno aereo non identificato, per evitare la confusione o le associazioni speculative con il termine UFO. Un altro noto acronimo di UFO in spagnolo, portoghese, francese e italiano \u00e8 OVNI (rispettivamente \"Objeto Volador No Identificado, Objeto Voador N\u00e3o Identificado, Objet volant non identifi\u00e9\" o appunto \"Oggetto Volante Non Identificato\").\nDefinizioni.\nNel senso letterale e proprio del termine, un UFO \u00e8 un oggetto volante di cui non \u00e8 stato ancora possibile identificare scientificamente e con certezza la natura. Secondo tale definizione, \u00e8 classificabile, provvisoriamente, come UFO un velivolo che compare inaspettatamente su un radar di una torre di controllo prima che esso comunichi il proprio identificativo. Tuttavia, \u00e8 entrata nel linguaggio e nell'immaginario comune (ed \u00e8 questo il significato popolarmente dato alla parola) l'identificazione degli UFO con oggetti di ipotetica origine extraterrestre. In questo contesto, \u00e8 divenuto popolare anche il termine \"disco volante\" (calco dell'inglese \"flying saucer\"), utilizzato a partire dagli anni quaranta del Novecento, sebbene secondo studi statistici di alcuni ufologi (tra cui Knut Asheim) la forma dei presunti UFO non sia sempre discoidale o lenticolare, ma in molti casi oblunga, cilindrica, o sigariforme (i cosiddetti \"sigari volanti\"), sferica (\"globi volanti\"), conica, poligonale e anche triangolare.\nSecondo il Centro italiano studi ufologici, con il termine \"UFO in senso stretto\" ci si dovrebbe riferire all'osservazione di fenomeni nel cielo (o nello spazio) che n\u00e9 l'osservatore, n\u00e9 le autorit\u00e0 e neppure eventuali analisi competenti approfondite siano riusciti a ricondurre con certezza all'identificazione con oggetti noti di tipo artificiale terrestre (come velivoli, satelliti artificiali e palloni aerostatici) o fenomeni naturali (pianeti, stelle cadenti, meteore, fulmini globulari o altri fenomeni atmosferici).\nIl GEIPAN francese (\"Groupe d'\u00e9tudes et d'informations sur les ph\u00e9nom\u00e8nes a\u00e9rospatiaux non identifi\u00e9s\" facente capo al CNES) ritiene pi\u00f9 appropriato parlare di \"fenomeni aerospaziali non identificati\" (PAN in francese, UAP\u00a0\u2013 Unidentified Aerospace Phenomena\u00a0\u2013 in inglese). Nella maggior parte dei casi gli osservatori descrivono un fenomeno tipicamente coinvolgente luci nel cielo, ma senza evidenze che indichino un effettivo oggetto fisico.\nI segnali di natura non identificata rilevati dai radar, a volte associati a un avvistamento visuale, vengono definiti \"Unidentified targets\" o pi\u00f9 precisamente \"Unidentified Return Echoes\" (URE), cio\u00e8 \"segnali radar non identificati\". Gli oggetti non identificati che vengono avvistati sotto la superficie del mare vengono definiti USO (\"Unidentified Submerged Objects\").\nIl variegato campo d'interesse e d'indagine nei confronti del fenomeno degli UFO, nato nel secondo dopoguerra, ha preso il nome di \"ufologia\", e \"ufologi\" quelli che se ne occupano; essa \u00e8 generalmente considerata dal mondo scientifico una pseudoscienza. Negli ultimi anni sono nati veri e propri musei sull'argomento UFO. I due pi\u00f9 importanti sono l'International UFO Museum di Roswell e quello con sede a Istanbul.\nStudi ufficiali.\nSul fenomeno, a partire dal dopoguerra, sono stati condotti anche studi ufficiali da parte delle autorit\u00e0 militari e civili di vari Paesi. Gli studi ufficiali pi\u00f9 importanti sono stati condotti dagli Stati Uniti d'America con il Progetto Blue Book (gestito dall'USAF), dal Regno Unito con il \"Progetto Condign\" (gestito dal Ministero della Difesa), dall'Unione Sovietica con il Programma Setka (gestito dal Ministero della Difesa e dall'Accademia delle Scienze) e dalla Francia tramite il GEIPAN (sezione dell'agenzia governativa spaziale francese CNES). Tali studi, prima secretati e solo in seguito resi pubblici, hanno constatato che, dal punto di vista statistico, esiste una percentuale non trascurabile di avvistamenti che rimane senza una spiegazione. Sono infatti il 22% del totale i casi non identificati risultanti dalle ricerche del GEIPAN francese; circa 1 100 (10% del totale) sono quelli che emergono dagli archivi del Ministero della Difesa britannico e 701 (5,56% del totale) quelli risultanti dal Progetto Blue Book (studio chiuso nel 1969), mentre i casi non spiegati nell'ambito del Programma Setka sono circa il 10%.\nTutti gli studi sopra citati precisano che non vi \u00e8 alcuna prova della presenza di intelligenze extraterrestri, tuttavia non esiste attualmente una spiegazione univoca del fenomeno degli avvistamenti UFO, che \u00e8 stato attribuito dagli studi stessi a numerose cause diverse (tra cui errori di identificazione di svariati oggetti convenzionali, falsi a scopo pubblicitario, isteria di massa).\nUfologia.\nL'ambito di ricerca che si propone di studiare il fenomeno UFO \u00e8 stato chiamato dai suoi sostenitori \"ufologia\" e dovrebbe essere, nel suo nucleo fondamentale, una forma di indagine che combina due caratteri: uno essenzialmente storiografico-documentale, occupandosi di raccogliere e catalogare la grande quantit\u00e0 di presunte osservazioni e di fenomeni \"UFO\"; e uno di carattere pi\u00f9 scientifico tentando, mediante rilevazioni di tipo fisico atmosferico, geofisico, fotografico, astronomico, chimico, medico, psicologico, ecc., di individuare le cause di tali fenomeni. Per spiegare il fenomeno UFO, sono state proposte dagli ufologi diverse ipotesi (fenomeni naturali sconosciuti, prototipi militari segreti, veicoli extraterrestri, ecc.).\nVa tuttavia sottolineato che l'ambiente ufologico \u00e8 estremamente variegato e vi afferiscono anche esponenti che per motivi ideologici, religiosi, commerciali o soltanto per apparire sui media, invece di limitarsi a formulare ipotesi pretendono di attribuire, definire o semplicemente supporre \"scientificamente\" l'origine extraterrestre dei fenomeni osservati, basandosi su considerazioni poco o nulla scientifiche ma soggettive. Il tentativo quindi di applicare solo in parte il metodo scientifico, da parte della maggioranza degli ufologi, alla fenomenologia UFO con la pretesa di giungere a conclusioni \"scientifiche\", fa s\u00ec che la comunit\u00e0 scientifica collochi tradizionalmente l'ufologia nell'ambito della pseudoscienza. L'ufologia \u00e8 in altre parole rigettata dall'ambiente scientifico e accademico, con poche eccezioni, tra cui il meteorologo James McDonald e il celebre astrofisico Josef Allen Hynek, che prese parte al progetto Blue Book statunitense. Il fenomeno degli avvistamenti \u00e8 comunque stato oggetto di studi sociologici e psicologici e anche analizzato in chiave psicoanalitica da Carl Gustav Jung.\nLe posizioni pi\u00f9 estreme in ambito ufologico assumono che la mancanza di prove credibili dell'esistenza dell'origine extraterrestre degli UFO sia da attribuirsi a uno sforzo continuato e coordinato da parte delle autorit\u00e0 governative e militari, negli ultimi settant'anni, allo scopo di occultare tali prove. Tale teoria della cospirazione \u00e8 nota come teoria del complotto UFO.\nGli studiosi pi\u00f9 rigorosi dichiarano invece di accettare solo informazioni sostenute da prove o almeno da forti indizi, ripudiando, fino a prova contraria, teorie complottistiche, ipotetiche basi sulla Luna, filmati e foto molto dubbie, documenti di sospetta autenticit\u00e0, rivelazioni e informazioni non sufficientemente documentate. Gli ufologi pi\u00f9 prudenti ammettono inoltre che i dati finora raccolti dallo studio degli avvistamenti sono frammentari e contraddittori e perci\u00f2 sono insufficienti per arrivare a una conclusione definitiva riguardo alla natura degli UFO.\nPresunti avvistamenti di UFO.\nIl fenomeno degli avvistamenti di UFO \u00e8 divenuto un soggetto popolare nella seconda met\u00e0 degli anni quaranta negli Stati Uniti. Gli avvistamenti sono stati effettuati da persone comuni e talvolta da personale dell'aviazione civile e militare. A seconda del numero di testimoni, gli avvistamenti si distinguono in individuali (quando c'\u00e8 un solo testimone) e collettivi (quando ci sono pi\u00f9 testimoni). Gli avvistamenti sono stati di solito attestati da testimonianze dirette, a volte sono stati supportati da rilevamenti radar, pi\u00f9 raramente sono stati accompagnati da fotografie o filmati. Quest'ultimo tipo di documentazione si \u00e8 talvolta rivelata oggetto di palese falsificazione, in particolare per quanto riguarda le fotografie (nel senso di oggetti resi ad arte non identificabili per destare interesse); in alcuni casi sono state trovate spiegazioni convenzionali, in altri casi la qualit\u00e0 delle immagini non ha permesso di stabilire esattamente la natura degli oggetti ripresi. I rilevamenti radar di UFO sono stati per lo pi\u00f9 spiegati con cause convenzionali, tra cui condizioni meteorologiche particolari che hanno causato effetti di propagazione anomala delle onde radio; i segnali radar di natura sconosciuta erano comunque molto pi\u00f9 frequenti negli anni cinquanta, quando i radar erano meno perfezionati. In rari casi sono stati associati agli avvistamenti di UFO il riscontro di tracce sul terreno e il ritrovamento di frammenti metallici, ma neanche tali tracce fisiche possono dirsi risolutive, essendosi potute trovare spiegazioni alternative.\nUna concentrazione di molti avvistamenti UFO in un certo periodo \u00e8 detta dagli ufologi \"flap\" (in italiano \"ondata\"), mentre uno schianto di un UFO a terra \u00e8 chiamato \"UFO crash\". Alcune associazioni ufologiche hanno provato a fare un resoconto dei presunti UFO crash in epoca storica, ma i casi sono in genere dubbi in quanto scarsamente documentati, con la possibile eccezione del cosiddetto incidente di Roswell che \u00e8 probabilmente il pi\u00f9 noto e citato.\nStatistiche sugli avvistamenti.\nIl numero di avvistamenti di UFO varia a seconda delle stagioni, delle ore della giornata e delle aree geografiche. Jacques Vall\u00e9e ha riscontrato che il maggior numero di avvistamenti avviene nei mesi estivi, nelle ore serali e nelle ore mattutine poco prima dell'alba. Secondo una statistica del CUFOS, i Paesi dove sono stati segnalati pi\u00f9 avvistamenti sono Stati Uniti, Brasile, Argentina, Regno Unito, Francia, Belgio, Italia, Spagna e Russia, mentre quelli dove ne sono stati segnalati meno sono Germania e India.\nSono state riscontrate anche variazioni nel lungo periodo, per cui in certi anni gli avvistamenti sono maggiori che in altri. Il CUFOS ha riscontrato che dopo il 1947 negli USA le maggiori quantit\u00e0 di avvistamenti si sono verificate all'inizio degli anni cinquanta (1952), poco dopo la met\u00e0 degli anni cinquanta (1957), a met\u00e0 degli anni sessanta (periodo coincidente con la maggior quantit\u00e0 di avvistamenti) e nel 1973; successivamente si \u00e8 avuta una diminuzione (con l'eccezione del 1977) finch\u00e9 si \u00e8 raggiunto un nuovo picco a met\u00e0 degli anni novanta, con una successiva diminuzione. I fautori dell'origine extraterrestre degli UFO pensano che la variabilit\u00e0 di lungo periodo possa dipendere tra l'altro dai programmi di esplorazione del nostro pianeta da parte degli alieni, mentre gli scettici pensano che le cause vadano ricercate in ragioni di carattere storico e socio-culturale e che la diminuzione di avvistamenti dopo il 1973 dipenda dal minore interesse per gli UFO da parte dei mezzi di comunicazione e dalla maggiore familiarizzazione del pubblico con i velivoli e i satelliti artificiali.\nLe tipologie di avvistamenti.\nSecondo la classificazione elaborata dall'astronomo Josef Allen Hynek si pu\u00f2 parlare di incontro ravvicinato quando l'avvistamento avviene a meno di 150 metri. Un incontro ravvicinato viene a sua volta distinto in \"incontro del primo tipo\" quando l'UFO viene semplicemente avvistato, \"incontro del secondo tipo\" quando l'UFO lascia tracce visibili (ad esempio bruciature sul terreno) e di \"incontro del terzo tipo\" quando si vedono presunti esseri extraterrestri. Gli avvistamenti avvenuti a distanza superiore a 150 metri vengono invece classificati come \"luci notturne\" e \"dischi diurni\"; in quest'ultima categoria rientrano anche gli oggetti di forma diversa da quella discoidale. La classificazione originaria di Hynek \u00e8 stata successivamente integrata da altri ufologi. L'astronomo Jacques Vall\u00e9e ha elaborato un'altra classificazione pi\u00f9 complessa.\nStoria degli avvistamenti.\nIl primo avvistamento di UFO vero e proprio \u00e8 considerato quello di Kenneth Arnold, avvenuto negli Stati Uniti il 24 giugno 1947; \u00e8 da allora che i mass media hanno cominciato a parlare di \"dischi volanti\", termine rimpiazzato nel 1952 con quello di UFO. Dopo l'avvistamento di Arnold, che secondo il sociologo francese Pierre Lagrange ha dato origine alla \"pi\u00f9 formidabile controversia parascientifica del XX secolo\", nello stesso anno e in quelli immediatamente successivi si sono verificati numerosi altri avvistamenti, tra cui l'incidente di Roswell nel luglio del 1947, l'incidente di Thomas Mantell nel gennaio del 1948, l'avvistamento di Lubbock del 1951 (considerato il primo avvistamento di massa) e il carosello di Washington del 1952. Presto cominciarono a essere disponibili anche le prime documentazioni fotografiche (la prima foto ufficiale di un UFO \u00e8 del 1947, mentre il primo filmato \u00e8 del 1949). Dapprima limitati prevalentemente al continente americano, nel 1954 gli avvistamenti di UFO sono diventati un fenomeno mondiale, grazie all'avvistamento di Antananarivo verificatosi in Africa e all'ondata di avvistamenti dell'autunno 1954 che ha interessato l'Europa. Successivamente, gli avvistamenti hanno continuato a verificarsi in tutti i continenti e in diverse nazioni (nel 1965 sono stati avvistati anche in Antartide). Il riscontro di tracce fisiche sul terreno associate ad avvistamenti di UFO, fenomeno poco comune, si \u00e8 verificato molto raramente negli anni cinquanta e ha subito un aumento dopo il 1964.\nA seguito della loro crescente popolarit\u00e0, gli avvistamenti di UFO hanno cominciato a essere studiati non solo da commissioni governative come il Progetto Sign e il Progetto Blue Book, ma anche da organizzazioni private; negli anni cinquanta ha cominciato cos\u00ec a svilupparsi l'ufologia, termine che \u00e8 divenuto di uso corrente ed \u00e8 entrato nei principali dizionari a partire dal 1959. In quegli anni alcuni ufologi, tra cui Leonard Stringfield, hanno cominciato a studiare anche i presunti avvistamenti riferiti negli anni immediatamente precedenti al 1947, come i \"Foo fighter\" durante la seconda guerra mondiale, ritenendo che potessero presentare analogie con gli avvistamenti verificatisi a partire dal 1947. Negli anni sessanta alcuni autori hanno cominciato a ricercare tracce di presunte manifestazioni di oggetti volanti sconosciuti nei secoli passati; sono nate cos\u00ec la clipeologia, che esamina le cronache, i documenti storici e le opere d'arte dei secoli passati, e la paleoastronautica, che prende in esame i reperti archeologici e ipotizza che certi manufatti (statuette, megaliti, ecc.) di alcune civilt\u00e0 antiche si possano spiegare mediante il contatto con gli extraterrestri. Come avviene per l'ufologia, anche la clipeologia e la paleoastronautica non sono riconosciute dalla comunit\u00e0 scientifica accademica.\nNel periodo in cui l'ufologia cominciava a svilupparsi in Occidente, in Unione Sovietica e negli altri Paesi comunisti dell'Europa orientale l'interesse del pubblico per gli UFO era scoraggiato. Negli anni cinquanta, i governi del blocco sovietico affermavano che gli UFO erano un'invenzione della propaganda occidentale per distogliere la gente dai problemi economici; gli avvistamenti non erano pubblicizzati dai mezzi di comunicazione e le notizie si diffondevano con il passaparola. Solo a partire dalla seconda met\u00e0 degli anni sessanta vi fu in quei Paesi una maggiore tolleranza; l'ufologia cominci\u00f2 a diventare popolare grazie a un ciclo di conferenze tenuto in Cecoslovacchia da Josef Allen Hynek e cominciarono a nascere le prime associazioni ufologiche private.\nCronologia degli avvistamenti principali.\nAvvistamenti di oggetti nel cielo nell'Antichit\u00e0, Medioevo e Rinascimento.\nNell'antica Grecia il condottiero Timoleone, secondo quanto ha riferito Diodoro Siculo, (Biblioteca storica, XVI, 66) nel 343 a.C. vide una \"torcia volante\" durante un viaggio in nave tra Corinto e la Sicilia. \nNel 329 a.C., Alessandro il Grande e il suo esercito furono turbati da due oggetti volanti di forma circolare; la maggior parte dei soldati abbandon\u00f2 il campo, ma i pi\u00f9 arditi rimasero e cercarono di colpire i dischi con frecce e sassi.\nAlcuni autori latini (tra cui Plinio il Vecchio, Tito Livio e Giulio Ossequente) hanno riportato notizie di apparizioni di \"clipei ardentes\" (scudi infuocati) nei cieli del territorio dell'antica Roma, tra cui quella avvenuta in Puglia nel 217 a.C. e quella verificatasi a Tarquinia nel 100 a.C. Sono stati riferiti altri presunti avvistamenti di UFO nel Medioevo e nel Rinascimento. Gli Annales Laurissenses riferiscono che nel 776, durante il regno di Carlo Magno, comparvero nel cielo di Sigiburg (oggi Hohensyburg) due scudi di colore rosso fuoco. \nNel 1492 a.D. Cristoforo Colombo, quattro ore prima di avvistare la terra dell'isola Guanahani, riporta nel suo diario, vide un oggetto luminoso venire dal cielo, entrare in acqua e viaggiare lentamente vicinissimo alla sua nave.Tra gli avvistamenti del Cinquecento si ricordano il fenomeno celeste di Norimberga nel 1561 e il fenomeno celeste di Basilea nel 1566.\nAltri avvistamenti di rilievo nei principali Paesi.\nItalia.\nIn totale gli avvistamenti censiti dal 1947 sono 18\u00a0500, di cui circa il 90% risulta identificabile.\nIn Italia si sono verificate quattro grandi ondate di avvistamenti: \nPresunti avvistamenti nello spazio.\nSono stati riferiti avvistamenti di UFO anche da parte di astronauti durante missioni nello spazio. Secondo la NASA e diversi esperti di astronautica, alcuni avvistamenti sarebbero frutto di dicerie, mentre quelli realmente accaduti ci sarebbero spiegazioni convenzionali (ultimi stadi di razzi vettori, satelliti artificiali, detriti spaziali).\nFalsificazioni ufologiche.\nIn ufologia sono state accertate diverse falsificazioni deliberate riguardanti avvistamenti di UFO, fotografie, filmati e documenti.\nTra gli avvistamenti deliberatamente falsificati, vi sono anche alcuni casi che sono stati considerati dei classici della storia dell'ufologia, come l'avvistamento di Belesta (Francia) del 1954 e l'avvistamento di San Jos\u00e9 de Valderas (Spagna) del 1967. Tra gli UFO crash, la falsificazione pi\u00f9 conosciuta \u00e8 quella dell'incidente di Aztec. Tra i falsi reperti pi\u00f9 noti, vi sono la foto scattata a Petit-Rechain (Belgio) nel 1990 e il filmato ripreso a Citt\u00e0 del Messico nel 1997.\nRapporti tra UFO e religione.\nNella seconda met\u00e0 del XX secolo sono nati alcuni movimenti religiosi, per lo pi\u00f9 di carattere settario, che vedono gli extraterrestri come esseri superiori che intervengono nella storia dell'umanit\u00e0 allo scopo di guidarne l'evoluzione. Inoltre alcuni autori, tra cui lo scrittore svizzero Erich von D\u00e4niken, il pastore presbiteriano e ufologo statunitense Barry Downing e il sacerdote cattolico spagnolo Salvador Freixedo, hanno ipotizzato collegamenti tra gli UFO e le religioni tradizionali, affermando che alcuni passi della Bibbia e di altri libri religiosi si possono spiegare con l'intervento di visitatori extraterrestri. La maggior parte degli scienziati e degli studiosi delle religioni respingono tali ipotesi.\nPensieri di scienziati sul fenomeno UFO.\nLe teorie non ortodosse di alcuni fisici sugli UFO.\nPer superare i problemi posti dalle enormi distanze da percorrere in un viaggio interstellare e dal limite invalicabile della velocit\u00e0 della luce postulato dalla teoria della relativit\u00e0, alcuni fisici favorevoli all'ipotesi extraterrestre hanno elaborato alcune teorie ipotizzando che possano raggiungere in vario modo velocit\u00e0 superluminali o che possano viaggiare attraverso altre dimensioni; l'astrofisico Bernard Haisch basa quest'ultima ipotesi sulla teoria delle superstringhe. Il fisico nucleare Stanton Friedman ha ipotizzato per gli UFO una propulsione magnetoidrodinamica, mentre il professore di ingegneria James Harder ha invece ipotizzato che la propulsione possa essere basata sul gravitomagnetismo. La maggior parte degli scienziati considera con scetticismo tali teorie sugli UFO, perch\u00e9 allo stato attuale delle conoscenze non \u00e8 sicuro che le teorie fisiche prese in considerazione sarebbero applicabili alla progettazione di motori per astronavi. Inoltre, restano aperti numerosi problemi non adeguatamente presi in considerazione, come le grandi quantit\u00e0 di energia richieste per il viaggio, i tempi necessari per l\u2019accelerazione e la decelerazione all'inizio e alla fine del viaggio e altro ancora.\nLe considerazioni dell'astronomo Carl Sagan.\nSecondo l'astronomo Carl Sagan, studioso di esobiologia ed ex consulente del Progetto Blue Book, il problema UFO andrebbe affrontato con scetticismo scientifico, evitando gli estremi di chi accetta alla lettera ogni rapporto sugli UFO e di chi rifiuta addirittura di prendere in considerazione l'argomento sostenendo che \u00e8 antiscientifico occuparsene. Lo scienziato ha sottoposto a un serio esame la documentazione disponibile sugli UFO, rilevando anzitutto che la variet\u00e0 delle manifestazioni associate agli UFO fa sospettare che non abbiano un'origine comune e che sotto questa categoria siano raggruppati fenomeni senza alcun rapporto tra loro.\nSecondo Sagan, non si pu\u00f2 basare solo sulle testimonianze degli avvistamenti, perch\u00e9 le persone possono mentire per denaro o desiderio di notoriet\u00e0 o possono in buona fede fraintendere ci\u00f2 che vedono o vedere cose che non ci sono. Lo scienziato ha affermato che tra le migliaia di avvistamenti riportati dal 1947, nessuno \u00e8 stato riferito in modo cos\u00ec attendibile da potere escludere con certezza le ipotesi del fraintendimento, dell'allucinazione o della burla; occorre quindi cercare prove oggettive, come farebbe un poliziotto o un criminologo. In alcuni casi, oltre all'avvistamento di oggetti poi riconosciuti come convenzionali (come stelle e pianeti luminosi), sono stati rilevati segnali radar che si sono rivelati fenomeni di propagazione anomala delle onde radio, per cui si sono avuti contemporaneamente avvistamenti visivi e radar di qualcosa che non c'era. Non costituiscono una prova neanche le tracce sul terreno, che possono essere state realizzate a scopo di frode o possono trovare spiegazioni convenzionali. Anche le fotografie e i filmati finora prodotti non sono una prova, perch\u00e9 sono risultati contraffatti o erano confusi e non potevano dimostrare niente.\nIn conclusione, secondo Sagan non esistono prove concrete a favore dell'origine extraterrestre degli UFO e non \u00e8 convincente neanche l'ipotesi parafisica, che sostiene che gli UFO provengano da un'altra dimensione.\nL'interpretazione psicologica del fenomeno secondo Jung.\nIl pioniere della psicologia del profondo Carl Gustav Jung si occup\u00f2 pi\u00f9 volte del fenomeno UFO nei suoi scritti e in particolare nel celebre saggio \"Un mito moderno: le cose che si vedono in cielo\", interpretandoli come rappresentazioni psichiche inconsce legate ad avvenimenti di rilevanza collettiva.\nJung aveva iniziato a interessarsi agli UFO gi\u00e0 negli anni quaranta, documentandosi su tutto quello che veniva pubblicato sul tema, per pubblicare infine nel 1958, tre anni prima della morte, il suo saggio, che pu\u00f2 esser visto come una puntuale interpretazione psicologica del fenomeno, ma anche come una ricapitolazione essenziale delle sue principali idee sulla psiche, e insieme come un messaggio - uno degli ultimi - in cui trovano posto le speranze e i timori che egli nutriva sul futuro dell'umanit\u00e0.\nJung vede la coscienza del nostro tempo lacerata, frammentata da un contrasto politico, sociale, filosofico e religioso di eccezionali dimensioni. L'Io si \u00e8 troppo allontanato dalle sue radici inconsce; le \"meraviglie\" della scienza e della tecnica sembrano volgersi in forze distruttive. I dischi volanti rappresentano visioni, oggettivazioni fantastiche di un inconscio troppo duramente represso. Tra le varie ipotesi sull'esistenza degli UFO Jung conclude dunque che \u00e8 \"un archetipo a provocare una determinata visione\".\nJung considera con distacco e una certa ironia l'esistenza degli UFO come fenomeno fisico, sebbene nell'ultima parte del suo saggio egli sembri disposto a dare maggior credito alla loro effettiva realt\u00e0, per introdurre cautamente l'ipotesi che esista una sincronicit\u00e0 tra inconscio e fenomeno reale.\nNegli anni settanta le idee di Jung sono state riprese da alcuni studiosi francesi che hanno dato origine all'ipotesi psicosociale sugli UFO.\nTeorie del complotto sugli UFO.\nAltro argomento molto dibattuto tra gli ufologi \u00e8 la supposta operazione di copertura (\"cover-up\") o insabbiamento che, secondo vari autori di ufologia, sarebbe stata attuata in modo sistematico a partire dagli anni cinquanta del Novecento dalle autorit\u00e0 militari e governative di diversi Stati (e in particolare degli Stati Uniti), con la volont\u00e0 di nascondere la presunta realt\u00e0 sugli avvistamenti all'opinione pubblica. Tali idee hanno trovato forma in una teoria del complotto che presenta alcune varianti a seconda degli autori.\nSecondo questa corrente di pensiero, ci\u00f2 avrebbe avuto inizio con l'atteggiamento delle autorit\u00e0 militari statunitensi preposte a indagare sugli UFO, che avrebbero in vari casi giustificato i presunti fenomeni ufologici con fattori ritenuti incongruenti dagli ufologi stessi e ridicolizzato le relative testimonianze. I casi di \"cover-up\" elencati nella letteratura ufologica sono molteplici ma il pi\u00f9 conosciuto \u00e8 quello del cosiddetto incidente di Roswell. Suscit\u00f2 clamore negli ambienti ufologici statunitensi anche la morte del giornalista e scrittore Frank Edwards, autore del libro \"Flyng saucer - serious business\", dove egli descriveva nei dettagli i pi\u00f9 conosciuti casi di avvistamenti.\n\u00c8 opinione comune tra gli ufologi che la copertura sul caso UFO sia giustificata dalla volont\u00e0 da parte degli Stati di non mettere a repentaglio la salute psicologica dei cittadini, presumendo che la rivelazione pubblica dell'esistenza degli alieni potrebbe innescare la diffusione del panico popolare con gravi conseguenze. Alcuni sostenitori delle teorie del complotto sugli UFO, come l'ex colonnello Philip Corso (autore del libro \"The Day after Roswell\"), parlano inoltre della necessit\u00e0 di nascondere le tecnologie \"aliene\" di cui essi presumono siano in possesso i vari governi.\nIl 7 novembre 2011 la Casa Bianca, attraverso un comunicato ufficiale, a seguito di una petizione firmata da 5\u00a0000 americani, afferma che gli Stati Uniti non hanno nessuna prova dell'esistenza degli UFO.\nPresunti \"rapimenti alieni\".\nI supposti casi di rapimento da parte di alieni riportati dalla letteratura ufologica sono anche definiti come \"incontri ravvicinati del IV tipo\", secondo una versione modificata della classificazione originariamente proposta dall'astronomo e ufologo Josef Allen Hynek. Gli ufologi li indicano anche con il termine inglese \"abduction\". Esistono numerosi casi di persone che dichiarano di essere state rapite dagli alieni (\"abducted\") e di essere state oggetto di analisi ed esperimenti anche molto invasivi. Tuttavia queste testimonianze non sono sostenute da prove e generalmente non sono considerate credibili. L'ipnosi regressiva, a cui certi investigatori ufologici hanno sottoposto i presunti rapiti, non costituisce una prova perch\u00e9 non pu\u00f2 determinare se si sia trattato di fatti realmente accaduti o di falsi ricordi. In alcuni casi, i sedicenti rapiti mostrano delle cicatrici come prova del presunto rapimento sub\u00ecto e di interventi chirurgici eseguiti dagli alieni; gli scettici fanno per\u00f2 osservare che in questo caso la medicina aliena sarebbe paradossalmente meno progredita di quella umana, dato che oggi i chirurghi riescono a eseguire molti interventi senza lasciare cicatrici apprezzabili. Alcuni scettici obiettano inoltre che sulla natura di tali cicatrici non risultano referti compilati da medici estranei all'ambiente ufologico.\nTra i presunti rapimenti alieni pi\u00f9 conosciuti vi sono quello dei coniugi Hill avvenuto nel 1961, quello di Herbert Schirmer avvenuto nel 1967, il rapimento di Pascagoula avvenuto nel 1973, il rapimento di Travis Walton avvenuto nel 1975, il rapimento di Allagash avvenuto nel 1976 e il rapimento di Emilcin avvenuto nel 1978; i casi citati si sono verificati tutti negli Stati Uniti d'America con l'eccezione dell'ultimo, verificatosi in Polonia.\nTemi paraufologici.\nPer \"temi paraufologici\" o \"argomenti correlati agli UFO\" (in inglese \"UFO related phenomena\") si intendono argomenti ed episodi che - anche a detta di organizzazioni ufologiche come il CUFOS - non sono necessariamente legati al fenomeno UFO per mancanza di sicure correlazioni, ma per i quali si tende tradizionalmente a ipotizzare, tipicamente in maniera fantasiosa e non scientifica - ovvero in assenza di sufficienti prove - una causa o un coinvolgimento extraterrestre. Questi temi sono molto sfruttati nella letteratura popolare.\nArea 51.\nTra coloro che ritengono che gli UFO siano di provenienza extraterrestre gode di una certa notoriet\u00e0 la base militare statunitense denominata Area 51, nel deserto del Nevada in cui si dice siano contenute le prove (navi spaziali rinvenute a Roswell o forse addirittura i corpi dell'equipaggio) delle visite di alieni sulla Terra, e che vi si svolga (o vi si sia svolto) un programma di retroingegneria sugli UFO, volto alla sperimentazione di nuovi velivoli. Gli scettici affermano invece che tali avvistamenti sono imputabili solo alla sperimentazione di nuovi mezzi militari americani (come ad esempio gli aerei Stealth), talvolta caratterizzati da forme insolite.\nLa cosiddetta Area 51 \u00e8 parte di una vasta zona militare (la Nellis Air Force Base) operativa situata a circa 150\u00a0km a nord-ovest di Las Vegas, nel sud dello Stato statunitense del Nevada. Nonostante sia situata nella vasta regione appartenente alla Nellis Air Force Base, le strutture nei pressi del Groom Lake sembrano essere gestite come se fossero un distaccamento dell'Air Force Flight Test Center della base aerea di Edwards nel deserto del Mojave e, come tale, la base \u00e8 nota con il nome di Air Force Flight Test Center (Detachment 3)[1][2].\nGli elevati livelli di segretezza che circondano la base e il fatto che la sua esistenza sia solo vagamente ammessa dal governo statunitense ha reso questa base un tipico soggetto delle teorie del complotto e protagonista del folclore ufologico.\nNel 1989, Bob Lazar, affermando di essere un fisico e di aver lavorato presso l'Area 51, ha raccontato in diverse interviste televisive di localit\u00e0 segrete sotterranee dove si studierebbero mezzi di trasporto alieni e di medici che hanno effettuato autopsie su cadaveri alieni. A confermare ci\u00f2, diffuse anche alcuni video trasmessi da alcune TV americane, poi dichiarati dei falsi. Secondo Lazar gli UFO sarebbero alimentati da generatori elettrici ad antimateria (Ununpentio) che attiverebbero dei motori antigravit\u00e0 a curvatura, tecnologie al momento relegate alla fantascienza.\nSatellite Black Knight.\nDiversi ufologi, autori di pseudoscienza e fautori di teorie del complotto sono convinti dell'esistenza di un misterioso oggetto di origine aliena situato in orbita attorno alla Terra. Essi sostengono che quest'oggetto, chiamato \"satellite Black Knight\", sia gi\u00e0 stato avvistato varie volte dall'aviazione militare e dalla marina statunitense negli anni cinquanta e sessanta. Il \"Black Knight\" sarebbe stato identificato come un \"artefatto alieno\" di ben 13\u00a0000 anni e la NASA sarebbe impegnata nel tentativo di nasconderne l'esistenza e l'origine.\nNel 1998 venne fotografato durante la missione STS-88 un misterioso oggetto orbitante vicino ai poli, che fu identificato con il \"satellite Black Knight\". \u00c8 tuttavia pi\u00f9 probabile che le fotografie ritraggano una coperta termica persa durante un EVA (attivit\u00e0 extraveicolare).\nBase segreta sulla Luna.\nNegli ultimi anni, dalle dichiarazioni di George Bush di costruire una base sulla Luna entro il 2020, gli ufologi hanno azzardato ipotesi secondo le quali il governo degli Stati Uniti intenderebbe in realt\u00e0 predisporre, cosa che altre ipotesi del tutto prive di fondamento ritengono gi\u00e0 avvenuta, delle armi per difendersi da eventuali invasioni aliene o delle navi cargo per commerciare con gli extraterrestri.\nQueste ipotesi sono state alimentate anche dalle affermazioni di Paul Hellyer, un politico canadese che, a margine delle riunioni della NATO cui partecipava quale ministro della difesa, ha dichiarato di ritenere reale e attuale il problema, anche militare, del rapporto fra umani e alieni.\nTriangolo delle Bermude.\nZona dell'oceano Atlantico compresa tra il largo della Florida e l'arcipelago delle Bermude, presunto teatro di naufragi e sparizioni di un numero imprecisato di navi e aeromobili che si sono verificate dal 1800 in poi, dando adito a numerosa letteratura nonch\u00e9 filmografica, citando il trattato di Charles Berlitz \"Bermuda, il triangolo maledetto\", che attribuirebbe l'origine di tali sinistri a fenomeni del cosiddetto \"paranormale\" o un'ingerenza extraterrestre.\nIn realt\u00e0 il numero di incidenti \"misteriosi\" nel triangolo non \u00e8 affatto superiore a quello di una qualsiasi altra regione ad alta densit\u00e0 di traffico aeronavale: come confermato dalla Guardia costiera degli Stati Uniti, l'incidentalit\u00e0 \u00e8 nella norma per la quantit\u00e0 di traffico e molti degli incidenti avvenuti sono derivati da normali cause fisiche e meccaniche.\nCerchi nel grano.\nI cerchi nel grano (in inglese \"crop circles\") o agroglifi sono aree di campi di cereali, o di coltivazioni simili, in cui le piante appaiono appiattite in modo uniforme, formando cos\u00ec varie figure geometriche (talvolta indicate come \"pittogrammi\") ben visibili dall'alto. A seguito del numero crescente di apparizioni di queste figure (soprattutto in Inghilterra) a partire dalla fine degli anni settanta del Novecento, il fenomeno dei crop circles \u00e8 diventato oggetto d'interesse popolare e d'indagine per determinare la genesi di queste figure. Varie ipotesi sono state avanzate per spiegare la creazione di tali figure: dalla spiegazione naturale (ovvero che si tratti di figure create dall'uomo, principalmente come burla o manifestazione artistica), verificata anche sperimentalmente, all'ipotesi paranormale o ufologica.\nLe linee di Nazca.\nL'altopiano di Nazca si trova nel sud del Per\u00f9 e copre circa 500\u00a0km2. Nonostante sia formato di sabbia e argilla e sia un luogo arido, cela uno degli enigmi mai risolti dell'archeologia mondiale.\nNel 1920, un pilota dell'aviazione peruviana, mentre sorvolava Nazca, not\u00f2 strani segni incisi sul terreno: erano una serie di linee lunghe diversi chilometri che rappresentavano disegni astratti, persone o animali. Ma la cosa pi\u00f9 strabiliante era che, da terra, sembravano semplici linee sulla sabbia, come se per realizzarle fosse stato necessario volare.\nIn realt\u00e0 i soggetti possono essere riconosciuti anche da terra, in particolare le figure pi\u00f9 piccole come la balena, lunga 30 m. Joe Nickell, che ha riprodotto il geoglifo del condor nel Kentucky tramite l'utilizzo di assi di legno e un miglio di spago, ha affermato: \u00abCon il nostro condor siamo stati in grado di vedere vaste porzioni [...] a sufficienza per determinare che la figura era ragionevolmente accurata anche prima di sorvolarla. [...] Un osservatore sarebbe stato in grado di riconoscerla per un uccello.\u00bb\nTra le immagini pi\u00f9 enigmatiche c'\u00e8 un ragno di una specie che vive nell'Amazzonia, a migliaia di chilometri da Nazca, lungo solo 8 millimetri. La sua descrizione \u00e8 talmente accurata da mostrare un organo riproduttivo, sotto la zampa destra, osservabile solo col microscopio.\nAlcuni autori di fantascienza immaginano perci\u00f2 che gli alieni, venuti in un passato lontano a istruire la civilt\u00e0 ivi vivente, insegnarono a essa l'uso di macchine altamente sofisticate e che, per rendere pi\u00f9 facile il ritorno, la istruirono a realizzare disegni controllandoli dall'alto, in modo da avere vere e proprie piste di atterraggio.\nSecondo gli ufologi il mistero delle linee di Nazca sarebbe risolto considerando separatamente le linee dritte da quelle animali. Le prime sarebbero state fatte dagli Anunnaki guidati da Viracocha/Quetzalcoatl/Thot/Ningishzida e da Ninurta come piste di atterraggio per le navi-trasporto dell'oro. Le seconde sarebbero state fatte successivamente dagli Indios Nazca per propiziarsi gli dei in modo che fossero visibili dal cielo (loro luogo di provenienza) e perch\u00e9 facessero anche da percorsi di preghiera.\nMutilazioni del bestiame.\nLe mutilazioni misteriose del bestiame, che alcuni ritengono opera di alieni, sarebbero riconducibili a cause naturali (insetti, predatori, autolisi degli organi interni) o a cause umane. In particolare, si ritiene che parte delle mutilazioni avvenute in Sudamerica sarebbero opera di organizzazioni malavitose, con finalit\u00e0 intimidatorie verso gli allevatori.\nNarrativa.\nOpere letterarie di fantascienza incentrate sul tema degli UFO (avvistamenti di UFO, rapimenti alieni, ecc., non semplicemente film in cui sono presenti alieni o astronavi, per i quali si veda la voce Extraterrestri nella fantascienza).\nFilmografia.\nAlcuni film rappresentativi che trattano, in maniera specifica, il fenomeno ufologico (avvistamenti, incontri ravvicinati e i rapimenti). Per film in cui sono presenti alieni in generale, si veda invece la voce Extraterrestri nella fantascienza; per le invasioni si veda Invasione aliena.\nSerie televisive.\nAlcune serie televisive di fantascienza che hanno per tema principale gli UFO:"}
{"id": "2923280", "revid": "767487", "url": "https://it.wikipedia.org/wiki?curid=2923280", "title": "Kuno Kl\u00f6tzer", "text": ""}
{"id": "2923281", "revid": "648716", "url": "https://it.wikipedia.org/wiki?curid=2923281", "title": "Kremis", "text": "Kremis \u00e8 un comune rurale del Mali facente parte del circondario di Y\u00e9liman\u00e9, nella regione di Kayes.\nIl comune \u00e8 composto da 5 nuclei abitati:"}
{"id": "2923282", "revid": "767487", "url": "https://it.wikipedia.org/wiki?curid=2923282", "title": "Dante Nardi", "text": "Carriera.\nClub.\nDi ruolo mezzala, cresciuto nel vivaio del , nel 1937 e nel 1938 con i felsinei vince per due volte il \"Trofeo Walter Bensemann\" a Strasburgo, importante manifestazione giovanile d'Europa.\nPassa quindi in prestito al in Serie C, dove milita nelle stagioni 1939-1940 e 1940-1941, in cui ricopre da titolare il ruolo di interno destro (mezzala) realizzando 30 gol in 50 partite di campionato.\nTorna al in Serie A nella stagione 1941-1942, dopo una breve parentesi al Carpi, sotto la guida dell'allenatore austriaco Hermann Felsner avviene il debutto in massima serie il 21 dicembre 1941 a Roma contro la Lazio.\n\u00c8 un Bologna che ha appena vinto lo scudetto e che \"tremerare il mondo fa\" in cui Nardi giovanissimo non trova molto spazio: gioca 7 gare segnando 3 gol, uno dei quali espugna San Siro, nella vittoria esterna per 1-0, il 10 maggio 1942 contro l'Ambrosiana-Inter.\nNella stagione 1942-1943 \u00e8 titolare nel Bologna a 22 anni, conta 22 presenze e segna 6 gol di cui uno alla Fiorentina, uno al Milano e uno ancora contro l'Ambrosiana-Inter, il 14 febbraio 1943 nella gara terminata 3-1. Conta anche una presenza in Coppa Italia con un gol e due presenze in Mitropa Cup.\nNella stagione 1944 \u00e8 sempre titolare nel Bologna con 12 presenze e 8 gol, in un campionato che a causa della seconda guerra mondiale si disputa a gironi regionali, in cui il Bologna viene eliminato in finale regionale dai VV FF di La Spezia.\nNel giugno del 1944 Nardi si ammala molto gravemente di pleurite, malattia che lo costringe ad una inattivit\u00e0 di quasi tre anni.\nA seguito di questa lunga inattivit\u00e0, il Bologna lo cede nel dicembre del 1946 alla Centese. Nella stagione 1946-1947 gioca in Serie C con la S.P. Centese, il cui allenatore \u00e8 il Magiaro Gyula Lelovics (ex Bologna), in cui forma un attacco con il giovanissimo Giovan Battista Fabbri. Disputa la sua prima partita ufficiale con la Centese il 22 dicembre 1946, segna in 29 presenze 25 gol diventando capocannoniere del torneo e trascinando la squadra a vincere il campionato, ottenendo cos\u00ec una storica promozione in Serie B, unica volta nella storia del club biancoazzurro.\nNella stagione 1947-1948 disputa il campionato di Serie B con la Centese, che a fine stagione retrocede di nuovo in Serie C: Nardi in 34 partite realizza 6 reti. Disputa altri due campionati di Serie C nel club biancoazzurro. Ceduto per la stagione 1950-1951 al Faenza in Promozione Interregionale (equivalente della IV Serie, l'attuale quarto livello), segna 15 gol giocando da mezzala destra, risultando il capocannoniere della squadra. Nel 1951-1952 gioca sempre nel Faenza sotto la guida dell'allenatore Ivo Fiorentini.\nNella stagione 1952-1953 passa dal Faenza all'Incedit Foggia con cui gioca solo l'inizio della stagione.\nChiude professionalmente col calcio a 35 anni.\nNazionale.\nVanta due convocazioni con la Nazionale Under-21 ed una con la Nazionale A a Firenze, con Vittorio Pozzo."}
{"id": "2923285", "revid": "1543377", "url": "https://it.wikipedia.org/wiki?curid=2923285", "title": "Mar\u00e9kaffo", "text": "Mar\u00e9kaffo, o anche Mar\u00e9khaffo, \u00e8 un comune rurale del Mali facente parte del circondario di Y\u00e9liman\u00e9, nella regione di Kayes.\nIl comune \u00e8 composto da 3 nuclei abitati:"}
{"id": "2923288", "revid": "86343", "url": "https://it.wikipedia.org/wiki?curid=2923288", "title": "Mar\u00e9khaffo", "text": ""}
{"id": "2923289", "revid": "86343", "url": "https://it.wikipedia.org/wiki?curid=2923289", "title": "Marekhaffo", "text": ""}
{"id": "2923291", "revid": "287204", "url": "https://it.wikipedia.org/wiki?curid=2923291", "title": "Marekaffo", "text": ""}
{"id": "2923299", "revid": "1543377", "url": "https://it.wikipedia.org/wiki?curid=2923299", "title": "Soumpou", "text": "Soumpou \u00e8 un comune rurale del Mali facente parte del circondario di Y\u00e9liman\u00e9, nella regione di Kayes.\nIl comune \u00e8 composto da 5 nuclei abitati:"}
{"id": "2923305", "revid": "1543377", "url": "https://it.wikipedia.org/wiki?curid=2923305", "title": "Toya (Mali)", "text": "Toya \u00e8 un comune urbano del Mali facente parte del circondario di Y\u00e9liman\u00e9, nella regione di Kayes.\nIl comune \u00e8 composto da 4 nuclei abitati:"}
{"id": "2923307", "revid": "88740", "url": "https://it.wikipedia.org/wiki?curid=2923307", "title": "Belvidere", "text": ""}
{"id": "2923309", "revid": "1543377", "url": "https://it.wikipedia.org/wiki?curid=2923309", "title": "Tringa (Mali)", "text": "Tringa \u00e8 un comune rurale del Mali facente parte del circondario di Y\u00e9liman\u00e9, nella regione di Kayes.\nIl comune \u00e8 composto da 4 nuclei abitati:"}
{"id": "2923311", "revid": "1601148", "url": "https://it.wikipedia.org/wiki?curid=2923311", "title": "Erich Pommer", "text": "Contribu\u00ec allo sviluppo del movimento cinematografico dell'espressionismo tedesco durante l'era del muto a capo della produzione della societ\u00e0 UFA dal 1924 al 1926: fu l'artefice di molti dei pi\u00f9 grandi film della Repubblica di Weimar come \"Il gabinetto del dottor Caligari\" (1920), \"Il dottor Mabuse\" (1922), \"I nibelunghi\" (1924), \"Finanze del granduca\" (1924), \"Variet\u00e9\" (1925), \"Metropolis\" (1927) e \"L'angelo azzurro\" (1930).\nPrimi anni e carriera.\nErich Pommer nacque a Hildesheim, nella Provincia di Hannover, i genitori erano Gustav Pommer, un commerciante di tessili e sua moglie Anna, nata Jacobson. Nel 1896 la famiglia si trasfer\u00ec a Gottinga dove il padre assunse la direzione di un'azienda di conserve. Nel 1905 la famiglia si trasfer\u00ec nuovamente, questa volta a Berlino.\nDopo una pratica commerciale alla \"Machol Herrenkonfektion &amp; Lewin\", Pommer inizi\u00f2 la sua carriera cinematografica nel 1907, nella filiale berlinese della Gaumont, azienda della quale nel 1910 assunse la direzione della filiale viennese. Nel 1912 Pommer concluse la leva militare e divenne un rappresentante della societ\u00e0 francese \u00c9clair a Vienna, dove era responsabile degli affari in Europa Centrale e orientale. Dal 1913 fu rappresentante generale della \u00c9clair per l'Europa centrale, Svezia, Norvegia, Danimarca e Polonia, con sede a Berlino. Nello stesso anno spos\u00f2 Gertrud Levy e, insieme a Marcel Vandal, direttore generale della \u00c9clair, fond\u00f2 la \"Wiener-Autoren-Film\" che produsse film per la \u00c9clair. Il film d'esordio fu \"Das Geheimnis der L\u00fcfte\" / \"Le myst\u00e8re de l'air\" al quale, fino al 1915, seguirono altri 5 titoli.\nNel 1915, con l'apporto di capitali francesi conferiti da \u00c9clair e insieme a Fritz Holz, Pommer fond\u00f2 a Berlino la \"Decla-Film-Gesellschaft-Holz &amp; Co.\" specializzata nella produzione di film di avventura, gialli, drammi e serie di cortometraggi. Il servizio noleggio della Decla si occup\u00f2 inoltre della diffusione di film stranieri.\nNel corso della prima guerra mondiale Pommer combatt\u00e9 sul fronte occidentale e su quello orientale, nel 1916, congedato a causa di una ferita, fece rientro a Berlino.\nNel 1919, in seguito alla fusione fra Decla e la Meinert-Film-Gesellschaft, Rudolf Meinert assunse la direzione della produzione ed Erich Pommer l'incarico della rappresentanza all'estero. Le produzioni della Decla salirono di livello, vennero creati i marchi \"Decla Abenteuerklasse\" (che produsse, tra gli altri, la seconda parte del film di Fritz Lang, \"I ragni\", 1920) e \"Decla Weltklasse\" (che produsse \"Il gabinetto del dottor Caligari\" diretto da Robert Wiene).\nNel 1920 la Decla si fuse con la Deutsche Bioskop AG divenendo la Decla-Bioskop AG e la seconda casa di produzione cinematografica del paese dopo la UFA, vennero create due societ\u00e0, una di queste, la Uco-Film GmbH, si specializz\u00f2 nella produzione di film ricavati da romanzi d'appendice tra i quali \"Il castello di Vogelod\" e \"Fantasma\" (1922), entrambi diretti da Friedrich Wilhelm Murnau e \"Il dottor Mabuse\" di Fritz Lang. L'altra societ\u00e0 si dedic\u00f2 invece a produzioni ricavate da opere della letteratura mondiale. Nel novembre del 1921 la Decla-Bioskop venne acquisita dalla UFA mantenendo per\u00f2 una relativa indipendenza. Pommer ne assunse la direzione, nello stesso periodo fu presidente della \"Spitzenorganisation der Filmindustrie (SPIO)\" l'associazione di categoria dell'industria cinematografica. In questi anni \u00e8 forte l'influenza di Pommer sulla produzione cinematografica della Repubblica di Weimar. L'inflazione elevatissima permette di produrre film con costi molto elevati, vennero prodotti alcuni classici che riscuotono successo anche all'estero come \"L'ultima risata\" (1924), \"Variet\u00e9\" (1925) e \"Faust\" (1926).\nL'innalzamento dei costi di produzione porta la UFA in difficolt\u00e0 finanziarie ulteriormente aggravate dagli enormi costi del film \"Metropolis\" (6 milioni di Reichsmark), nel 1926 il contratto di Pommer non venne rinnovato. Trasferitosi negli Stati Uniti collabor\u00f2 con la Paramount Pictures per la quale produsse due film con Pola Negri: \"Hotel Imperial\" e \"Reticolati\", entrambi del 1927. Nello stesso anno rientr\u00f2 alla UFA, dove arricchito da nuove conoscenze tecniche, produsse il primo film della UFA con audio ed il primo film doppiato in pi\u00f9 lingue, \"Melodie des Herzens\" diretto da Hanns Schwarz e prodotto in versione inglese, francese, ungherese e muta. Negli anni successivi produsse numerosi film di successo tra i quali \"L'angelo azzurro\" (1930) diretto da Josef von Sternberg.\nEsilio e ritorno.\nNei primi mesi del 1933, sull'onda del processo di \"arianizzazione\" la UFA rescisse il contratto con Pommer, che si trasfer\u00ec dapprima a Parigi dove produsse per la Fox Film Corporation i film \"Hanno rubato un uomo\" (1934) di Max Oph\u00fcls e \"La leggenda di Liliom\" (1934) di Fritz Lang, e in seguito a Hollywood. Nel 1936 incominci\u00f2 a lavorare in Inghilterra per Alexander Korda con il film \"Elisabetta d'Inghilterra\" (1937) e l'anno successivo cre\u00f2 una propria azienda di produzione, la Mayflower Picture Corp., in societ\u00e0 con Charles Laughton. Il loro primo film, \"Il vagabondo dell'isola\" (1938), fu l'unico tentativo di Pommer di dirigere un film. Nel 1938 produsse \"Marciapiedi della metropoli\", diretto da Tim Whelan, e nel 1939 \"La taverna della Giamaica\", di Alfred Hitchcock.\nNel 1939 firm\u00f2 il contratto con la RKO Radio Pictures, a Hollywood, con cui produsse due film, \"Non desiderare la donna d'altri\" (1940) di Garson Kanin e \"Balla, ragazza, balla\" (1940) con Maureen O'Hara, diretto da Dorothy Arzner. Nel 1941, a causa delle sue gravi condizioni di salute (ebbe infatti un infarto), la RKO non gli rinnov\u00f2 il contratto. Caduto in disgrazia, Pommer fu costretto con sua moglie a lavorare in una fabbrica di porcellane. Nel 1944 ottenne la cittadinanza statunitense.\nNel 1946 Pommer torn\u00f2 in Germania, dove divent\u00f2 l'ufficiale pi\u00f9 alto in grado nel reparto filmografia militare dell'esercito statunitense, responsabile della riorganizzazione dell'industria filmografica tedesca, e della supervisione della ricostruzione degli studi cinematografici e dell'assegnazione delle licenze di produzione. A seguito di alcune contestazioni, nel 1949, Pommer rassegn\u00f2 le dimissioni e ritorn\u00f2 negli Stati Uniti. Prov\u00f2 a lanciare, con poco successo, la Signature Picture, con l'intento di produrre film tedesco-americani.\nNel 1951 a Monaco di Baviera fond\u00f2 la International Film GmbH che produsse, fra gli altri, \"Nachts auf den Stra\u00dfen\" (1951) e \"All'Est si muore\" (\"Kinder, M\u00fctter und ein General\") del 1955 diretto da L\u00e1szl\u00f3 Benedek. Insoddisfatto dell'ambiente professionale in Germania torn\u00f2 negli Stati Uniti dove fond\u00f2 una societ\u00e0 di produzione con il figlio. Le precarie condizioni fisiche - Pommer era costretto sulla sedia a rotelle a causa dell'amputazione di una gamba - gli impedirono per\u00f2 di realizzare ulteriori progetti.\nPommer mor\u00ec nel 1966, a Los Angeles, California."}
{"id": "2923313", "revid": "125003293", "url": "https://it.wikipedia.org/wiki?curid=2923313", "title": "Stencil graffiti", "text": "Le espressioni di origine inglese \"stencil graffiti\" (in italiano talvolta resa come \"graffiti stencil\", \"graffiti a stencil\" e simili) e \"stencil art\" si riferiscono a un tipo di graffiti ottenuti per mezzo di uno stencil (maschera normografica) attraverso cui viene spruzzata vernice spray. In alcuni casi una immagine \u00e8 realizzata usando pi\u00f9 stencil e diversi colori.\nRispetto ad altre forme di graffiti writing e di street art, lo stencil consente un'esecuzione pi\u00f9 veloce e permette di riprodurre una stessa identica immagine in un qualsiasi numero di copie. Questi elementi ne fanno una tecnica di tagging e tag bombing particolarmente efficace.\nLa sottocultura dei graffiti a stencil ha iniziato a svilupparsi almeno dalla fine degli anni sessanta. Uno dei primi artisti a ottenere notoriet\u00e0 attraverso l'uso di questa tecnica \u00e8 stato John Fekner, che ha applicato lo stencil a partire dal 1968. Uno dei suoi pi\u00f9 celebri graffiti a stencil \u00e8 rimasto visibile presso il Pulaski Bridge Queens Midtown Tunnel di New York dal 1979 al 1990."}
{"id": "2923314", "revid": "122569360", "url": "https://it.wikipedia.org/wiki?curid=2923314", "title": "Ron Cobb", "text": "Appartiene a una categoria di \"concept artist\" solitamente definiti \"futuristi visuali\".\nBiografia.\nA 18 anni, senza alcuna formazione di base nel campo dell'illustrazione, viene assunto come animatore ai Walt Disney Studios di Burbank, California. In seguito lavora per il film d'animazione \"La bella addormentata nel bosco\" (1959), l'ultimo della Disney interamente colorato a mano. L'anno successivo \u00e8 arruolato nell'esercito americano. I primi due anni consegna documenti segreti nella zona di San Francisco, e nel 1963 \u00e8 spedito in Vietnam come disegnatore per la segnaletica. Congedato, inizia a lavorare da \"freelance\" e collabora al Los Angeles Free Press nel 1965, con vignette politiche. La paga \u00e8 scarsa, e Cobb continua a cercare lavoro altrove. Disegna la copertina dell'album dei Jefferson Airplane, \"After Bathing at Baxter's\", del 1967. Inoltre collabora alla creazione del film cult di fantascienza \"Dark Star\" (1974) disegnando l'aspetto esteriore della nave spaziale.\nNel 1972 si trasferisce a Sydney, in Australia. Nel 1975 l'editore indipendente Wild &amp; Woolley pubblica un \"best of\" delle sue prime vignette raccolte nel libro \"Cobb Book\", seguito da \"Cobb Again\" del 1978. Le sue pi\u00f9 importanti opere saranno raccolte nel maxilibro \"Colorvision\", a colori, che include gran parte dei suoi lavori per i film \"Guerre stellari\" (1977), \"Alien\" (1979) e \"Conan il barbaro\" (1982), la prima pellicola in cui compare come \"production designer\". Collabora inoltre alla produzione artistica di altri film, come \"Giochi stellari\" (1984), \"Leviathan\" (1989), e alla concezione visiva di film come \"Scuola di geni\" (1985), \"Ritorno al futuro\" (1985), \"Aliens - Scontro finale\" (1986), \"The Abyss\" (1989), \"Atto di forza\" (1990), \"True Lies\" (1994), \"Il sesto giorno\" (2000), \"Come cani e gatti\" (2001), \"Southland Tales - Cos\u00ec finisce il mondo\" (2006) e \"Garbo\", da lui diretto.\nDopo \"Incontri ravvicinati del terzo tipo\", Steven Spielberg offre a Cobb l'opportunit\u00e0 di dirigere un sequel, inizialmente pensato come un thriller oscuro dal titolo \"Night Skies\". Cobb scrive una prima bozza, ma sorgono problemi con gli effetti speciali, che avrebbero richiesto la riscrittura del copione. Nel 1980 Spielberg rielabora la bozza di Cobb per \"Night Skies\" in una versione pi\u00f9 personale, che intitoler\u00e0 \"E.T. l'extra-terrestre\" e Cobb riceve un compenso di partecipazione. A lui si devono i bizzarri personaggi della \"cantina\" di \"Guerre stellari\", gli interni ed esterni di \"Alien\" e \"Aliens - Scontro finale\", incluso il \"Dropship\", la DeLorean di \"Ritorno al futuro\", le scenografie di \"Conan il barbaro\" e \"Atto di forza\", e i \"props\" tecnologici de \"Il sesto giorno\" e tanti altri film. Insieme ai colleghi Syd Mead e Chris Foss, va considerato tra i migliori futuristi visuali.\nCobb muore il 21 settembre 2020, giorno del suo ottantatreesimo compleanno, per complicazioni dovute alla demenza da corpi di Lewy."}
{"id": "2923315", "revid": "1452073", "url": "https://it.wikipedia.org/wiki?curid=2923315", "title": "Bennington", "text": ""}
{"id": "2923316", "revid": "14691", "url": "https://it.wikipedia.org/wiki?curid=2923316", "title": "Tag bombing", "text": ""}
{"id": "2923318", "revid": "599013", "url": "https://it.wikipedia.org/wiki?curid=2923318", "title": "Circondario di Abe\u00efbara", "text": ""}
{"id": "2923322", "revid": "697352", "url": "https://it.wikipedia.org/wiki?curid=2923322", "title": "Bentley (disambigua)", "text": ""}
{"id": "2923323", "revid": "729019", "url": "https://it.wikipedia.org/wiki?curid=2923323", "title": "Justin Roberts", "text": "Tra il 2002 e il 2014 ha lavorato nella WWE."}
{"id": "2923326", "revid": "287204", "url": "https://it.wikipedia.org/wiki?curid=2923326", "title": "Berkley", "text": ""}
{"id": "2923327", "revid": "200568", "url": "https://it.wikipedia.org/wiki?curid=2923327", "title": "Isaak Ilijc Rubin", "text": ""}
{"id": "2923328", "revid": "25152", "url": "https://it.wikipedia.org/wiki?curid=2923328", "title": "Nab\u00edl-i-Akbar", "text": ""}
{"id": "2923333", "revid": "86343", "url": "https://it.wikipedia.org/wiki?curid=2923333", "title": "Circondario di Tin-Essako", "text": ""}
{"id": "2923339", "revid": "88740", "url": "https://it.wikipedia.org/wiki?curid=2923339", "title": "New Berlin", "text": "New Berlin (\"Nuova Berlino\" in lingua inglese) pu\u00f2 riferirsi a:"}
{"id": "2923343", "revid": "465169", "url": "https://it.wikipedia.org/wiki?curid=2923343", "title": "Kafala", "text": "Kafala () significa \u201cfideiussione\u201d in diritto islamico. Solo in epoca contemporanea il termine ha acquisito un senso traslato in riferimento alle misure di tutela dei minori, e costituisce oggi lo strumento principale di protezione dell'infanzia in alcuni Paesi islamici. L'attuale istituto della \"kaf\u0101la\", molto simile all'affido, non \u00e8 perci\u00f2 un istituto di diritto islamico, anche se cos\u00ec viene presentato in documenti ufficiali.\nI principi.\nTale istituto giuridico non va a cancellare il legame che ha il minore con i propri genitori naturali, cosa non ammessa dai principi dell'Islam, bens\u00ec a creare un affidamento del minore a un altro soggetto. L'affidatario deve professare la fede islamica e avere altre caratteristiche imposte dalla normativa. Sull'esecuzione della kafala vigila sempre il tribunale preposto, che ha il potere di revocarla. Al raggiungimento della maggiore et\u00e0 del soggetto protetto, la kafala si estingue.\nConvenzione internazionale sui diritti del fanciullo.\nQuesta Convenzione garantisce il diritto del fanciullo ad avere una protezione sostitutiva della famiglia naturale qualora questa venga a mancare, ed elenca le forme, tra cui annovera la \"kaf\u0101la\", in cui si pu\u00f2 concretizzare tale protezione sostitutiva, avendo come preminente elemento di giudizio l'interesse superiore del fanciullo:\n2. Gli Stati-Parti prevedono per questo fanciullo una protezione sostitutiva, in conformit\u00e0 con la loro legislazione nazionale.\n3. Tale protezione sostitutiva pu\u00f2 in particolare concretizzarsi per mezzo dell'affidamento familiare, della \"kaf\u0101la\" di diritto islamico, dell'adozione o, in caso di necessit\u00e0, del collocamento in adeguati istituti per l'infanzia. Nell'effettuare una selezione tra queste soluzioni si terr\u00e0 debitamente conto della necessit\u00e0 di una certa continuit\u00e0 nell'educazione del fanciullo, nonch\u00e9 della sua origine etnica, religiosa, culturale e linguistica\u201d (art. 20).\nAnche la successiva Convenzione dell'Aja \u201cSulla competenza, la legge applicabile, il riconoscimento, l'esecuzione e la cooperazione in materia di responsabilit\u00e0 genitoriale e di misure di protezione dei minori\u201d (19 dicembre 1996), fa riferimento alla \"kaf\u0101la\" (art. 3). L'Italia ha sottoscritto questa Convenzione nel 2003, e l'ha ratificata con legge del 18 giugno 2015 n\u00b0 101.\nLa \"kaf\u0101la\" nei paesi del Maghreb.\nIn Tunisia.\nLa Tunisia ha regolamentato l'istituto della \"kaf\u0101la\" con la l. n. 27, 4 marzo 1958 (artt. 3-7).\nIn Libia.\nLa normativa libica sulla \"kaf\u0101la\" \u00e8 inclusa nella legge di statuto personale (n. 10 del 1984, art. 60); ulteriori specificazioni sono contenute nella risoluzione n. 453 del 1985 (artt. 2-3); la risoluzione n. 454 del 1985, poi, ha creato una sorta di affido temporaneo (\"Hosting Ordinance\"); infine, con la legge n. 9 del 1993, il legislatore libico ha riformato l'art. 60 ampliando e precisando i tre paragrafi della legge precedente.\nIn Algeria.\nIn Algeria l'istituto della \"kaf\u0101la\" \u00e8 regolamentato nel Codice della Famiglia (l. n. 11, 9 giugno 1984, artt. 116-125).\nIn Egitto.\nIn Egitto la legge di tutela dell'infanzia (n. 12 del 1996) dedica una Sezione alla \u201ctutela sostitutiva\u201d (artt. 46-49; ma non ricorre il termine \"kaf\u0101la\"). Il compito della \u201cfamiglia sostitutiva\u201d \u00e8 quello di prendersi cura del minore che abbia compiuto due anni, quando la sua famiglia naturale non sia in grado di provvedervi. Il successivo Regolamento esecutivo (decreto del Presidente del Consiglio dei Ministri, n. 3452 del 1997, artt. 83-109) ha specificato le regole e le condizioni per la definizione di \u201cfamiglia sostitutiva\u201d.\nIn Marocco.\nIn Marocco, la \"Mudawwana\" del 2004 esclude che un privato cittadino possa assumere iniziative circa la tutela dei minori (art. 54). Cosicch\u00e9 le due istituzioni responsabili dei minori si identificano nella famiglia e nello Stato. Per questo il codice della famiglia stabilisce un quadro di obblighi dei genitori. La tutela dei minori abbandonati si basa, invece, sul sistema della \"kaf\u0101la\". Questo istituto \u00e8 stato regolamentato con la l. n. 1-93-165, 10 settembre 1993. Successivamente, le disposizioni della legge del 1993 sono state abrogate e sostituite con il \"\u1e0c\u0101hir\" n. 1-02-172 del 13 giugno 2002, relativo alla promulgazione della l. n. 15-01.\nLa \"kaf\u0101la\" in Italia.\nLa dottrina.\nSecondo Agostino Cilardo, tale istituto \u00e8 definibile come una forma di tutela sociale molto simile all'affido. Istituto che vede una genesi unicamente attraverso una procedura giurisdizionale, su cui vigiler\u00e0 il giudice tutelare.\nLa giurisprudenza.\nQuestione controversa \u00e8 il riconoscimento della efficacia di una sentenza di \"kaf\u0101la\" nell'ordinamento interno italiano, vista l'impossibilit\u00e0 di pronunciare l'efficacia di un provvedimento che non ha corrispondente nel diritto nazionale.\nLa Corte di Cassazione, Sezione I Civile, si \u00e8 occupata, per la prima volta, dell'istituto della \"kaf\u0101la\" con la sentenza n. 21395, 4 novembre 2005, con la quale ha escluso il potere di rappresentanza legale dell'affidatario nei confronti di un minore dato in affidamento (\"makf\u016bl\") espatriato in Italia, ma per il profilo esclusivamente processuale della legittimazione autonoma del \"k\u0101fil\" ad opporsi alla dichiarazione dello stato di adottabilit\u00e0 del minore; mentre, sul piano sostanziale, la sentenza ha riconosciuto che \u201cla kaf\u0101lah attribuisce agli affidatari un potere di custodia, a tempo sostanzialmente indeterminato, con i contenuti educativi di un vero e proprio affidamento preadottivo\u201d.\nCon la sentenza n. 7472 del 20 marzo 2008 (stesse argomentazioni e stesse conclusioni della sentenza n. 7472 sono nelle sentenze della Corte di Cassazione, Sezione Prima Civile, n. 18174 del 2 luglio 2008, e n. 19734 del 17 luglio 2008), la Cassazione ha stabilito che la \"kaf\u0101la\", come disciplinata dalla legislazione del Marocco, crea un legame tale da giustificare il ricongiungimento familiare, dando quindi diritto a riunire il minore alla sua nuova famiglia, quando si tratta di cittadini marocchini residenti in Italia. Richiamandosi alle argomentazioni della Corte di Cassazione sono state emesse alcune sentenze che assimilano la \"kaf\u0101la\" all'affidamento (es., Tribunale di Rovereto, 21 maggio 2009; Tribunale di Brescia, Ordinanza 3 agosto 2009, n. 2724).\nCaso diverso si ha quando sia un cittadino italiano a richiedere il riconoscimento della efficacia di una sentenza di \"kaf\u0101la\". Con sentenza n. 4868, 1\u00ba marzo 2010, la Suprema Corte si \u00e8 pronunciata sulla richiesta, da parte di un cittadino italiano di origine marocchina, del visto di ingresso per una minore, nata in Marocco, al fine del ricongiungimento familiare in Italia con lui e sua moglie, sulla base di una sentenza marocchina di affidamento secondo l'istituto della \"kaf\u0101la\". La Cassazione ha stabilito che ai cittadini italiani deve essere applicato il diritto italiano. In particolare, le previsioni da applicare nella fattispecie sono quelle dell'adozione internazionale. Questa tesi \u00e8 stata ribadita nell'Ordinanza n. 996 del 24 gennaio 2012, della Corte di Cassazione:\nLa Corte di Cassazione a Sezioni Unite, con sentenza n. 21108 del 16 settembre 2013, ha rilevato come non possa essere rifiutato il nulla osta all'ingresso nel territorio nazionale, per ricongiungimento familiare, richiesto nell'interesse del minore cittadino extracomunitario, affidato a cittadino italiano residente in Italia con provvedimento di \"kaf\u0101la\" pronunciato dal giudice straniero, nel caso in cui il minore stesso sia a carico o conviva nel paese di provenienza con il cittadino italiano, ovvero gravi motivi di salute impongano che debba essere da questi personalmente assistito."}
{"id": "2923344", "revid": "223320", "url": "https://it.wikipedia.org/wiki?curid=2923344", "title": "If I could only be sure", "text": ""}
{"id": "2923350", "revid": "1543377", "url": "https://it.wikipedia.org/wiki?curid=2923350", "title": "Ab\u00e9\u00efbara", "text": "Ab\u00e9\u00efbara \u00e8 un comune rurale del Mali, capoluogo del circondario omonimo, nella regione di Kidal."}
{"id": "2923352", "revid": "767487", "url": "https://it.wikipedia.org/wiki?curid=2923352", "title": "La maglietta rossa", "text": "La maglietta rossa \u00e8 un film documentario del 2009 diretto da Mimmo Calopresti, che racconta la finale di Coppa Davis tra Italia e Cile del 18 dicembre 1976, quando Adriano Panatta scese in campo per affrontare il doppio con Paolo Bertolucci indossando una maglietta rossa.\nTrama.\nImmagini di archivio (Roma e la costruzione del Villaggio Olimpico, le manifestazioni contro Pinochet, l'Estadio del Chile, un inedito Duce che gioca a tennis dell'Archivio Istituto Luce) e filmati amatoriali mostrano l'incontro e raccontano l'Italia di quegli anni.\nCalopresti racconta l'Italia degli anni '70 partendo dall'evento sportivo che si svolse nel Cile di Pinochet, e lo fa attraverso i racconti di Paolo Villaggio, Paolo Bertolucci, Tonino Zugarelli e lo stesso Panatta che venne contestato all'epoca (\"Panatta milionario-Pinochet Sanguinario) e scelse di giocare indossando una piccola provocazione."}
{"id": "2923354", "revid": "324090", "url": "https://it.wikipedia.org/wiki?curid=2923354", "title": "Kafalah", "text": ""}
{"id": "2923356", "revid": "287204", "url": "https://it.wikipedia.org/wiki?curid=2923356", "title": "Abeibara", "text": ""}
{"id": "2923357", "revid": "767487", "url": "https://it.wikipedia.org/wiki?curid=2923357", "title": "Noi due soli", "text": "Noi due soli \u00e8 un film del 1952 diretto da Marcello Marchesi, Vittorio Metz e Marino Girolami. \u00c8 una commedia fantastica che sfrutta l'espediente del sogno per trasportare il protagonista Walter Chiari in uno scenario futuro post apocalittico.\nTrama.\nWalter e Carlo sono grandi amici nonostante i caratteri molto diversi. Mentre Walter \u00e8 fidanzato con Gina, una collega della ditta farmaceutica dove lavora ma non pu\u00f2 sposarla senza prima aver trovato casa, Carlo \u00e8 innamorato della direttrice della pensione che per\u00f2 cerca di sedurre Walter. Proprio la direttrice potrebbe dare una casa a Walter ma per formare una coppia con lui e non per permettergli di sposare Gina. Dopo un chiarimento e un litigio i due vengono scacciati dalla pensione e passano la notte in un rifugio antiaereo. Walter sogna di essere rimasto l'unico sopravvissuto con Carlo e Gina. Chiede all'amico di andarsene per poter restare solo con la sua bella ma dopo una serie di disavventure si rende conto di aver preso la decisione sbagliata.\nAl suo risveglio avr\u00e0 modo di affrontare la vita in maniera diversa."}
{"id": "2923359", "revid": "767487", "url": "https://it.wikipedia.org/wiki?curid=2923359", "title": "Kamenskij rajon (Oblast' di Tula)", "text": "Il Kamenskij rajon () \u00e8 un rajon dell'Oblast' di Tula, nella Russia europea, il cui capoluogo \u00e8 Archangel'skoe. Istituito nel 1924, ricopre una superficie di 795 chilometri quadrati."}
{"id": "2923361", "revid": "188402", "url": "https://it.wikipedia.org/wiki?curid=2923361", "title": "Open hardware", "text": ""}
{"id": "2923365", "revid": "188402", "url": "https://it.wikipedia.org/wiki?curid=2923365", "title": "Hardware open source", "text": ""}
{"id": "2923367", "revid": "372624", "url": "https://it.wikipedia.org/wiki?curid=2923367", "title": "Corda lunga", "text": ""}
{"id": "2923369", "revid": "1543377", "url": "https://it.wikipedia.org/wiki?curid=2923369", "title": "Boghassa", "text": "Boghassa \u00e8 un comune rurale del Mali facente parte del circondario di Ab\u00e9\u00efbara, nella regione di Kidal."}
{"id": "2923371", "revid": "161374", "url": "https://it.wikipedia.org/wiki?curid=2923371", "title": "Les \u00e9l\u00e9ments", "text": ""}
{"id": "2923372", "revid": "767487", "url": "https://it.wikipedia.org/wiki?curid=2923372", "title": "Ferragosto in bikini", "text": "Ferragosto in bikini \u00e8 un film del 1960 diretto da Marino Girolami."}
{"id": "2923374", "revid": "1543377", "url": "https://it.wikipedia.org/wiki?curid=2923374", "title": "Tinzawat\u00e8ne", "text": "Tinzawat\u00e8ne \u00e8 un comune rurale del Mali facente parte del circondario di Ab\u00e9\u00efbara, nella regione di Kidal."}
{"id": "2923375", "revid": "287204", "url": "https://it.wikipedia.org/wiki?curid=2923375", "title": "Tinzawatene", "text": ""}
{"id": "2923376", "revid": "729019", "url": "https://it.wikipedia.org/wiki?curid=2923376", "title": "Forte Rivoli", "text": "Il Forte Rivoli, chiamato anche Forte Wohlgemuth, \u00e8 una fortezza situata nel comune di Rivoli Veronese nella stretta del fiume Adige, su di un'altura del monte Castello a 227 m di quota.\nEdificato a difesa del confine austriaco, prese il nome del generale Ludwig von Wohlgemuth distintosi nella prima guerra di indipendenza. Con l'annessione del Veneto al Regno d'Italia (1866) \u00e8 passato sotto il controllo del Regio Esercito, cambiando il nome in Forte Rivoli.\nOggigiorno il forte \u00e8 stato recuperato e aperto al pubblico. Fino all'estate del 2017, qui era ospitato il museo di storia militare Walter Rama.\nStoria.\nL'edificio \u00e8 stato edificato tra la seconda met\u00e0 del 1849 e il 1852 allo scopo di proteggere le strade che da Affi si dirigono verso Rivoli e l'Adige. Insieme al Forte Hlawaty (Ceraino) e al Forte Mollinary (Monte) creava uno sbarramento su tutta la valle. Il luogo in cui sorge \u00e8 dove, nel 1797, si svolse una battaglia nella quale Napoleone Bonaparte sconfisse gli austriaci.\nLa costruzione fu voluta dal feldmaresciallo Josef Radetzky e faceva parte di un pi\u00f9 ampio progetto di fortificazione di Verona e territori limitrofi. Come tutti gli altri forti della zona fu progettato dall'Imperiale Regio Ufficio delle Fortificazioni di Verona e i lavori furono diretti dal Genio Militare. Venne ufficialmente intitolato al luogotenente feldmaresciallo Ludwig von Wohlgemuth.\nPossedeva 17 cannoni ed era collegato, sia al paese di Rivoli, sia al Forte della Chiusa, attraverso una strada che attraversava l'Adige in direzione di Ceraino.\nNel 1866, con l'annessione del Veneto al Regno d'Italia, il forte pass\u00f2 sotto il controllo del Regio Esercito. In seguito all'esame di una commissione ministeriale, che lo dichiar\u00f2 strategico e valido tecnicamente, fu modificato con l'inversione di tiro delle batterie allo scopo di difendere il versante nord-est. Fu inoltre aggiunta una caserma. Da questo momento venne rinominato \"Forte Rivoli\".\nNel 1884 il forte fu nuovamente ampliato con la costruzione di una batteria pi\u00f9 bassa, denominata \"Rivoli bassa\", posta su di un piazzale nel versante nord, sempre per difendere lo sbocco della valle dell'Adige.\n\u00c8 stato utilizzato come magazzino dall'Esercito Italiano fino alla fine degli anni ottanta. Poi pass\u00f2 di propriet\u00e0 al comune di Rivoli Veronese che, insieme ad alcune associazioni no profit, si occupa tuttora della sua manutenzione e promozione.\nAttualmente il forte alto ospita un museo sulla Prima guerra mondiale ed uno di radio d'epoca, mentre la batteria bassa ospita manifestazioni e mostre temporanee. Il complesso \u00e8 aperto per le visite la domenica pomeriggio o in altri momenti, previa prenotazione.\nArchitettura e caratteristiche.\nL'edificio \u00e8 stato edificato utilizzando conci di pietra locale e in particolare facendo grande uso di rosso ammonitico e con gli archivolti in cotto.\nIl forte \u00e8 costituito da un corpo principale formato da una doppia casamatta di forma cilindrica sovrapposta. Questa struttura \u00e8 una diretta derivazione delle Torri Massimiliane veronesi, ripetendo, in dimensioni leggermente pi\u00f9 grandi, quella della Torre Tombetta. Questa sua conformazione, insieme alla posizione strategica, gli permetteva di poter puntare il fuoco in un arco completo di 360\u00b0.\nDi particolare interesse sono le feritoie nei muri delle casematte per le artiglierie, che si presentano molto ben rifinite.\nIl piano superiore presenta quattro feritoie per artiglieria e quello inferiore quattro gruppi di tre per fucileria.\nAll'interno \u00e8 presente un piccolo cortile rotondo, sotto il quale si trova la cisterna con un pozzo. Il cortile \u00e8 raggiungibile da una galleria verso est, posta al livello del suolo, mentre per il resto \u00e8 circondato da una muraglia dotata di feritoie.\nNon \u00e8 stato predisposto alcun fossato sui lati esposti, in quanto la posizione strategica a precipizio sulle rocce scoscese garantiva una certa inattaccabilit\u00e0. Un fossato \u00e8 presente, invece, dalla parte relativa all'ingresso.\nLa \"batteria bassa di Rivoli\" \u00e8 costituita invece da una fronte diritta a forma di bastione, con uno spessore di 8 metri, non parallela al resto del forte ma leggermente spostata verso nord-est. Passando dal cortile al piano posteriore si incontrano tre postazioni di artiglieria. Sono presenti sulle mura, inoltre, dei fiancheggiamenti per permettere alla fanteria di partecipare alla difesa. Sul muro esterno troviamo numerose feritoie per la fucileria.\nSul lato sud del forte, riparata dal monte Castello, \u00e8 presente la caserma Massena, che ospitava la guarnigione. Sul lato meridionale \u00e8 presente anche una polveriera.\nPresidio di guerra.\nIn tempo di guerra la guarnigione presente a difesa del forte poteva cos\u00ec variare:\nArmamento.\nCome armamento principale nel forte erano presenti inizialmente 17 cannoni, divenuti 14 (di cui otto con canna rigata) dal 1866; la batteria bassa ospitava invece cinque pezzi da 120\u00a0mm o 150\u00a0mm.\nLa guarnigione poteva contare anche su un armamento secondario, costituito da pezzi di artiglieria da campagna, conservati nel forte, e 2 mortai presenti invece nella batteria bassa.\nEsposizione di cannoni.\nAll'interno del forte sono in esposizione alcuni cannoni. I pezzi presenti sono perlopi\u00f9 risalenti alla prima e seconda guerra mondiale. Sono presenti i seguenti modelli:"}
{"id": "2923377", "revid": "438678", "url": "https://it.wikipedia.org/wiki?curid=2923377", "title": "Klein Sichdichf\u00fcr", "text": ""}
{"id": "2923378", "revid": "297059", "url": "https://it.wikipedia.org/wiki?curid=2923378", "title": "Forte di Rivoli", "text": ""}
{"id": "2923379", "revid": "297059", "url": "https://it.wikipedia.org/wiki?curid=2923379", "title": "Forte Wohlgemuth", "text": ""}
{"id": "2923391", "revid": "110157", "url": "https://it.wikipedia.org/wiki?curid=2923391", "title": "Alekseevskij rajon (Oblast' di Samara)", "text": "L'Alekseevskij rajon () \u00e8 un rajon dell'Oblast' di Samara, nella Russia europea; il capoluogo \u00e8 Alekseevka. Istituito nel luglio del 1928, occupa una superficie di 1.890 chilometri quadrati."}
{"id": "2923395", "revid": "1543377", "url": "https://it.wikipedia.org/wiki?curid=2923395", "title": "An\u00e9fif", "text": "An\u00e9fif \u00e8 un comune rurale del Mali facente parte del circondario di Kidal, nella regione omonima."}
{"id": "2923397", "revid": "599013", "url": "https://it.wikipedia.org/wiki?curid=2923397", "title": "Coppa Davis 2010 Zona Americana Gruppo I", "text": "Il Gruppo I della Zona Americana (\"Americas Zone\") \u00e8 il primo livello di competizione della Zona Americana, una delle tre divisioni zonali della Coppa Davis 2010. I due vincitori sono ammessi ai World Group Play-offs, i vincitori dei quali vengono poi promossi al World Group, la massima categoria in assoluto della Coppa Davis.\nTeste di serie:\nAltre:"}
{"id": "2923398", "revid": "287204", "url": "https://it.wikipedia.org/wiki?curid=2923398", "title": "Anefif", "text": ""}
{"id": "2923399", "revid": "287204", "url": "https://it.wikipedia.org/wiki?curid=2923399", "title": "Alekseevskij", "text": "Alekseevskij () \u00e8 un diffuso cognome e toponimo."}
{"id": "2923404", "revid": "767487", "url": "https://it.wikipedia.org/wiki?curid=2923404", "title": "Emilio Gattoronchieri", "text": "Caratteristiche tecniche.\nGattoronchieri era un terzino che faceva della freddezza e dell'anticipo i suoi punti di forza, pur presentando limiti caratteriali che ne hanno frenato la carriera.\nCarriera.\nCresciuto nella Vercellese Societ\u00e0 milanese nata nel 1926, gioc\u00f2 anche nella Mottese, e nel e poi Ambrosiana-Inter, con cui debutt\u00f2 il 10 gennaio 1937 nella vittoria esterna, in campionato, contro l'Alessandria per 3-0 e da cui si conged\u00f2 21 aprile 1938 in Juventus-Ambrosiana, partita di Coppa Italia persa per 2-0. Vanta con l'Ambrosiana-Inter anche 5 partite in Coppa Italia.\nChiuse la carriera nel 1945, messo in lista di trasferimento dalla Sampierdarenese."}
{"id": "2923422", "revid": "889336", "url": "https://it.wikipedia.org/wiki?curid=2923422", "title": "Terry Yorath", "text": "Carriera.\nGiocatore.\nClub.\nDopo una breve trafila nelle giovanili del , inizia la sua carriera da professionista nel 1967, all'et\u00e0 di diciassette anni, sempre negli \"Whites\", dove gioca fino al 1976. Dal 1976 al 1979 \u00e8 nelle file del . Dal 1979 al 1981 gioca nel , squadra di campioni del mondo quali Osvaldo Ardiles e Ricardo Villa. Nella stagione 1981-1982 fa un'esperienza in terra canadese, trovando un accordo con i . A fine torneo rientra in Inghilterra, assoldato dal . L'ultimo passo della sua carriera \u00e8 (per la prima volta) in patria, nel 1986, con 1 presenza di passerella nello . Pochi giorni prima del si ritira, ormai trentaseienne.\nNazionale.\nEsordisce in nazionale gallese a diciannove anni contro l', nel 1969. Totalizza complessivamente 69 presenze segnando 2 reti.\nAllenatore.\nFinito di giocare, \u00e8 divenuto allenatore, esercitando in diverse squadre, fra cui le nazionali di Galles (1988-1993) e (1995-1997). Recentemente ha seguito il club inglese del Margate, da cui ha rassegnato le dimissioni a settembre 2009, cedendo il passo a un'altra gloria del calcio gallese, Neville Southall."}
{"id": "2923424", "revid": "110157", "url": "https://it.wikipedia.org/wiki?curid=2923424", "title": "Scorpio's Dance", "text": "Scorpio's Dance \u00e8 il terzo album del gruppo olandese degli Shocking Blue pubblicato nel 1970.\nTracce.\nTutti i brani sono stati scritti da Robbie van Leeuwen tranne dove riportato."}
{"id": "2923427", "revid": "1766026", "url": "https://it.wikipedia.org/wiki?curid=2923427", "title": "Societ\u00e0 internazionale per lo studio del Medioevo latino", "text": "La Societ\u00e0 Internazionale per lo Studio del Medioevo Latino (SISMEL) \u00e8 un istituto culturale senza fini di lucro che persegue scopi di ricerca, di formazione, di promozione e di informazione scientifica nell'ambito disciplinare del Medio evo.\nLa societ\u00e0 svolge anche attivit\u00e0 editoriale, attraverso la SISMEL-Edizioni del Galluzzo, casa editrice scientifica specializzata in testi della letterariet\u00e0 medievale e umanistica.\nStoria.\nLa SISMEL, fondata da Claudio Leonardi, ha iniziato la sua vita, di fatto, nel 1978 ma si \u00e8 costituita giuridicamente a Firenze il 20 gennaio 1984, ottenendo il riconoscimento della personalit\u00e0 giuridica con Decreto Ministeriale (Ministero per i Beni e le Attivit\u00e0 Culturali) del 26 luglio 1997.\nFinalit\u00e0.\nLa SISMEL ha lo scopo di promuovere la ricerca e la documentazione circa la latinit\u00e0 medievale, in particolare nei suoi aspetti culturali, di organizzare la formazione di giovani alla ricerca in questo settore, di fornire servizi nel settore della ricerca e dell'informazione bibliografica medievistica. In quanto tale essa rappresenta oggi un punto di riferimento per la comunit\u00e0 scientifica, a livello internazionale. Grazie alla specificit\u00e0 dei suoi interessi e alla fervida attivit\u00e0 di ricerca che ha saputo svolgere dal 1978 a oggi, la SISMEL non ha infatti tardato a farsi conoscere all'interno della numerosa e articolata famiglia dei medievisti, proponendosi come organismo volto a rappresentare e coordinare studiosi e ricercatori dediti allo studio del medioevo latino. Le numerose attestazioni di personalit\u00e0 del mondo scientifico ne possono fare fede.\nSede e organizzazione.\nNel dicembre 2012 la SISMEL ha inaugurato i locali della nuova sede, in una porzione di un palazzo storico nel centro di Firenze situato in Via Montebello n. 7, tra la stazione ferroviaria di Santa Maria Novella e l'Arno. Il palazzo, che \u00e8 stato edificato nel 1873, \u00e8 stato dichiarato nel 2005 di interesse ai sensi dell'art. 10 comma 1 del D.Lgs. 22 gennaio 2004 n. 42. Tutte le attivit\u00e0 della SISMEL sono state trasferite qui nel corso del 2013, con il completamento dei lavori di ristrutturazione del palazzo.\nNella vecchia sede della Certosa del Galluzzo si conserva un deposito librario per materiale di consultazione meno frequente.\nNello stesso palazzo di via Montebello ha sede anche la Fondazione Ezio Franceschini, con la quale la SISMEL ha condiviso per 25 anni i locali della Certosa.\nPer regolare il suo funzionamento la SISMEL si \u00e8 dotata dei seguenti organi:\nPresidenza.\nPresidente della SISMEL \u00e8 Agostino Paravicini Bagliani.\nDirezione.\nDirettore della SISMEL \u00e8 Francesco Santi.\nComitato scientifico.\nIl Comitato scientifico della SISMEL \u00e8 composta da: Nicole B\u00e9riou, Amos Bertolacci, Carmen Cardelle de Hartmann, Lucia Castaldi, Paolo Chiesa, Edoardo D'Angelo, Antonella Degl'Innocenti, Jos\u00e9 Manuel D\u00edaz de Bustamante, Fran\u00e7ois Dolbeau, Gianfranco Fioravanti, Giancarlo Garfagnini, Haye Thomas, Michael Lapidge, Enrico Menest\u00f2, Ileana Pagani, Agostino Paravicini Bagliani, Lucia Pinelli, Stefano Pittaluga, Luigi Giovanni Giuseppe Ricci, Francesco Santi, Francesco Vincenzo Stella, Peter Stotz.\nIl Consiglio di amministrazione.\nIl Consiglio di amministrazione della SISMEL \u00e8 composto da: Agostino Paravicini Bagliani (presidente), Francesco Santi (Direttore), Stefano Brufani, Carmen Cardelle de Hartmann, Paolo Chiesa, Jos\u00e9 Mart\u00ednez G\u00e1zquez, Lucia Pinelli, Jean-Yves Tilliette.\nCollegio dei sindaci.\nIl Collegio dei sindaci della SISMEL \u00e8 composto da: Mario Piccinini (Presidente), Gabriele Bonoli, Gianni Pondi.\nAssemblea dei soci.\nL'Assemblea dei soci della SISMEL, che si riunisce una volta l'anno, si compone di 300 soci ordinari e 21 soci onorari.\nInteressi di ricerca.\nPer comprendere il ruolo svolto dalla SISMEL occorrer\u00e0 ricordare come la filologia e la storia culturale mediolatine siano una disciplina accademicamente giovane. Le ragioni di questo ritardo possono essere individuate, oltre che nell'egemonia tra gli studiosi della tradizione classicista, in un interesse per la letteratura medievale nato sulla scia del movimento romantico, che poneva attenzione soprattutto al manifestarsi delle lingue germaniche e romanze, contro la tradizione scolastica in lingua latina. Ne consegue che quanti, in questo secolo, hanno studiato i testi medievali in lingua latina hanno lavorato in modo piuttosto isolato. La situazione si \u00e8 via via mutata dal 1945 in poi.\nNegli ultimi decenni la scienza storica ha per altro compiuto non pochi progressi sia sotto il profilo della riflessione metodologica sia sotto quello dell'indagine storiografica, trovando, proprio nell'ambito degli studi sull'et\u00e0 medievale, il settore forse pi\u00f9 fecondo e ricco di stimoli innovativi. Di tali trasformazioni la SISMEL si \u00e8 fatta interprete. Qualificandosi come societ\u00e0 volta alla promozione degli studi sulla latinit\u00e0 medievale, la SISMEL si \u00e8 infatti presa carico, senza volere per questo sovrapporsi o sostituirsi ad altre iniziative, di un'operazione culturale di rilevante significato, diventando portavoce di una medievistica definitivamente emancipata dalla propria origine romantica e padrona dei suoi metodi e delle sue iniziative di ricerca.\nSezioni dedicate a singole aree di ricerca.\nLa SISMEL promuove numerosi progetti e attivit\u00e0 di ricerca; per il coordinamento di queste attivit\u00e0 sono state attivate diverse sezioni, dedicate a differenti ambiti disciplinari.\nLe sezioni attualmente operanti (fra parentesi si riporta la sede universitaria di riferimento) sono:\nPubblicazioni cartacee e le forme di diffusione elettronica.\nLa SISMEL, a supporto dell'attivit\u00e0 di ricerca promossa dalle singole sezioni, svolge una intensa attivit\u00e0 editoriale consistente nella pubblicazione di bibliografie, CD-ROM, collane di studi, e periodici; il catalogo di tutte le pubblicazioni edite dalla SISMEL \u00e8 liberamente consultabile online.\nPubblicazioni cartacee.\nLe pubblicazioni sono raggruppate in 40 collane e 8 periodici. La SISMEL pubblica anche una serie di bibliografie e repertori.\nBanche dati e altre forme di diffusione elettronica.\nAll'attivit\u00e0 nell'ambito dell'editoria tradizionale a stampa, la SISMEL ha affiancato il settore delle banche dati, le cui in formazioni (riguardanti svariati aspetti della cultura latina medievale, dall'onomastica alla tradizione manoscritta, ecc.) sono consultabili attraverso un sistema integrato denominato Mirabile - Archivio Digitale della Cultura Latina Medievale.\nLa SISMEL inoltre, ha pubblicato su CD-ROM e DVD una serie di strumenti per lo studio e la ricerca (edizioni elettroniche e testi in formato digitale, strumenti di carattere repertoriale, riproduzioni di manoscritti ecc.)\nMirabile - Archivio Digitale della Cultura Latina Medievale.\nMirabile \u00e8 una web application di carattere commerciale che permette l'accesso alle informazioni (oltre 80.000 forme onomastiche relative ad autori medievali, titoli delle loro opere, oltre 70.000 segnature di manoscritti, quasi 300.000 record bibliografici, ecc.) contenute nei database sviluppati dalla SISMEL (MEL, BISLAM, CALMA, MEM) e alle pubblicazioni della SISMEL - Edizioni del Galluzzo\nInformatica umanistica.\nLa SISMEL \u00e8 attiva nel settore del Computing in the Humanities dalla fine degli anni ottanta. Numerosi sono stati i convegni (di carattere nazionale e internazionale) organizzati spesso in collaborazione con altri istituti (Fondazione IBM Italia, ENEA Campus, Accademia dei Lincei, Erpanet, ecc.). All'impegno teorico hanno fatto seguito una serie di progetti, realizzati sovente nel contesto della Biblioteca Digitale Italiana. Fra questi si annovera \"Gli Inventari delle Biblioteche Medievali Italiane (secc. IX-XVI)\", liberamente consultabile dalla homepage del progetto.\nDigitalizzazione dei Manoscritti della Biblioteca Medicea Laurenziana.\nLa SISMEL ha inoltre progettato e coordinato per conto del MiBAC la digitalizzazione del fondo Plutei della Biblioteca Medicea Laurenziana di Firenze. I risultati del progetto sono liberamente accessibili tramite il sito del progetto"}
{"id": "2923428", "revid": "599013", "url": "https://it.wikipedia.org/wiki?curid=2923428", "title": "R\u00e1jov", "text": "Il toponimo R\u00e1jov pu\u00f2 riferirsi a diverse localit\u00e0 della Repubblica Ceca:"}
{"id": "2923429", "revid": "1305772", "url": "https://it.wikipedia.org/wiki?curid=2923429", "title": "R\u00e1jov (Mnichov)", "text": "R\u00e1jov (in tedesco \"Rojau\") \u00e8 una frazione di Mnichov, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 4,5\u00a0km a sud da Mnichov. Nel villaggio sono state registrate 44 abitazioni, nelle quali vivono 72 persone.\nAltri comuni limitrofi sono Z\u00e1vi\u0161\u00edn ad ovest, S\u00edtiny, Bohuslav e Popovice a nord, Slu\u017eet\u00edn, Horn\u00ed Kramol\u00ed, \u010c\u00edhan\u00e1 e Babice ad est e Z\u00e1dub, Ovesn\u00e9 Kladruby, Milhostov, Vlkovice, Stanovi\u0161t\u011b, Vyso\u010dany, Martinov, V\u00fd\u0161kovice, \u00da\u0161ovice e Chot\u011bnov a sud."}
{"id": "2923432", "revid": "729019", "url": "https://it.wikipedia.org/wiki?curid=2923432", "title": "Suhop\u0103tni vojski na B\u0103lgarija", "text": "Le Forze Terrestri della Bulgaria () sono la componente terrestre delle forze armate bulgare. Le Forze Terrestri vennero istituite nel 1878, quando erano composte da milizie anti-ottomane (\"op\u01cel\u010denci\") ed erano l'unica arma delle forze armate bulgare. Le forze terrestri sono amministrate dal Ministero della Difesa, precedentemente noto come Ministero della Guerra durante il Regno di Bulgaria.\nLe Forze Terrestri furono composte da coscritti durante la maggior parte della storia della Bulgaria. Durante la prima guerra mondiale, esse misero in campo pi\u00f9 di un milione di soldati su una popolazione totale di circa quattro milioni di bulgari. La coscrizione di due anni fu obbligatoria durante il comunismo (1946-1990), ma il suo termine venne ridotto negli anni '90. La coscrizione per tutte le armi venne interrotta nel 2008; da allora, le Forze Terrestri sono una forza volontaria. Le truppe delle Forze Terrestri bulgare sono dispiegate in missioni di pace in Afghanistan, Bosnia ed Erzegovina e Kosovo.\nDal 2004, le Forze Terrestri sono in un processo di ristrutturazione continua. Con la riforma pi\u00f9 recente, le brigate vennero ridotte a reggimenti, mentre diverse guarnigioni e brigate vennero sciolte.\nFunzioni.\nLe Forze Terrestri sono funzionalmente divise in \"Forze attive\" e \"Forze di riserva\". Le loro funzioni principali includono la deterrenza, la difesa, il sostegno alla pace e la gestione delle crisi, le missioni umanitarie e di salvataggio, nonch\u00e9 le funzioni sociali all'interno della societ\u00e0 bulgara.\nLe forze attive hanno principalmente compiti di mantenimento della pace e difensivi e sono ulteriormente suddivise in forze di schieramento, forze di reazione immediata e forze di difesa principali. Le forze di riserva sono costituite da forze di potenziamento, forze di difesa territoriale e campi di addestramento. Si occupano della pianificazione e della preparazione dei riservisti, dello stoccaggio di armamenti ed attrezzature, dell'addestramento di formazioni per la rotazione delle forze attive o dell'aumento del personale.\nDurante il tempo di pace le Forze Terrestri mantengono la disponibilit\u00e0 permanente al combattimento ed alla mobilitazione. Diventano parte di formazioni militari multinazionali in conformit\u00e0 con i trattati internazionali di cui la Bulgaria fa parte, partecipa alla preparazione della popolazione, all'economia nazionale e al mantenimento delle riserve di guerra e delle infrastrutture del paese per la sua difesa.\nIn tempi di crisi i compiti principali delle Forze Terrestri riguardano la partecipazione alle operazioni di contrasto alle attivit\u00e0 terroriste ed alla difesa di strutture strategiche (come gli impianti d'energia nucleare e le principali strutture industriali), assistendo le forze di sicurezza nel prevenire la proliferazione di armi di distruzione di massa, il traffico illegale di armamenti ed il terrorismo internazionale. In caso di conflitto militare di bassa e media intensit\u00e0 le Forze attive che fanno parte delle Forze Terrestri partecipano allo svolgimento dei compiti iniziali per la difesa dell'integrit\u00e0 territoriale e della sovranit\u00e0 del Paese. In caso di conflitto militare ad alta intensit\u00e0, le Forze terrestri, insieme all'Aeronautica e alla Marina, formano il gruppo di difesa delle forze armate bulgare che mira a contrastare l'aggressione e la tutela dell'integrit\u00e0 territoriale e della sovranit\u00e0 del paese.\nStoria.\nIl 22 luglio 1878 (10 luglio secondo il calendario gregoriano) un totale di 12 battaglioni di \"op\u0103l\u010denci\", che avevano partecipato alla guerra di liberazione, formarono le forze armate bulgare. Secondo la Costituzione di T\u0103rnovo, tutti gli uomini tra i 21 e i 40 anni di et\u00e0 erano idonei al servizio militare. Nel 1883 l'esercito venne riorganizzato in quattro brigate di fanteria (a Sofia, Pleven, Ruse e \u0160umen) e una brigata di cavalleria.\nPrimi anni.\nL'unificazione bulgara del 1885 rese la Bulgaria il pi\u00f9 grande stato balcanico in termini di territorio, cosa che scaten\u00f2 immediatamente il dissenso in Serbia e in Grecia, che richiesero compensazioni territoriali. Mentre l'agitazione della parte greca si calmava, la Serbia - sostenuta dall'Austria-Ungheria - lanci\u00f2 una campagna militare contro la Bulgaria. I serbi, prevedendo una rapida fine della guerra, subirono perdite e vennero respinti dalle truppe bulgare che all'epoca non avevano ufficiali di grado pi\u00f9 alto dei capitani. A causa della sua politica militarista dell'epoca, la Bulgaria venne etichettata come una \"Prussia balcanica\".\nAll'inizio del 1900 l'instabilit\u00e0 nei Balcani continu\u00f2, mentre il crollo dell'Impero ottomano procedeva. Dopo una ribellione anti-ottomana in Macedonia e una sconfitta ottomana nella guerra italo-turca, Bulgaria, Grecia, Serbia e Montenegro risolsero le loro divergenze e formarono una coalizione contro l'Impero ottomano, nota come Lega Balcanica. Alla fine di settembre 1912, sia la Lega che l'Impero ottomano mobilitarono i loro eserciti. Il Montenegro fu il primo a dichiarare guerra, il 25 settembre. Gli altri tre stati, dopo aver emesso un impossibile ultimatum alla Sublime Porta il 13 ottobre, dichiararono guerra il 17 ottobre. La Bulgaria era militarmente il pi\u00f9 potente dei quattro stati, con un esercito numeroso, ben addestrato e ben equipaggiato. La forza in tempo di pace di 60.000 uomini venne ampliata durante la guerra a 370.000 (pi\u00f9 della met\u00e0 del totale di 700.000 soldati della Lega), con quasi 600.000 uomini mobilitati in totale, su una popolazione di 4.300.000. L'esercito sul campo contava 9 divisioni di fanteria, 1 divisione di cavalleria e 1.116 unit\u00e0 di artiglieria. Le truppe bulgare segnarono una vittoria decisiva a Kirk Kilisse e conquistarono Adrianopoli dopo un prolungato assedio. Un corrispondente di guerra britannico dell'epoca paragon\u00f2 la determinazione delle truppe bulgare a uccidere il loro nemico con quella dei giapponesi e dei gurkha.\nLa seconda guerra balcanica inizi\u00f2 poco dopo la fine della prima. Una disputa tra Bulgaria, Serbia e Grecia sulla divisione della Macedonia spinse la leadership bulgara ad attaccare i suoi vicini. Le truppe bulgare erano ancora esaurite dalla prima guerra e la maggior parte delle forze bulgare erano schierate lungo il confine ottomano. Durante la guerra, la Bulgaria combatt\u00e9 contro tutti i suoi vicini, inclusa la Romania, che non aveva partecipato alla prima guerra. L'esercito bulgaro di 500.000 uomini affront\u00f2 un totale di 1.250.000 soldati nemici da tutte le parti. I problemi di approvvigionamento e coordinamento e il numero enorme di aggressori portarono alla fine della guerra in meno di due mesi.\nLe guerre mondiali.\nL'esito delle guerre balcaniche ha suscitato un sentimento revanscista molto forte tra i bulgari. Nel 1915 la Germania promise di ripristinare i confini secondo il Trattato di Santo Stefano e la Bulgaria, che aveva il pi\u00f9 grande esercito nei Balcani, dichiar\u00f2 guerra alla Serbia nell'ottobre dello stesso anno. Nella prima guerra mondiale la Bulgaria afferm\u00f2 con decisione le proprie capacit\u00e0 militari. La seconda battaglia di Doiran, con il generale Vladimir Vazov come comandante, inflisse un duro colpo al numericamente superiore esercito britannico, che sub\u00ec 12.000 vittime contro le 2.000 sul lato opposto. Un anno dopo, durante la terza battaglia di Doiran, il Regno Unito, sostenuto dalla Grecia, sub\u00ec ancora una volta un'umiliante sconfitta, perdendo 3.155 uomini contro appena 500 per la parte bulgara. Anche la reputazione dell'esercito francese ne risent\u00ec gravemente. La Battaglia del Muro Rosso fu segnata dalla sconfitta totale delle forze francesi, con 5.700 uomini su 6.000 uccisi. I 261 francesi sopravvissuti vennero catturati dai soldati bulgari. Su 4,5 milioni di abitanti, La Bulgaria mise in campo 1.200.000 uomini nel suo esercito. Anche questa vasta espansione dell'esercito non poteva salvare la Bulgaria dall'imminente sconfitta della sua patrona Germania. La svolta alleata a Dobro Pole e il successivo ammutinamento dei soldati a Vladaja interruppero completamente lo sforzo bellico nel 1918. La Bulgaria capitol\u00f2 subito dopo questi eventi. Le vittime bulgare ammontano a 412.000 uomini, insieme a 253.000 rifugiati dai territori perduti.\nDurante il periodo interbellico all'esercito bulgaro non fu permesso di avere aerei da combattimento o navi militari attive e le forze terrestri vennero ridotte a circa 20.000 uomini in tempo di pace. All'inizio degli anni '20 gli ufficiali dell'esercito parteciparono alle repressioni durante il regime Cankov come parte di gruppi paramilitari noti come \"\u0161pickomandi\". Nel 1923 l'esercito, insieme alla milizia \"\u0161pickomandi\" e all'Organizzazione rivoluzionaria interna macedone (IMRO), represse violentemente la Rivolta di settembre di sinistra. Due anni dopo le truppe bulgare fermarono una breve invasione greca della Bulgaria sudoccidentale, nota come guerra del cane randagio. Verso la met\u00e0 degli anni '30, l'esercito aveva iniziato un'espansione in violazione del Trattato di Neuilly, seguendo il modello di riarmo della Germania nazista. Durante questo periodo, il governo bulgaro acquist\u00f2 aerei da combattimento dalla Germania e dalla Francia e carri armati leggeri dall'Italia.\nDurante la seconda guerra mondiale, le truppe bulgare non parteciparono all'invasione della Jugoslavia e della Grecia, ma occuparono parti della Grecia settentrionale e della Macedonia jugoslava dopo che vennero conquistate dalla Germania. L'esercito fu lo strumento principale per imporre una politica di ricollocazione ed espulsione della popolazione greca locale nelle aree occupate. Alla fine del 1941, pi\u00f9 di 100.000 greci erano stati espulsi dalla zona di occupazione bulgara. I crescenti attacchi da parte dei partigiani negli ultimi anni dell'occupazione provocarono una serie di esecuzioni e massacri di civili per rappresaglia. Nel 1944, un colpo di Stato di sinistra, appoggiato dall'Armata Rossa, rovesci\u00f2 il governo filo-tedesco e install\u00f2 un governo del Fronte Patriottico. Tutte le truppe bulgare attive vennero incorporate nel 3\u00b0 Fronte ucraino sovietico e iniziarono a combattere i loro ex alleati tedeschi. La 1\u00aa Armata bulgara prese parte alla campagna jugoslava. Durante l'operazione Fr\u00fchlingserwachen, schier\u00f2 101.000 uomini. Alla fine di marzo 1945, la 1\u00aa Armata guid\u00f2 l'offensiva Nagykanizsa \u2013 K\u00f6rmend. Dopo aver sconfitto le unit\u00e0 tedesche, i bulgari raggiunsero le Alpi austriache e il 13 maggio incontrarono l'8\u00aa Armata britannica vicino a Klagenfurt. L'offensiva di Vienna fu una delle operazioni finali con la partecipazione bulgara durante la seconda guerra mondiale.\nLa guerra fredda.\nAlla fine degli anni '40, le forze terrestri si stavano riorganizzando costantemente secondo il modello sovietico, parallelamente ai cambiamenti economici e politici del paese.\nNel 1955, tutte le armi dell'esercito bulgaro contavano 275.000 uomini. Le forze terrestri gestivano 800 carri armati e disponevano di un formidabile corpo d'artiglieria. Nel 1987, le forze terrestri erano organizzate in otto divisioni motorizzate e cinque brigate carri; dopo il 1987 anche le divisioni motorizzate vennero riorganizzate in brigate. A quel tempo tutte le unit\u00e0 terrestri gestivano 2.550 carri armati. Non c'erano forze sovietiche presenti nel paese.\nStruttura.\nLa 61\u00aa Brigata meccanizzata \u00e8 destinata al dispiegamento con il NATO Rapid Deployment Corps greco per esercitazioni, emergenze e per azioni lungo le linee della NATO. Per questo motivo il corpo ha un maggior generale bulgaro come vice comandante. Oltre ai suoi compiti d'addestramento, il Centro d'addestramento specialisti, a Sliven, che era l'ex 13\u00aa Brigata carri, \u00e8 la struttura di stoccaggio della riserva operativa di 160 carri armati T-72M1 e molti altri veicoli corazzati. Il piano per le brigate meccanizzate \u00e8 che ciascuna di esse abbia tre gruppi tattici di battaglione. Sebbene i primi tre gruppi tattici del battaglione siano gi\u00e0 formati, il Ministero della Difesa ha rivelato pochissime informazioni sulla loro struttura effettiva. Quel poco che si sa \u00e8 che ognuno di loro avr\u00e0 tre compagnie di fucilieri e supporto integrale per il fuoco ed il Genio (incluso lo smaltimento dell'EOD). Inoltre, secondo il principio dell'azione modulare, la struttura \u00e8 ottimizzata per integrare facilmente unit\u00e0 di supporto aggiuntive adatte alla missione effettiva, come carri armati, artiglieria semovente, unit\u00e0 di difesa aerea missilistica semovente, forze speciali, Genio pesante, CIMIC, ecc. I piani di emergenza prevedono che una delle brigate sar\u00e0 completamente pronta a dispiegarsi interamente per le operazioni all'estero, mentre l'altra, insieme al nuovo reggimento di fanteria da montagna, assume la missione fondamentale delle forze armate di difendere l'integrit\u00e0 territoriale del paese."}
{"id": "2923434", "revid": "339392", "url": "https://it.wikipedia.org/wiki?curid=2923434", "title": "Esercito della Bulgaria", "text": ""}
{"id": "2923448", "revid": "1785571", "url": "https://it.wikipedia.org/wiki?curid=2923448", "title": "This Is Happening", "text": "This Is Happening \u00e8 il quarto e l'ultimo prima del ritorno sulle scene segnato da \"American Dream\" del 2017 album degli LCD Soundsystem. L'album esce il 17 maggio 2010 in Regno Unito ed Europa, e il 18 maggio 2010 negli Stati Uniti d'America. Il primo singolo estratto dall'album \u00e8 \"Drunk Girls\"; \"I Can Change\" \u00e8 stato inserito nella colonna sonora del videogioco FIFA 11.\nL'album si aggiudica il secondo posto nella lista dei migliori album del 2010 secondo Pitchfork.\nTracce.\nTutte le tracce sono state scritte e prodotte da James Murphy."}
{"id": "2923451", "revid": "112009159", "url": "https://it.wikipedia.org/wiki?curid=2923451", "title": "L'Isola in Collina", "text": "L'Isola in Collina \u00e8 una manifestazione musicale in ricordo di Luigi Tenco e si svolge ogni anno a Ricaldone (AL), il paese dove il cantautore \u00e8 vissuto e cresciuto.\nL'Isola in Collina nasce dalla volont\u00e0 di valorizzare la canzone d'autore. \u00c8 organizzata dall'Associazione Culturale Luigi Tenco con il Comune di Ricaldone, con il contributo di Cantina Tre Secoli, Regione Piemonte, Provincia di Alessandria e Fondazione CRT, e si avvale della consulenza del giornalista Enrico Deregibus.\nLa prima edizione del festival si \u00e8 svolta nel 1992, sul piazzale della Cantina sociale di Ricaldone, si sono esibiti alcuni tra i pi\u00f9 cari amici di Tenco (Umberto Bindi, Bruno Lauzi, Gino Paoli, Enzo Jannacci\u2026), cantautori della seconda e della terza generazione (Roberto Vecchioni, Francesco De Gregori, Edoardo Bennato\u2026) e giovani, all'epoca poco pi\u00f9 che debuttanti, cui l'Isola ha portato fortuna (Samuele Bersani, Carmen Consoli, Carlo Fava...).\nPartecipanti.\n1992 - 1\u00aa edizione\nCristiano De Andr\u00e9\nTimoria\nAngelo Messini\nClaudia Pastorino\nRoberto Marzano\nSimona Ugolotti\nUmberto Bindi\nGiorgio Conte\nPaolo Frola\nLuca Ghielmetti\nAldo Ascolesi\nSettimo Benedetto Sardo\nEdgardo Moia Cellerino\n1993 - 2\u00aa edizione\nStefano Gotta\nSamuele Bersani\nFrancesco Baccini\nDaniela Colace &amp; Michele Ascolese\nCarlo Fava Oscar Prudente\nSergio Caputo\n1994 - 3\u00aa edizione\nFederico Siriani\nLuigi Cilumbriello\nYo Yo Mundi\nMassimo Bubola\nMarco Liverani\nGatto Panceri\nMike Francis\n1995 - 4\u00aa edizione\nFabrizio Casalino\nArianna Stella\nLe Masche Circo Fantasma\nYo Yo Mundi\nQuartetto di Antonio Marangolo\nAngela Baraldi\nAndrea Delfino\nWait a moment\nAlessio Bertallot\nJimmy Villotti\nDaniele Silvestri\n1996 - 5\u00aa edizione\nModena City Ramblers\nVinicio Capossela \nPaolo Cogorno\nEnrico Lisei\nLa Banda\nSegnali di fumo\nI Maramao\nVincenzo Lo Iacono\nEnrico Candeloro\nMax Manfredi\nOmar Pedrini\nCarmen Consoli\n1997 - 6\u00aa edizione\nGiorgio Faletti\nFiati Pesanti\nRoberto Durkovic\nLuca Ghielmetti\nEnrico Ruggeri e Luigi Schiavone\nDaniele Silvestri con Max Gazz\u00e8\nMarco Berruti Luigi Cilumbriello\nEugenio Finardi\n1998 - 7\u00aa edizione \nDisorganico\nClessidra\n\u00dcstmam\u00f3\nDado Bargioni Ivano Calcagno\nBruno Lauzi\nPFM\n1999 - 8\u00aa edizione\nFrancesco De Gregori\nMat\u00ec\nAndrea Mir\u00f2\nEnrico Ruggeri\nTre Martelli\nYo-Yo Mundi\nMau Mau\n2000 - 9\u00aa edizione\nZotto\nBuona Audrey\nQuintorigo\nMax Gazz\u00e8\nClaudio Rossi\nGiorgio Conte\nEnzo Jannacci\n2001 - 10\u00aa edizione\nAlessandro Bellati\nAndrea Mir\u00f2\nGino Paoli\nAugusto Forin\nFranco Rapillo\nDavide Van de Sfroos\nEdoardo Bennato\nGianfranco Biino Bijos\nMiguel Pujado\nValerie Ambroise\nNanni Svampa\n2002 - 11\u00aa edizione\nModho\nLe nuove trib\u00f9 zulu\nNegrita\nIsa trio\nAlberto Fortis\nRoberto Vecchioni\n2003 - 12\u00aa edizione\nSusanna Parigi\nDeltaV\nTiromancino\nMircomenna \nGianmaria Testa\nMimmi Locasciulli e Greg Cohen\nRon\n2004 - 13\u00aa edizione \nRiccardo Maffoni\nMarco Ongaro\nStadio\nFabio Caucino\nI mercanti di liquore\nSamuele Bersani\n2005 - 14\u00aa edizione\nFlavia Ferretti\nPerturbazione\nIl Parto delle Nuvole Pesanti\nCristina Don\u00e0\nMassimo Lajolo\nCarlo Fava\nGianna Nannini\n2006 - 15\u00aa edizione\nFabrizio Consoli\nLa Macina\nGang\nYo Yo Mundi\nMaria Pierantoni Giua\nPino Marino\nIvano Fossati\n2007 - 16\u00aa edizione\nLeo Pari\nPier Cortese\nSimone Cristicchi\nMariposa\nMorgan\nMauro Pagani con Badara Seck\n2008 - 17\u00aa edizione\nEttore Giuradei\nL'Aura\nAvion Travel\nDeimos\nRosa tatuata\nAfterhours\n2009 - 18\u00aa edizione\n17perso\nFlavio Giurato\nSergio Caputo\nJeremy\nTre Allegri Ragazzi Morti\nFrankie hi-nrg mc\n2010 - 19\u00aa edizione\nMassimo Stona\nBanda Elastica Pellizza\nBandabard\u00f2\nAlessandro Bellati\nPiji\nTiziana Ghiglioni\n2011 - 20\u00aa edizione\nMarco Notari\nZibba\nGino Paoli\nCarlot-ta\nMauro Ermanno Giovanardi\n2012 - 21\u00aa edizione - Eugenio Finardi\n2016 - 22\u00aa edizione - Yo Yo Mundi - Paolo Bonfanti - Cristina De Nico - Mauro Pagani - Fabrizio Zanotti\n2017 - 23\u00aa edizione - Lo Straniero - Marlene Kuntz - Gino Paoli Jazz Trio e l'Orchestra Classica di Alessandria"}
{"id": "2923453", "revid": "339392", "url": "https://it.wikipedia.org/wiki?curid=2923453", "title": "Coppa Davis 2010 Zona Americana", "text": ""}
{"id": "2923469", "revid": "1305772", "url": "https://it.wikipedia.org/wiki?curid=2923469", "title": "S\u00edtiny (Mnichov)", "text": "S\u00edtiny (in tedesco \"Rauschenbach\") \u00e8 una frazione di Mnichov, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova 1,5\u00a0km a sud-ovest da Mnichov. Nel villaggio sono state registrate 46 abitazioni, nelle quali vivono 61 persone.\nAltri comuni limitrofi sono Kyselka, Prameny, Nov\u00e1 Ves, Be\u010dov nad Teplou, Kr\u00e1sno ed Ehrlich a nord, Bohuslav, Popovice, Louka, Poutnov ed Hostec ad est e \u010c\u00edhan\u00e1, R\u00e1jov, Z\u00e1vi\u0161\u00edn, Slu\u017eet\u00edn, Horn\u00ed Kramol\u00ed, Babice e Z\u00e1dub a sud."}
{"id": "2923470", "revid": "1494169", "url": "https://it.wikipedia.org/wiki?curid=2923470", "title": "S\u00edtiny", "text": "Il toponimo S\u00edtiny pu\u00f2 riferirsi alle seguenti localit\u00e0 della Repubblica Ceca:"}
{"id": "2923472", "revid": "36426", "url": "https://it.wikipedia.org/wiki?curid=2923472", "title": "Distrofia endoteliale di Fuchs", "text": "La distrofia endoteliale di Fuchs , in sigla dell'inglese FECD, \u00e8 una malattia oftalmologica bilaterale, lentamente progressiva e normalmente associata all'invecchiamento.\n\u00c8 una distrofia corneale caratterizzata dal progressivo deterioramento e morte delle cellule endoteliali della cornea, che costituiscono la parte pi\u00f9 profonda e la superficie posteriore della struttura corneale.\nEsistono diverse forme di FECD in base all'et\u00e0 di esordio dei sintomi e alla causa. Una forma particolarmente rara \u00e8 caratterizzata dall'esordio giovanile.\nEpidemiologia e storia.\nLa malattia, descritta per la prima volta dall'oculista austriaco Ernst Fuchs. L'incidenza esatta della FECD non \u00e8 nota. La malattia si manifesta inizialmente con la formazione di escrescenze guttate e la cornea guttata \u00e8 molto frequente negli anziani. Solo lo 0,1% di questi pazienti presenta edema epiteliale e formazione di bolle.\nPochi studi hanno esaminato la prevalenza di FECD su larga scala. Valutato per la prima volta in un contesto clinico, lo stesso Fuchs ha stimato che la presenza di distrofia epiteliale corneale fosse una su 2000 pazienti; un tasso che probabilmente riflette coloro che progrediscono verso la malattia avanzata. Studi trasversali suggeriscono una prevalenza relativamente pi\u00f9 alta della malattia nei paesi europei rispetto ad altre aree del mondo. La distrofia di Fuchs colpisce raramente individui di et\u00e0 inferiore ai 50 anni.\nLa FECD \u00e8 leggermente pi\u00f9 comune nel sesso femminile rispetto a quello maschile.\nEziopatogenesi.\nLa causa della FECD \u00e8 sconosciuta, ma sembra essere un disturbo ereditario eterogeneo e complesso, causato dall'interazione di fattori genetici e ambientali. Sebbene la maggior parte dei pazienti con FECD manchi di una storia familiare positiva, i consanguinei a volte manifestano cornea guttata. La FECD pu\u00f2 anche influire sui fratelli e su due o pi\u00f9 generazioni successive apparentemente come una malattia autosomica dominante con penetranza incompleta, ma \u00e8 improbabile un semplice pattern autosomico dominante.\nLa forma ad esordio precoce \u00e8 molto rara ed pu\u00f2 essere classificata come Distrofia di Fuchs tipo 1 (o distrofia di Fuchs ad esordio precoce) ed \u00e8 causata da una mutazione nel gene \"COL8A2\" (collagene, tipo VIII, \u03b1 2) con una pi\u00f9 evidente ereditariet\u00e0 autosomica dominante.\nLa patogenesi esatta \u00e8 sconosciuta, ma i fattori includono l'apoptosi delle cellule endoteliali, gli ormoni sessuali, l'infiammazione e il flusso e la composizione dell'umore acqueo. Le mutazioni nel collagene VIII, un componente importante della membrana di Descemet secreto dalle cellule endoteliali, sono state collegate alla FCED ad esordio precoce.\nLe distrofie corneali endoteliali ad insorgenza tardiva di Fuchs sono pi\u00f9 comuni e includono:\nIn soggetti caucasici in Australia \u00e8 stata individuata una differente espressione e distribuzione della clusterina insinuando il coinvolgimento anche del gene \"CLU\".\nClinica.\nLa FECD pu\u00f2 essere scoperta come un riscontro accidentale durante una visita di routine da un optometrista o da un oftalmologo durante la valutazione per un intervento di cataratta. A causa di irregolarit\u00e0 sulla superficie interna della cornea, le persone colpite possono semplicemente notare una riduzione della qualit\u00e0 della vista o abbagliamento o aloni, in particolare durante la guida notturna. Gli individui con distrofia di Fuchs sintomatica si svegliano tipicamente con visione offuscata che migliora durante il giorno. Ci\u00f2 si verifica perch\u00e9 la cornea \u00e8 normalmente pi\u00f9 gonfia al mattino a causa della ritenzione di liquidi notturna in assenza di normale evaporazione dovuta alla chiusura delle palpebre. Durante le ore di veglia questo fluido evapora una volta che gli occhi sono aperti. Con il peggioramento della malattia, la vista rimane offuscata nonostante l'evaporazione a causa del fallimento della pompa endoteliale e della ritenzione di liquidi. Poich\u00e9 la distrofia di Fuchs si verifica tipicamente negli individui pi\u00f9 anziani, potrebbe esserci anche cataratta del cristallino, che riduce anche la vista.\nLa distrofia di Fuchs \u00e8 una malattia geneticamente eterogenea e molti geni e loci diversi sono stati associati per contribuire a una piccola percentuale dei casi complessivi di Fuchs. Alcune lesioni genetiche sono state correlate a malattie pi\u00f9 gravi e ad esordio precoce. Pertanto, alcuni individui possono manifestare sintomi della malattia in et\u00e0 molto precoce, mentre altri potrebbero non manifestare sintomi fino a tarda et\u00e0.\nClinicamente la malattia, lentamente progressiva, si manifesta con un edema progressivo dello stroma corneale, dell'epitelio e del tessuto subepiteliale e un'eventuale fibrosi subepiteliale che produce un annebbiamento della vista. Sono tuttavia necessari 10-20 anni prima che si manifestino gravi problemi visivi e le possibili, gravi, complicanze, come le ulcere settiche.\nInizialmente il FECD \u00e8 asintomatica, ma delle piccole escrescenze (\"guttae\") si formano nella cornea centrale e sono frequentemente circondate da una fine spolverata di punti di pigmentati. Le guttae hanno un aspetto brunastro dorato brillante alla biomicroscopia a fessura e quando viste con retroilluminazione appaiono come piccole gocce di rugiada. Le anomalie corneali endoteliali possono essere rilevate clinicamente diversi anni prima che il paziente diventi sintomatico.\nRiducendosi il numero di cellule endoteliali funzionanti, si rompe l'equilibrio che regola le funzioni barriera e pompa e inizia l'eccessiva idratazione della cornea. Il fluido edematoso distacca le lamelle corneali e si accumula in sacche. La separazione delle fibrille di collagene porta ad un annebbiamento della cornea. Mentre la malattia progredisce, il fluido edematoso entra nell'epitelio, producendo una superficie epiteliale irregolare. La cornea guttata, lieve o moderata, pu\u00f2 rimanere tale per anni senza intaccare la vista. Solo quando si manifesta l'edema stromale, e specialmente epiteliale, la condizione si deve considerare come una distrofia endoteliale di Fuchs. Con l'avanzare della malattia, si forma nell'epitelio del tessuto connettivo vascolare. Questa condizione pu\u00f2 essere seguita da complicanze secondarie (ad es. Erosioni epiteliali, ulcerazioni microbiche, vascolarizzazione corneale). Quando insorge l'edema stromale questo produce una foschia blu-grigia anteriormente alla membrana di Descemet. Lo stroma corneale si ispessisce e sviluppa un aspetto a vetro satinato. L'endotelio assume il tipico aspetto del \"metallo battuto\". Il liquido si accumula tra le cellule epiteliali e in una sede subepiteliale (cheratopatia bollosa) e irrompe attraverso l'epitelio provocando dolorose erosioni corneali. Alla fine, l'edema subepiteliale e il disagio diminuiscono, ma l'acuit\u00e0 visiva continua a deteriorarsi. Le anomalie corneali iniziano a livello centrale, ma si diffondono verso il limbo. Con l'avanzare della malattia, si forma tessuto connettivo vascolare. Questa condizione pu\u00f2 essere seguita da complicanze secondarie (ad es. Erosioni epiteliali, ulcerazioni microbiche, vascolarizzazione corneale). La FECD \u00e8 comunemente associata alla cataratta.\nDiagnosi.\nDiagnosticare una malattia genetica o rara pu\u00f2 essere spesso una sfida. L\u2019evidenza istologica di una aspetto anomalo delle cellule endoteliali \u00e8 presente molti anni prima che compaiano i principali segni clinici della FECD rilevabili mediante osservazione alla lampada a fessura:\nSono disponibili alcuni test genetici molecolari.\nDiagnosi differenziale.\nLa diagnosi differenziale si pone verso le altre forme di distrofia corneale, che per\u00f2 sono clinicamente manifeste in et\u00e0 pi\u00f9 giovane; sono tipicamente bilaterali e simmetriche, mentre la distrofia di Fuchs comporta spesso un interessamento asimmetrico.\nTrattamento.\nI trattamenti d'elezione sono l'intervento chirurgico di cheratoplastica endoteliale, pi\u00f9 raramente perforante, o il trapianto della cornea.\nCon nuove tecniche chirurgiche \u00e8 anche possibile sostituire la porzione interna malata della cornea senza ricorrere alla sua completa sostituzione.\nI trattamenti non chirurgici di FCED possono essere utilizzati per trattare i sintomi della malattia precoce. La gestione medica include la soluzione salina ipertonica topica, la disidratazione del film lacrimale precorneale e lenti a contatto morbide terapeutiche. La soluzione salina ipertonica attinge l'acqua dalla cornea attraverso l'osmosi. Quando si utilizza la disidratazione tramite phon, il paziente viene istruito a tenere a una distanza di un braccio o diretto sul viso in un ambiente freddo, per asciugare le vesciche epiteliali. Questo pu\u00f2 essere fatto due o tre volte al giorno. Il trattamento definitivo, tuttavia, (specialmente con un aumento dell'edema corneale) \u00e8 chirurgico sotto forma di trapianto di cornea. I tipi pi\u00f9 comuni di intervento chirurgico per FCED sono la cheratoplastica endoteliale automatizzata di stripping di Descemet (DSAEK) e la cheratoplastica endoteliale di membrana di Descemet (DMEK), che rappresentano oltre la met\u00e0 dei trapianti di cornea negli Stati Uniti. L'uso di lenti sclerali pu\u00f2 migliorare notevolmente la vista quando \u00e8 affetta da irregolarit\u00e0 sulla superficie della cornea.\nLe direzioni future pi\u00f9 speculative nel trattamento della FED includono l'espansione in vitro di cellule endoteliali corneali umane per il trapianto, cornee artificiali (cheratoprotesi) e modificazione genetica. Un intervento chirurgico in cui l'endotelio malato centrale viene rimosso ma non sostituito con tessuto donatore, con conseguente inibizione della Rho-Associated Kinase (ROCK) della divisione delle cellule endoteliali, pu\u00f2 offrire un trattamento medico praticabile.\nUna maggiore comprensione della fisiopatologia della FED potrebbe aiutare in futuro lo sviluppo di trattamenti per prevenire la progressione della malattia. Sebbene siano stati compiuti molti progressi nella ricerca e nel trattamento della FED, molte domande devono ancora essere risolte. Le cause esatte della malattia, la previsione della progressione della malattia e la consegna di una prognosi accurata, i metodi di prevenzione e un trattamento non chirurgico efficace sono ancora oggetto di ricerca."}
{"id": "2923474", "revid": "438678", "url": "https://it.wikipedia.org/wiki?curid=2923474", "title": "Rauschenbach", "text": ""}
{"id": "2923475", "revid": "438678", "url": "https://it.wikipedia.org/wiki?curid=2923475", "title": "Rojau", "text": ""}
{"id": "2923480", "revid": "547034", "url": "https://it.wikipedia.org/wiki?curid=2923480", "title": "Coppa Davis 2010 Zona Americana Gruppo II", "text": "Il Gruppo II della Zona Americana (\"Americas Zone\") \u00e8 il secondo livello di competizione della Zona Americana, una delle tre divisioni zonali della Coppa Davis 2010.\nTeste di serie:\nAltre:"}
{"id": "2923486", "revid": "767487", "url": "https://it.wikipedia.org/wiki?curid=2923486", "title": "Luigi Del Grosso", "text": "Carriera.\nGiocatore.\nInizia la sua carriera calcistica nel San Secondo Parmense poi alla Giovane Italia e poi al .. Dal 1936 al 1941 quindi milita alcuni fra Serie B e Serie C con (in due differenti periodi), , Ferrara e nuovamente Parma.\nNella stagione 1941-1942 torna al neopromosso in Serie A. Coi \"canarini\" disputa 24 incontri in massima serie, con all'attivo 5 reti (fra cui il \"gol della bandiera\" all'esordio nell'1-7 subito dal , e quello che vale un prestigioso pareggio in casa della Juventus), che gli valgono il secondo posto fra i marcatori gialloblu alle spalle di Valeriano Ottino, ma non evitano agli emiliani l'ultimo posto finale.\nPassa poi la stagione successiva alla Lazio, senza tuttavia mai scendere in campo in incontri di campionato.\nNel 1946 torna per la terza volta nuovamente in B e nel 1950 diventa allenatore e giocatore del Pescara.\nIn carriera ha totalizzato complessivamente 24 presenze e 5 reti in Serie A e 93 presenze e 37 reti in Serie B.\nAllenatore.\nDopo l'esperienza al Pescara, dal 1954 al 1962 allena la .\nNella stagione di Serie B 1962-1963 guida il Padova.\nNel 1957-1958 e nel 1958-1959 vinse il \"Seminatore d'oro\" premio calcistico assegnato annualmente dalla FIGC all'allenatore che si \u00e8 pi\u00f9 distinto nel corso della stagione agonistica, primo allenatore a ricevere il Seminatore d'oro che allenasse una squadra di Serie B.\nDirigente.\nOltre ad aver ricoperto il ruolo di direttore sportivo del , Del Grosso \u00e8 stato anche vice presidente e poi presidente dell'AIAC ovvero \"Associazione Italiana Allenatori Calcio\".\nNel 1981 a lui fu intitolato lo stadio di San Secondo Parmense."}
{"id": "2923489", "revid": "767487", "url": "https://it.wikipedia.org/wiki?curid=2923489", "title": "Third Album (Shocking Blue)", "text": "Third Album \u00e8 il quarto album del gruppo musicale olandese degli Shocking Blue pubblicato nel 1971.\nTracce.\nTutti i brani sono stati scritti da Robbie van Leeuwen tranne dove riportato."}
{"id": "2923491", "revid": "767487", "url": "https://it.wikipedia.org/wiki?curid=2923491", "title": "54-46 That's My Number", "text": "54-46 That's My Number \u00e8 un brano musicale early reggae scritto da Toots Hibbert ed interpretato dal gruppo musicale giamaicano Toots &amp; the Maytals del 1968.\nIl testo della canzone parla del periodo di detenzione di Hibbert in seguito all'arresto per possesso di marijuana.\nLa canzone \u00e8 stata pi\u00f9 volte reinterpretata da vari gruppi appartenenti alla scena punk americana ed inglese, e parte della canzone \u00e8 inserita nella colonna sonora ufficiale del film \"This Is England\" di Shane Meadows, che racconta la vita di un giovane skinhead inglese nei primi anni ottanta."}
{"id": "2923492", "revid": "1543377", "url": "https://it.wikipedia.org/wiki?curid=2923492", "title": "Timbro digitale", "text": "Il timbro digitale \u00e8 una tecnologia utilizzata nell'ambito della pubblica amministrazione italiana e di alcune societ\u00e0 private per consentire la creazione di documenti informatici (ad esempio, certificati di anagrafe) validi legalmente anche dopo essere stati stampati.\nUna volta stampato, il documento include un codice grafico (normalmente codici a barre bi-dimensionali, in quanto quelli mono-dimensionali non consentirebbero di registrare la quantit\u00e0 di dati necessaria), che contiene le informazioni relative al documento informatico e alla firma digitale. Questo approccio ed il concetto di \"firma digitale su carta\", \u00e8 stato presentato per la prima volta nel 2001 alla XXXIX Annual Conference AICA. Il termine \"timbro digitale\" \u00e8 stato coniato dal CNIPA (ex AIPA, poi DigitPA, oggi AGID).\nIl timbro digitale consente di mantenere inalterata, anche nel processo di stampa, la validit\u00e0 legale di un documento informatico firmato digitalmente, dal momento che la versione stampata pu\u00f2 essere letta e decodificata tramite uno scanner o, in certi casi, anche con un lettore di codici a barre bidimensionali e un apposito software di visualizzazione.\nL'adozione del timbro digitale consente agli enti pubblici di emettere certificazioni via web, con risparmi di tempo per gli utenti (cittadini ed imprese) e di costi per l'ente stesso.\nUna tecnologia analoga al timbro digitale fu attivata gi\u00e0 nel 2003 ma soltanto con l'intervento del CNIPA \u00e8 stato possibile definirne con esattezza alcuni requisiti. Al 2010, il timbro digitale \u00e8 adottato da regioni (Emilia-Romagna, Sardegna), comuni (anche grandi, come Marsala, Agrigento, Milano, Roma, Torino, Perugia) e province soprattutto per il rilascio di certificati anagrafici ma anche, per esempio, per l'emissione di cedolini.\nIn seguito allo studio di Consip del 2006 ,\nil timbro digitale \u00e8 stato adottato dal Ministero dell'Economia e delle Finanze (per il progetto eCedolino 2006 e certificazioni on line), dall'IPZS (Gazzette Ufficiali da gennaio 2009) ed altri enti della pubblica amministrazione centrale."}
{"id": "2923504", "revid": "124809111", "url": "https://it.wikipedia.org/wiki?curid=2923504", "title": "Diego Bonavina", "text": "Carriera.\nGiocatore.\nDi ruolo centrocampista, comincia a giocare nel 1983 nel Dolo. Dal 1984 al 1992 gioca per il Giorgione 180 partite. Nel 1992 passa al e nel 1993 al . Dal 1994 al 1999 gioca per il Treviso 153 partite, di cui 58 segnando 5 gol in Serie B. Trasferitosi al Padova nel 1999 chiude la carriera nel 2000.\nDirigente.\nDal 1999 al 2012, \u00e8 stato consigliere dell'Associazione Italiana Calciatori. Inoltre \u00e8 stato uno dei membri che il 26 maggio 2009 hanno costituito l'A.I.E.C. ovvero \"Associazione Italiana Ex Calciatori\"; in questa associazione ha ricoperto il ruolo di vicepresidente. Ha fatto parte anche del consiglio direttivo e del comitato esecutivo del Settore Tecnico della FIGC.\nDal 2013, \u00e8 presidente di AIC Onlus.\nAllenatore.\nDal 2010, allena le giovanili della \"Sacra Famiglia\" formazione della Citt\u00e0 di Padova.\nExtra calcio.\nDal 1994 \u00e8 avvocato in diritto sportivo. Dal novembre 2016 \u00e8 direttore del comitato scientifico e docente universitario di diritto sportivo presso \"Uni San Raffaele\" a Roma.\nIl 25 giugno 2017, viene eletto in consiglio comunale a Padova nella lista civica Giordani Sindaco. Il 7 luglio, viene nominato assessore allo sport del Comune di Padova."}
{"id": "2923505", "revid": "265471", "url": "https://it.wikipedia.org/wiki?curid=2923505", "title": "Fontana della dea", "text": ""}
{"id": "2923506", "revid": "287204", "url": "https://it.wikipedia.org/wiki?curid=2923506", "title": "Waldbach", "text": ""}
{"id": "2923507", "revid": "149587", "url": "https://it.wikipedia.org/wiki?curid=2923507", "title": "Statistiche di Formula 1 Team", "text": ""}
{"id": "2923510", "revid": "149587", "url": "https://it.wikipedia.org/wiki?curid=2923510", "title": "Statistiche di Formula 1 Nazioni", "text": ""}
{"id": "2923512", "revid": "149587", "url": "https://it.wikipedia.org/wiki?curid=2923512", "title": "Statistiche di Formula 1 piloti", "text": ""}
{"id": "2923514", "revid": "250563", "url": "https://it.wikipedia.org/wiki?curid=2923514", "title": "Formula 2 stagione 1968", "text": ""}
{"id": "2923517", "revid": "205250", "url": "https://it.wikipedia.org/wiki?curid=2923517", "title": "Duse aerografo", "text": ""}
{"id": "2923522", "revid": "92723", "url": "https://it.wikipedia.org/wiki?curid=2923522", "title": "Coppa Davis 2010 Zona Asia/Oceania Gruppo I", "text": "Il Gruppo I della Zona Asia/Oceania (\"Asia/Oceania Zone\") \u00e8 il primo livello di competizione della Zona Asia/Oceania, una delle tre divisioni zonali della Coppa Davis 2010. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "2923528", "revid": "1355461", "url": "https://it.wikipedia.org/wiki?curid=2923528", "title": "Ridotto nazionale", "text": "Il Ridotto Nazionale Svizzero (in tedesco \"Schweizer Reduit\", in francese \"R\u00e9duit national\", in romancio \"Reduit nazional\") \u00e8 stato un sistema di fortificazioni e postazioni difensive costruite a partire dalla fine dell'800 per difendere la montuosa parte centrale della Svizzera nel caso di un'invasione straniera. \nDurante i primi anni della seconda guerra mondiale furono ulteriormente ampliate le opere difensive e furono ridefinite le strategie generali per fare fronte ad un'eventuale invasione tedesca.\nStoria.\nLa strategia di difesa fu ideata dal generale Henri Guisan, e consisteva in un determinato ordine di ripiegamenti delle truppe elvetiche all'interno della regione alpina in caso di invasione, spostando quindi gli eventuali combattimenti in zone montane.\nInoltre la stessa idea del generale Guisan prevedeva la distruzione delle trasversali alpine, ostacolando i principali passi, agevolando quindi la difesa del territorio dato che in un terreno montano non vi sono possibilit\u00e0 di aggiramenti. Naturalmente questo piano prevedeva l'abbandono di parti del territorio svizzero senza aver combattuto. Anche per questo motivo il piano del generale fu all'inizio accolto con qualche ostilit\u00e0.\nNonostante ci\u00f2 il generale Guisan ottenne l'autorizzazione dal Consiglio federale per l'inizio della sua costruzione, con l'idea di aggiungere alcune specifiche piazzeforti come cardine della difesa del Ridotto: Sargans, Saint-Maurice e Gottardo. Tra il 1939 e il 1945 per la costruzione, armamento e manutenzione dell'intera struttura si indicarono cifre di 2.142.449.000 franchi svizzeri.\nFin dalla capitolazione della Francia nel giugno del 1940, l'Alto comando tedesco (\"Oberkommando der Wehrmacht\" o OKW) mise al lavoro i suoi strateghi per un'ipotetica invasione della Svizzera, pensando alla \"Operazione Tannenbaum\".\nLe truppe elvetiche quindi dal luglio 1940 fino all'armistizio dell'autunno del 1944 si trovarono accerchiate dalle truppe delle Potenze dell'Asse. Fu quindi deciso un iniziale ripiegamento delle forze nei territori pi\u00f9 interni, con l'esercito pronto a difendersi in caso d'attacco.\nNel maggio del 1941 tutte le 9 divisioni avevano completato i loro lavori di scavo e costruzione, e iniziarono quindi i trasferimenti di truppe e scorte all'interno dell'area del Ridotto: nel 1942 quasi tutto l'esercito era al suo interno.\nA partire dalla fine di dicembre 2011, dopo circa 70 anni, \u00e8 stato definitivamente abbandonato l'uso delle ultime fortezze d'artiglieria.\nArmamenti.\nAl ridotto in totale furono assegnati:\nCinema.\nLa televisione svizzera SRF ha girato una fiction all'interno di un'opera del Ridotto."}
{"id": "2923532", "revid": "253269", "url": "https://it.wikipedia.org/wiki?curid=2923532", "title": "John Ireland", "text": "Biografia.\nCarriera.\nNacque da un'insegnante di pianoforte scozzese di nome Gracie Ferguson, che lo port\u00f2 in giovanissima et\u00e0 a New York, senza che lui avesse il tempo di conoscere suo padre. Il suo esordio risale al 1935 in uno show acquatico in un parco di divertimento, dove si esibiva come nuotatore professionista. Dopo alcuni anni di questo lavoro, alternato a quello di imbonitore nel medesimo parco, pass\u00f2 alla recitazione, interpretando ruoli shakespeariani a Broadway e in compagnie di giro, fino al suo debutto cinematografico con il ruolo del G.I. Windy nel film bellico \"Salerno, ora X\" (1945) di Lewis Milestone. Scritturato dal produttore Darryl F. Zanuck, Ireland divenne in breve tempo uno dei pi\u00f9 interessanti caratteristi americani del dopoguerra, interprete di personaggi cinici e violenti.\nLa sua personalit\u00e0 e i suoi tratti somatici da \"duro\" gli consentirono ruoli di supporto in celebri western quali \"Sfida infernale\" (1946) di John Ford e \"Il fiume rosso\" (1948) di Howard Hawks, entrambi celebrativi del mito dell'Ovest, e divenuti nel tempo due classici del genere. La sua vigorosa interpretazione del reporter Jack Burden nel film \"Tutti gli uomini del re\" (1949) gli valse inoltre una candidatura all'Oscar al miglior attore non protagonista.\nIreland si specializz\u00f2 in ruoli di coriaceo cattivo in innumerevoli western degli anni cinquanta, come \"La valle della vendetta\" (1951), accanto a Burt Lancaster, \"Sfida all'O.K. Corral\" (1957), di John Sturges, ancora con Lancaster e Kirk Douglas. In collaborazione con l'operatore Lee Garmes, l'attore produsse e diresse \"Il territorio dei fuorilegge\" (1953), cimentandosi nuovamente nella regia due anni pi\u00f9 tardi con il B-movie \"The Fast and the Furious\" (1955), scritto da Roger Corman, in cui interpret\u00f2 un innocente in fuga, accusato di un omicidio che non ha commesso.\nDopo il ruolo del gladiatore Crixus in \"Spartacus\" (1960) di Stanley Kubrick, la carriera di Ireland inizi\u00f2 una fase di declino. L'attore intensific\u00f2 la sua attivit\u00e0 di interprete televisivo, in cui gi\u00e0 si era cimentato dagli anni cinquanta, partecipando a numerose popolari serie, tra le quali \"Alfred Hitchcock presenta\" (1962), \"The Cheaters\" (39 episodi dal 1960 al 1962), \"Gli uomini della prateria\" (11 episodi dal 1960 al 1965), \"Gunsmoke\" (1966-1967) e \"Bonanza\" (1967).\nNella seconda met\u00e0 degli anni sessanta diede nuovo impulso alla propria carriera cinematografica, prima con il ruolo del sinistro Steve Marek ne \"Gli occhi degli altri\" (1965), un piccolo classico dell'horror a basso costo, diretto da William Castle. Ireland si trasfer\u00ec poi in Italia, dove divenne una star del genere spaghetti-western in pellicole quali \"Odio per odio\" (1967) di Domenico Paolella, e \"Una pistola per cento bare\" (1968), di Umberto Lenzi. Di rilievo anche le sue partecipazioni a due pellicole appartenenti al filone del \"giallo all'italiana\", \"Gli insaziabili\" (1969) di Alberto De Martino, e \"Una sull'altra\" (1969) di Lucio Fulci, nonch\u00e9 nella co-produzione internazionale \"Salon Kitty\" (1975) diretta da Tinto Brass.\nVita privata.\nDal primo matrimonio con Elaine Sheldon (1940-1949), Ireland ebbe due figli, John e Peter. Nel 1949 si rispos\u00f2 con l'attrice Joanne Dru, dalla quale divorzi\u00f2 nel 1957. Sposatosi in terze nozze nel 1962 con Daphne Myrick Cameron, ebbe da lei una figlia, Daphne. Il matrimonio dur\u00f2 fino alla morte di Ireland, avvenuta per leucemia il 21 marzo 1992 a 78 anni.\nDoppiatori italiani.\nNelle versioni in italiano dei suoi film, John Ireland \u00e8 stato doppiato da:"}
{"id": "2923533", "revid": "266224", "url": "https://it.wikipedia.org/wiki?curid=2923533", "title": "Abbracciala abbracciali abbracciati", "text": ""}
{"id": "2923535", "revid": "481666", "url": "https://it.wikipedia.org/wiki?curid=2923535", "title": "Due mondi", "text": ""}
{"id": "2923536", "revid": "1543377", "url": "https://it.wikipedia.org/wiki?curid=2923536", "title": "Code Saturne", "text": "Code Saturne \u00e8 un software libero di simulazione numerica per lo studio della meccanica dei fluidi. \u00c8 un software di fluidodinamica computazionale (CFD, Computational Fluid Dynamics), sviluppato a partire dal 1997 dal servizio R&amp;D (\"Recherche et D\u00e9veloppement\", originariamente DER) di EDF - \u00c9lectricit\u00e9 de France. \u00c8 stato reso disponibile sotto la licenza GNU GPL nel marzo 2007.\n\u00c8 basato su un approccio a volume finito in grado di ospitare griglie di calcolo (mesh) di tutti i tipi : strutturati, strutturati per blocchi, non strutturati, ibridi, lineari, non lineari, e qualsiasi tipo di elemento : tetraedro, esaedro, piramide, qualsiasi poliedro.\n\"Code Saturne\" permette di modellizzare flussi incomprimibili o espandibili, con o senza turbolenze o trasferimento di calore.Sono disponibili moduli dedicati per la fisica specifica come il trasferimento di calore per irraggiamento, la combustione : gas, carbone polverizzato, olio combustibile), la magneto-idrodinamica, i flussi comprimibili, i flussi polifasici (approccio Eulero/Lagrange con accoppiamento a due vie con la Teoria dei gruppi), oppure come estensioni per applicazioni specifiche (per esempio \"Mercure Saturne\" per la meteorologia).\n\"Code Saturne\" \u00e8 incorporabile in SYRTHES, un codice software per lo studio termico dei solidi. Pu\u00f2 inoltre essere associato al programma di simulazione numerica dei materiali e delle strutture meccaniche \"Code Aster\", in particolare attraverso la piattaforma per la modellazione solida SALOME. SYRTHES e \"Code Aster\" sono stati sviluppati da EDF e distribuiti sotto licenza Gnu GPL. Funziona anche in parallelo su computer multiprocessore e a memoria distribuita.\nMetodo di rappresentazione.\nGli output di post-trattamento sono disponibili in formati \"EnSight, CGNS e MED fichier\", con le funzionalit\u00e0 avanzate offerte dalla libreria software FVM (librairie \u00ab Finite Volume Mesh \u00bb sviluppata da EDF sotto licenza LGPL)."}
{"id": "2923538", "revid": "266224", "url": "https://it.wikipedia.org/wiki?curid=2923538", "title": "Gli uomini celesti", "text": ""}
{"id": "2923539", "revid": "228587", "url": "https://it.wikipedia.org/wiki?curid=2923539", "title": "Coronado", "text": ""}
{"id": "2923541", "revid": "266224", "url": "https://it.wikipedia.org/wiki?curid=2923541", "title": "Il salame", "text": ""}
{"id": "2923542", "revid": "266224", "url": "https://it.wikipedia.org/wiki?curid=2923542", "title": "La nuova America", "text": ""}
{"id": "2923544", "revid": "287204", "url": "https://it.wikipedia.org/wiki?curid=2923544", "title": "Jean-Pierre Bernes", "text": ""}
{"id": "2923556", "revid": "638792", "url": "https://it.wikipedia.org/wiki?curid=2923556", "title": "La macchina del tempo", "text": ""}
{"id": "2923558", "revid": "599013", "url": "https://it.wikipedia.org/wiki?curid=2923558", "title": "Coppa Davis 2010 Zona Asia/Oceania Gruppo II", "text": "Il Gruppo II della Zona Asia/Oceania (\"Asia/Oceania Zone\") \u00e8 il secondo livello di competizione della Zona Asia/Oceania, una delle tre divisioni zonali della Coppa Davis 2010. Il vincitore \u00e8 promosso nel Gruppo I della zona Asia/Oceania nel 2011.\nTeste di serie:\nAltre:"}
{"id": "2923559", "revid": "266224", "url": "https://it.wikipedia.org/wiki?curid=2923559", "title": "Separazione naturale", "text": ""}
{"id": "2923560", "revid": "120943687", "url": "https://it.wikipedia.org/wiki?curid=2923560", "title": "Gl\u00e9nat (casa editrice)", "text": "Gl\u00e9nat \u00e8 una casa editrice francese fondata da Jacques Gl\u00e9nat nel 1972. Stampa diversi tipi di pubblicazioni in Francia, Benelux e Spagna, tra le quali le pi\u00f9 importanti sono fumetti e manga.\nStoria.\nJacques Gl\u00e9nat cominci\u00f2 a lavorare alla sua prima fanzine di fumetti chiamata \"Schtroumpf\" (cio\u00e8 il nome francese dei puffi) nel 1969 quando era ancora uno studente. A vent'anni, nel 1972, fond\u00f2 la propria casa editrice: la Gl\u00e9nat. I primi due volumi pubblicati erano opera di Claude Serre e Claire Bret\u00e9cher. Due anni dopo ricevette il premio come miglior editore all'Festival international de la bande dessin\u00e9e d'Angoul\u00eame.\nIn seguito alla rapida crescita l'azienda vennero aperti dei magazzini a Orly e come fiore all'occhiello un negozio a Parigi.\nNel 1975 l'azienda stamp\u00f2 una nuova rivista di fumetti \"Circus\" che continu\u00f2 ad essere pubblicata fino al 1989. Dopo i primi anni la Gl\u00e9nat cominci\u00f2 a discostarsi dalle pubblicazioni destinate ad un pubblico pi\u00f9 infantile della corrente franco-belga e si orient\u00f2 verso la graphic novel con serie storiche e di successo realizzate da Claude Serre e da Claire Bret\u00e9cher. Una seconda rivista di nome \"V\u00e9cu\", dedicata al fumetto storico fu pubblicata dal 1985 al 2004.\nDal 1980 Gl\u00e9nat pubblic\u00f2 libri relativi alle scalate in montagna e al mare. L'azienda compr\u00f2 la casa editrice Vents d'Ouest e nel 1990 inizi\u00f2 a pubblicare manga. Il pi\u00f9 grande successo della casa editrice arriv\u00f2 con \"Titeuf\" di Zep, uno dei fumetti francesi pi\u00f9 venduti, pubblicato sulla rivista \"Tch\u00f4\" e da cui \u00e8 stata tratta anche una serie animata.\nAzienda.\nNel 2009 il fatturato \u00e8 derivato 50% dai fumetto, 20% dai manga, 15% dai libri e il restante 15% da pubblicazioni minori.\nOgni anno vengono stampati dalla Gl\u00e9nat 12 milioni di volumi e vengono pubblicati 400 nuovi titoli. L'azienda ha un catalogo di 4000 titoli, le serie pi\u00f9 vendute sono \"Titeuf\" con 16 milioni di copie, e \"Dragon Ball\" con 17 milioni di copie. \u00c8 il secondo gruppo editoriale francese dopo M\u00e9dia-Participations e detiene il 20% del mercato.\nL'azienda ha tre filiali internazionali: Gl\u00e9nat Benelux, Gl\u00e9nat Espagne (Spagna), and Gl\u00e9nat Suisse (Svizzera). L'azienda \u00e8 attiva anche in Canada e collabora con altri editori in altri stati. Oltre a tradurre e distribuire il materiale della Gl\u00e9nat queste aziende regionale producono a loro volta delle pubblicazioni. Gl\u00e9nat Espagne controlla il 40% del mercato dei manga in Spagna e Gl\u00e9nat Benelux detiene il 13% del mercato belga dei negozi di fumetti."}
{"id": "2923561", "revid": "83549", "url": "https://it.wikipedia.org/wiki?curid=2923561", "title": "Ciclite eterocromica di Fuch", "text": ""}
{"id": "2923570", "revid": "599013", "url": "https://it.wikipedia.org/wiki?curid=2923570", "title": "Kim Young-chul", "text": ""}
{"id": "2923573", "revid": "1728", "url": "https://it.wikipedia.org/wiki?curid=2923573", "title": "Sebastien di Montfaucon", "text": ""}
{"id": "2923583", "revid": "1149807", "url": "https://it.wikipedia.org/wiki?curid=2923583", "title": "Blurry Eyes", "text": " \u00e8 il primo singolo del gruppo musicale j-rock L'Arc~en~Ciel, utilizzato come sigla di apertura dell'anime \"DNA\u00b2\". Il brano \u00e8 stato scritto ed arrangiato da hide e Tetsu, due membri del gruppo.\nIl brano, pubblicato su CD singolo il 21 ottobre 1994 soltanto in Giappone abbinato al brano \"Wind of Gold \", \u00e8 stato incluso sia nell'album contenente la colonna sonora dell'anime che in quello dei L'Arc~en~Ciel \"Tierra\". Il singolo \u00e8 arrivato sino alla dodicesima posizione dei singoli pi\u00f9 venduti in Giappone.\nUna nuova edizione del singolo \u00e8 stata pubblicata il 20 agosto 2006."}
{"id": "2923584", "revid": "112195001", "url": "https://it.wikipedia.org/wiki?curid=2923584", "title": "Azzida", "text": "Azzida \u00e8 una frazione del comune di San Pietro al Natisone, in provincia di Udine.\nAzzida \u00e8 posta all'ingresso della valle di Savogna e di San Leonardo, costruita sopra uno sperone che domina l'ingresso alle due valli, quindi esposta ai venti che scendono dal Matajur e dal monte Colovrat. Nello specifico, il paese si snoda lungo la strada San Quirino - Savogna e San Pietro al Natisone, ed \u00e8 posta proprio ai piedi del monte Barda, a 164 m s.l.m.\nIl maggiore luogo d'interesse della localit\u00e0 \u00e8 la chiesa costruita nel 1890 nella piazza, e nel giorno di san Valentino (14 febbraio) si tiene sempre una sagra.\nStoria.\nDi Azzida si hanno le prime notizie in un documento del 1175, citata come \"Algida Romanorum\" (fredda in latino), nome derivante dalla sua localizzazione geografica Azzida all'epoca era situata sotto il monte Carcos . Secondo lo scrittore e sacerdote Ivan Trinko il paese contava 692 abitanti nel 1912, dimostrandosi quindi il maggiore centro abitato delle Valli del Natisone.\nIl terremoto del Friuli del 1976 colp\u00ec duramente Azzida, che perse il 60% delle abitazioni e fu costretta a spostarsi ad ovest.\nEconomia.\nL'attivit\u00e0 economica prevalente ad Azzida \u00e8 costituita dalla zona industriale e artigianale situata a sud, con un'area di circa 250.000 m\u00b2. Sono presenti comunque attivit\u00e0 di frutticoltura, di lavorazione della pietra, che si occupano della produzione di calcestruzzo, caseifici e falegnamerie.\nIn passato era ben consolidata nel paese l'attivit\u00e0 degli arrotini.\nCognomi.\nIussig, Tropina, Venturini, Zufferli"}
{"id": "2923587", "revid": "640129", "url": "https://it.wikipedia.org/wiki?curid=2923587", "title": "Raffaele Andreassi", "text": "Biografia.\nInizi\u00f2 la sua carriera come giornalista scrivendo per il \"Giornale di Sicilia\" gi\u00e0 dal 1946. \nSi dedic\u00f2 poi alla scrittura di poesie e sceneggiature per il cinema e soprattutto alla regia di documentari. Ne realizz\u00f2 quasi duecento, particolarmente nel campo dell'arte. Fu anche regista di lungometraggi: il suo film pi\u00f9 noto \u00e8 \"Flashback\" che venne selezionato per la partecipazione al Festival di Cannes 1969.\n\u00c8 morto nel 2008 all'et\u00e0 di 84 anni."}
{"id": "2923591", "revid": "104458", "url": "https://it.wikipedia.org/wiki?curid=2923591", "title": "Al'bina Chamitovna Achatova", "text": ""}
{"id": "2923602", "revid": "1982", "url": "https://it.wikipedia.org/wiki?curid=2923602", "title": "Meighan Desmond", "text": "Biografia.\nDopo aver lasciato la sua citt\u00e0 natale all'et\u00e0 di 16 anni, si trasfer\u00ec a Auckland per realizzare il suo sogno di diventare attrice. Li studi\u00f2 presso la South Seas Film e presso la Television School, dove ebbe come tutor David Coddington.\n\u00c8 conosciuta soprattutto per aver interpretato il personaggio di Discordia, nelle popolari serie televisive americane \"Xena - Principessa guerriera\" e \"Young Hercules\", che hanno segnato il suo debutto nel mondo del cinema."}
{"id": "2923603", "revid": "767487", "url": "https://it.wikipedia.org/wiki?curid=2923603", "title": "Choi Jin-cheul", "text": ""}
{"id": "2923604", "revid": "484362", "url": "https://it.wikipedia.org/wiki?curid=2923604", "title": "Oristagno", "text": ""}
{"id": "2923616", "revid": "38120", "url": "https://it.wikipedia.org/wiki?curid=2923616", "title": "Sismel", "text": ""}
{"id": "2923631", "revid": "599013", "url": "https://it.wikipedia.org/wiki?curid=2923631", "title": "Kim Nam-il", "text": ""}
{"id": "2923636", "revid": "580950", "url": "https://it.wikipedia.org/wiki?curid=2923636", "title": "Ari\u00e9geois", "text": "L'Ari\u00e9geois \u00e8 una razza canina francese riconosciuta dalla FCI. \u00c8 un segugio originario del dipartimento dell'Ari\u00e8ge il cui standard fu redatto solo nel 1912.\nStoria.\nNonostante le recenti origini, \u00e8 ora uno dei segugi indigeni pi\u00f9 diffusi in Francia, e la Soci\u00e9t\u00e9 Centrale Canine registra circa 800 soggetti all'anno.\nDescrizione.\nIl manto \u00e8 a pelo raso bianco a macchie nere, con alcune marcature focate, specialmente sulla testa.\nCarattere.\n\u00c8 un cane intelligente, affezionato al padrone, ponderato nel temperamento e socievole, sia con l'uomo che con i bambini e gli altri cani. \u00c8 stato selezionato per la caccia di animali selvaggi, in cui ottiene buoni risultati, ma pu\u00f2 anche essere un ottimo animale da compagnia purch\u00e9 abbia la possibilit\u00e0 di fare molto esercizio all'aria aperta."}
{"id": "2923642", "revid": "1412427", "url": "https://it.wikipedia.org/wiki?curid=2923642", "title": "Foreste del Siele e del Pigelleto di Piancastagnaio", "text": "Le foreste del Siele e del Pigelleto di Piancastagnaio sono un'area protetta della provincia di Grosseto e Siena. Riconosciute sito di interesse comunitario (SIC), sono anche sito di interesse regionale (SIR) \"Siele e Pigelleto\", quest'ultimo in parte ricompreso nella riserva naturale Pigelleto e in parte nell'area contigua della riserva naturale Monte Penna.\nNel territorio sono presenti ecosistemi forestali continui, maturi e di elevata caratterizzazione ecologica.\nSIR.\nI principali elementi di criticit\u00e0 interni al SIR sono: \nI principali elementi di criticit\u00e0 esterni al sito sono: \nLe principali misure di conservazione da adottare sono: \nIndicazioni per le misure di conservazione: \nGeomorfologia.\nLa tipologia ambientale prevalente del SIR \u00e8 l'area montana, in massima parte occupata da ambienti forestali, con boschi di latifoglie mesofile e termofile, rimboschimenti di conifere, boschi misti di latifoglie e abete bianco. Di notevole valore forestale, comprende fitocenosi molto evolute e ricche di specie mesofile alcune delle quali endemiche dei boschi centro-appenninici. \nStruttura e stabilit\u00e0 dinamica sono notevoli, e alcune cenosi sono da ritenersi prossime alla fase climax. Le altre tipologie ambientali rilevanti sono gli arbusteti e i corsi d'acqua con vegetazione ripariale.\nFauna.\nPossibile presenza del biancone (\"Circaetus gallicus\") come nidificante.\nFlora.\nFitocenosi: boschi misti di latifoglie decidue (\"Acer\", \"Ulmus\", \"Fagus\", \"Tilia\", \"Quercus\", \"Fraxinus\") della Alta Val di Siele (SI - GR). \nTra le specie vegetali \u00e8 presente la specie autoctona \"Abies alba\"."}
{"id": "2923648", "revid": "372624", "url": "https://it.wikipedia.org/wiki?curid=2923648", "title": "Tombolo da Castiglione della Pescaia a Marina di Grosseto", "text": ""}
{"id": "2923651", "revid": "339392", "url": "https://it.wikipedia.org/wiki?curid=2923651", "title": "Italia Crociere Internazionali", "text": ""}
{"id": "2923652", "revid": "6923", "url": "https://it.wikipedia.org/wiki?curid=2923652", "title": "Henry Walter Bates", "text": "Biografia.\nNato a Leicester, consegu\u00ec il diploma in Biologia alla locale Universit\u00e0 di Leicester nel 1846. Si interess\u00f2 di animali sin da bambino, raccogliendo insetti (soprattutto farfalle) nella locale foresta di Charnwood. Nel 1843 pubblic\u00f2 il suo primo articolo dal titolo \" Notes on Coleopterous insects frequenting damp places\" sulla rivista \"Zoologist\".\nConobbe il biologo e leggendario esploratore Alfred Russel Wallace quando questi venne chiamato per il ruolo di insegnante alla \"Leicester Collegiate School\". Nel 1847 i due progettarono una spedizione di esplorazione in Amazzonia le cui spese sarebbero state pagate raccogliendo per vari collezionisti esemplari locali di flora e fauna.\nNell'aprile di quell'anno i due partirono per il Sud America e approdarono a Bel\u00e9m alla fine di maggio. Per il successivo periodo di circa dodici mesi restarono in una villa nei pressi della cittadina a raccogliere esemplari di uccelli e di insetti e successivamente, di comune accordo, si divisero e Bates di diresse verso Bamet\u00e0, nei pressi del fiume Tocantins, da cui poi si diresse verso \u00d3bidos."}
{"id": "2923654", "revid": "599013", "url": "https://it.wikipedia.org/wiki?curid=2923654", "title": "Kim Jin-kyu", "text": ""}
{"id": "2923655", "revid": "767487", "url": "https://it.wikipedia.org/wiki?curid=2923655", "title": "Ali Chamraev", "text": "Biografia.\nRegista famoso nell'URSS per i suoi film realizzati tra gli anni '70 e '80.\nStudia alla Universit\u00e0 statale pan-russa di cinematografia (VGIK).\nTra i suoi film pi\u00f9 conosciuti, anche all'estero, \"The Bodyguard\" e \"La settima pallottola\".\nHa ricevuto numerosi riconoscimenti in patria compreso l'onorificenza ufficiale della Repubblica dell'Uzbekistan per meriti artistici.\nChamraev \u00e8 ancora in attivit\u00e0 e il suo ultimo film \"Bo Ba Bu\" \u00e8 stato proiettato in numerosi festival cinematografici europei."}
{"id": "2923659", "revid": "31670753", "url": "https://it.wikipedia.org/wiki?curid=2923659", "title": "Granduchessa di Lituania", "text": ""}
{"id": "2923660", "revid": "31670786", "url": "https://it.wikipedia.org/wiki?curid=2923660", "title": "Regina di Polonia", "text": ""}
{"id": "2923663", "revid": "125878859", "url": "https://it.wikipedia.org/wiki?curid=2923663", "title": "Navi maggiori e minori", "text": "Diritto italiano.\nLa definizione di nave maggiore e di nave minore \u00e8 data, nel diritto italiano dall'articolo 136 del Codice della navigazione.\nNavi maggiori.\nLe navi maggiori sono le navi d'altura, destinate alla navigazione di alto mare, oltre le 20 miglia dalla costa, che abbiano idonee sistemazioni per l'equipaggio e che siano superiore alla stazza minima di 10 tonnellate per le navi a propulsione meccanica, e 25 tonnellate per le navi a vela.\nNavi minori.\nLe navi minori: sono le navi costiere, destinate alla navigazione lungo le coste continentali ed insulari dello stato,\na distanza non superiore alle 20 miglia, e le navi adibite alla navigazione interna e al servizio marittimo dei porti. Sono classificate tra i beni mobili soggette a registrazioni in appositi registri.\nIscrizione nei registri.\nL'art. 146 del Codice della navigazione stabilisce che:\nLe navi maggiori sono iscritte nelle matricole tenute dagli uffici di compartimento marittimo e dagli uffici designati dal Ministero per le comunicazioni.\nLe navi minori e i galleggianti sono iscritti nei registri tenuti dagli uffici di compartimento e di circondario o dagli altri uffici indicati dal regolamento.\nConduzione.\nLe unit\u00e0 di lunghezza fuori tutto non superiore a 12 metri iscritte nel registro delle navi minori per uso in conto proprio possono navigare nelle acque marittime entro 12 miglia dalla costa. Fino a 6 miglia vi \u00e8 un particolare regime in merito alla patente nautica.\nDiritto comparato.\nOrdinamento greco.\nAnche per il diritto greco \u00e8 possibile la conduzione delle navi minori da parte del proprietari, ma le norme sulla necessit\u00e0 della patente sono pi\u00f9 severe (9CV contro i 40,2 CV del diritto italiano. Sono previste deroghe per gli stranieri che si vedono applicare, se pi\u00f9 favorevoli, le loro leggi nazionali."}
{"id": "2923667", "revid": "118086657", "url": "https://it.wikipedia.org/wiki?curid=2923667", "title": "Tommy Guerrero", "text": "\u00c8 stato uno dei membri della Bones Brigade, team di skater professionisti sponsorizzati da Powell Peralta che ha dominato la scena del mondo dello skateboard negli anni ottanta. Oltre a comparire in molti video della Bones Brigade, ottiene anche piccole parti in alcuni film dell'epoca, tra cui \"\" (1987), \"California Skate\" (1989), \"Sight Unseen\" (2004) e \"El americano\" (2009). Dopo l'esperienza con la Bones Brigade, fonda insieme a Jim Thiebaud, la Real, azienda costruttrice di skateboard.\nUna volta conclusasi la carriera sportiva, Guerrero si dar\u00e0 all'altra sua grande passione: la musica. Dopo le esperienze con due gruppi, i Free Beer e i Jet Black Crayon, ottiene un discreto successo come artista solista. I suoi lavori, acclamati dalla critica, combinano svariati stili come rock, rap, funk, soul, e jazz. Nel 2004 il settimanale Rolling Stone nomina l'album di Guerrero, Soul Food Taqueria, il secondo miglior album del 2003."}
{"id": "2923668", "revid": "116216691", "url": "https://it.wikipedia.org/wiki?curid=2923668", "title": "Colnago", "text": "Colnago (\"Colnagh\" in dialetto brianzolo, : ) \u00e8 la frazione pi\u00f9 grande e pi\u00f9 abitata del comune di Cornate d'Adda, situata a sud del centro abitato, verso il comune di Busnago.\nStoria.\nMedioevo.\n\u00abIn gradevole postura e in aria temperata e saluberrima, paesotto ben costrutto, con contrade abbastanza comode, ricco di un territorio feracissimo in grani e in gelsi. L'etimologia di Colnago credesi cimbrica, giacch\u00e9 la terminazione in -ago, come da noi, cos\u00ec comune \u00e8 nei paesi cimbrici transalpini. Delle varie torri o fortilizi che esistevano in Colnago, ne rimangono solamente due, una delle quali, pi\u00f9 vetusta, di puddinga o ceppo nella base; testimonianza dei tristi tempi di feudalismo e d'ignoranza, in cui era caduto l'ignavo secolo XVI!\u00bb.\nQuesti sono alcuni brani tratti dal libro \"Cenni storico-statistici sul comune di Cornate\", scritto nel 1877 dall'allora segretario comunale Edoardo Meani, devoto e integerrimo funzionario del Comune per circa 50 anni.\nColnago medievale \u00e8 degnamente rappresentata da queste due possenti torri ancora in ottimo stato, ora adattate ad abitazioni o uffici. Al loro cospetto non si pu\u00f2 non rimanere affascinati dall'elegante e pregevole rifinitura esterna e dalla storia che traspare dai materiali che servirono alla loro costruzione: mattoni, ceppo e sassi dell'Adda. Con grande emozione si pu\u00f2 immaginare l'antico borgo cinto da alte mura, disseminate di torri a guardia del castello, la cui probabile struttura \u00e8 ancora visibile nell'omonima via. A met\u00e0 percorso tra le due torri, infatti, esiste una via dal toponimo incerto: \"Moia\" la cui possibile traduzione potrebbe essere mura, una storpiatura della parola latina \"moenia\"; quindi la via sorgerebbe sulle fondamenta delle mura abbattute. Non meno interessante \u00e8 la storia della \"via Carotte\" (case rotte), indirizzo di una delle torri, che ci riporta in pieno Medioevo al tempo delle Signorie, quando la lotta tra le famiglie per il potere sul territorio vide vincitori i Visconti sui Torriani (anno 1277) le cui case furono abbattute e senza possibilit\u00e0 di ricostruirle a futuro monito del perdente.\nDal Settecento all'Ottocento.\nRegistrato agli atti del 1751 come un villaggio milanese di 640 abitanti saliti a 805 nel 1771, alla proclamazione del Regno d'Italia nel 1805 risultava avere 950 residenti. Nel 1809 un regio decreto di Napoleone determin\u00f2 la soppressione dell'autonomia municipale per annessione a Cornate, ma gli austriaci annullarono poi il provvedimento al loro ritorno. Il Comune di Colnago crebbe poi discretamente, tanto che nel 1853 risult\u00f2 essere popolato da 1290 anime, salite a 1407 nel 1861. Fu infine un regio decreto di Vittorio Emanuele II a decidere la definitiva soppressione del municipio, riproponendo l'antico modello napoleonico annettendolo a Cornate nel 1870."}
{"id": "2923680", "revid": "599013", "url": "https://it.wikipedia.org/wiki?curid=2923680", "title": "Lee Eul-yong", "text": ""}
{"id": "2923682", "revid": "31671565", "url": "https://it.wikipedia.org/wiki?curid=2923682", "title": "Calycadnus", "text": ""}
{"id": "2923688", "revid": "1543377", "url": "https://it.wikipedia.org/wiki?curid=2923688", "title": "Love Life (Alcazar)", "text": "Love Life \u00e8 una canzone scritta dai Pet Shop Boys e consegnata al gruppo musicale eurodance svedese Alcazar, il quale lo ha pubblicato come singolo nell'ottobre 2003.\nProdotta da Anders Wollbeck e Mattias Lindblom, \"Love Life\" ha riscosso un buon successo in Svezia, dove ha raggiunto la decima posizione della classifica dei singoli.\nNell'aprile 2010 i Pet Shop Boys stessi hanno pubblicato la loro propria versione di \"Love Life\" come singolo in edizione limitata per la Record Store Day."}
{"id": "2923689", "revid": "1784492", "url": "https://it.wikipedia.org/wiki?curid=2923689", "title": "Boro Primorac", "text": "Carriera.\nGiocatore.\nClub.\nHa militato a livello professionistico dal 1972 al 1990 prima in patria e poi in Francia al Lille, dal 1983 al 1986, e al Cannes, dal 1986 al 1990, concludendo la carriera di calciatore.\nIl 27 agosto 1978 esord\u00ec con il nella partita casalinga di campionato contro la . La prima stagione la concluse con 10 reti in 29 presenze di campionato e con la vittoria di quest'ultimo. L'avventura spalatina dur\u00f2 5 stagione con un totale di 53 reti in 283 presenze.\nNazionale.\nCon la nazionale maggiore esord\u00ec il 18 febbraio 1976 contro la Tunisia a Tunisi. \nDisput\u00f2 la sua ultima partita con la nazionale il 15 novembre 1980 contro l'Italia a Torino.\nIndoss\u00f2 la maglia della nazionale per un totale di quattordici partite.\nAllenatore.\nDa allenatore ha debuttato con il , per poi allenare il e la Guinea. \u00c8 stato osservatore del Nagoya Grampus, club del Campionato giapponese, e successivamente \u00e8 diventato un osservatore dell'Arsenal. Il 16 agosto 2019 viene nominato direttore dell'Accademia giovanile \"Luka Kaliterna\" dell'.\nIl 4 novembre 2020 viene promosso dal neo presidente Jakobu\u0161i\u0107 da direttore dell'accademia giovanile dei \"Majstori s mora\" ad allenatore, in sostituzione dell'esonerato Hari Vukas.\nIl 18 gennaio 2021, con l'arrivo di Paolo Tramezzani sulla panchina dei \"Bili\", lascia il suo ruolo momentaneo di tecnico per riprendere le redini dell'accademia giovanili."}
{"id": "2923690", "revid": "729019", "url": "https://it.wikipedia.org/wiki?curid=2923690", "title": "Prima battaglia navale di Narvik", "text": "La prima battaglia navale di Narvik venne combattuta il 10 aprile del 1940 tra una flottiglia di cacciatorpediniere della \"Royal Navy\" britannica guidata dal capitano Bernard Warburton-Lee, ed una squadra navale tedesca sotto il comando del \"Kommodore\" Friedrich Bonte, nei fiordi antistanti il porto norvegese di Narvik.\nLa flottiglia di Warburton-Lee riusc\u00ec ad infiltrarsi non vista nell'Ofotfjord (il fiordo che conduce a Narvik) ed a portare un attacco a sorpresa contro la squadra tedesca, che il giorno prima aveva preso possesso del porto piegando la debole resistenza dei norvegesi; le unit\u00e0 britanniche inflissero gravi perdite alla squadra di Bonte, riuscendo di fatto a bloccarla nel porto. Le unit\u00e0 tedesche sopravvissute saranno poi attaccate da una pi\u00f9 potente squadra navale britannica il 13 aprile successivo, e definitivamente eliminate nella cosiddetta seconda battaglia navale di Narvik.\nAntefatti.\nL'importanza strategica di Narvik.\nFin dallo scoppio della seconda guerra mondiale, il porto di Narvik aveva assunto una notevole importanza strategica per la Germania. L'industria tedesca dipendeva enormemente dalle importazioni di minerali ferrosi provenienti dalle miniere di Kiruna e G\u00e4llivare, nella neutrale Svezia: quasi il 70% del ferro di cui necessitavano i tedeschi proveniva da questa fonte di rifornimento. Nei mesi estivi, i carichi di minerale seguivano la rotta pi\u00f9 breve, venendo imbarcati nel porto di Lule\u00e5 dai mercantili tedeschi che, discendendo il golfo di Botnia, giungevano poi nei porti del mar Baltico, senza timore di attacchi da parte delle forze alleate; nei mesi invernali, tuttavia, il golfo di Botnia gelava quasi completamente, obbligando i carichi di minerale a seguire un'altra strada: caricati su ferrovia, attraversavano le montagne della Scandinavia e giungevano nel porto di Narvik, sempre libero dai ghiacci, dove venivano imbarcati su mercantili che poi discendevano la lunga costa della Norvegia alla volta dei porti della Germania settentrionale, mantenendosi all'interno delle acque territoriali norvegesi per evitare attacchi da parte delle forze navali britanniche.\nGi\u00e0 nel corso della prima guerra mondiale gli Alleati avevano provveduto a creare, con il consenso della Norvegia, sbarramenti di mine nelle acque territoriali norvegesi, al fine di bloccare questa importante via di approvvigionamento dei tedeschi; quando sul finire del settembre 1939 Winston Churchill venne nominato Primo Lord dell'Ammiragliato, il piano venne riproposto ma, nonostante l'appoggio degli ambienti militari, fu fortemente osteggiato dal ministero degli Esteri britannico, timoroso delle reazioni da parte delle nazioni neutrali. La situazione mut\u00f2 sul finire del novembre seguente, quando l'Unione Sovietica invase la Finlandia, dando avvio alla guerra d'inverno; i governi di Regno Unito e Francia espressero solidariet\u00e0 ai finlandesi e si riproposero di inviare una spedizione militare in loro appoggio. Churchill propose quindi di occupare Narvik con truppe alleate per poi muovere in Finlandia attraverso la ferrovia svedese, ottenendo cos\u00ec al contempo l'interruzione delle vie di approvvigionamento tedesche; l'operazione venne tuttavia osteggiata dal governo britannico, preoccupato per la doppia violazione della neutralit\u00e0 norvegese e svedese che essa implicava.\nLa minaccia alle importazioni di minerali ferrosi era ben nota anche agli ambienti militari tedeschi; inizialmente, Adolf Hitler non aveva intenzione di intraprendere operazioni militari contro la neutrale Norvegia, ma eventi come l'incidente dell'Altmark lo convinsero che un'azione degli Alleati contro il paese scandinavo era possibile e forse imminente. Il 1\u00ba marzo 1940, Hitler approv\u00f2 quindi un piano d'invasione di Danimarca e Norvegia (\"Operazione Weser\u00fcbung\") approntato dal generale Nikolaus von Falkenhorst, volto ad occupare militarmente le due nazioni con una serie di audaci sbarchi navali e lanci di paracadutisti. In quegli stessi giorni, decisioni analoghe avevano luogo anche in campo alleato: il 28 marzo, durante una riunione dei vertici franco-britannici, il nuovo primo ministro francese Paul Reynaud, che aveva preso il posto del pi\u00f9 cauto \u00c9douard Daladier, si disse pienamente favorevole al piano proposto da Churchill (\"Operazione Wilfred\"), che infine venne accettato anche dal governo britannico; l'operazione puntava pi\u00f9 che altro alla realizzazione di campi minati nelle acque norvegesi, ma una sua appendice (Piano \"R.4\") prevedeva, in caso di reazione tedesca contro la Norvegia, di occupare il porto di Narvik con un contingente misto franco-britannico.\n\"Weser\u00fcbung\" e \"Wilfred\".\nAlle 03:00 del 7 aprile 1940, l'avanguardia della forza d'invasione tedesca lasci\u00f2 il porto di Wilhelmshaven alla volta delle coste norvegesi: sei distinti gruppi navali vennero inviati verso altrettanti porti della Norvegia, impegnando nell'operazione quasi tutte le unit\u00e0 disponibili della \"Kriegsmarine\". Narvik era l'obiettivo del \"Marinegruppe 1\" del \"Kommodore\" Friedrich Bonte, composto da 10 cacciatorpediniere: cinque della classe \"Zerst\u00f6rer 1934\" (\"Z2 Georg Thiele, Z9 Wolfgang Zenker, Z11 Bernd von Arnim, Z12 Erich Giese, Z13 Erich Koellner\") e cinque della classe \"Zerst\u00f6rer 1936\" (\"Z17 Diether von Roeder, Z18 Hans L\u00fcdemann, Z19 Hermann K\u00fcnne, Z21 Wilhelm Heidkamp, Z22 Anton Schmitt\"); ciascun cacciatorpediniere imbarcava circa 200 soldati del \"Gebirgsj\u00e4gerregiment 139\" (\"139\u00ba Reggimento fanteria da montagna\"), con il generale Eduard Dietl come comandante della forza terrestre. Per la prima parte del percorso il \"Marinegruppe 1\" avrebbe navigato in formazione con il \"Marinegruppe 2\" (l'incrociatore pesante \"Admiral Hipper\" e quattro cacciatorpediniere) diretto a Trondheim, all'altezza della quale le due formazioni si sarebbero divise; come scorta ulteriore, l'intera formazione sarebbe stata affiancata dalle due navi da battaglia \"Scharnhorst\" e \"Gneisenau\", che avrebbero accompagnato le unit\u00e0 di Bonte fino a Narvik.\nI due \"Marinegruppe\" vennero avvistati dai ricognitori britannici verso le 07:00 al largo dello Jutland, ma due tentativi della RAF di bombardare la formazione andarono a vuoto; verso le 13:00 le navi tedesche si infilarono sotto un esteso fronte temporalesco, sfuggendo cos\u00ec alla ricognizione aerea nemica. In quel momento, al largo della costa norvegese erano presenti tre gruppi navali britannici, in procinto di dare inizio all'operazione \"Wilfred\": tra questi, al largo di Bod\u00f8 si trovava il gruppo WAV, composto da quattro cacciatorpediniere carichi di mine scortati dalle quattro unit\u00e0 della 2\u00aa Flottiglia cacciatorpediniere del capitano Bernard Warburton-Lee, a loro volta appoggiati da lontano dall'incrociatore da battaglia HMS \"Renown\" del viceammiraglio William Whitworth con due cacciatorpediniere di scorta. Tra le 04:30 e le 05:00 dell'8 aprile la forza di Warburton-Lee inizi\u00f2 le operazioni di minamento, mentre il Governo britannico ne dava comunicazione ad Oslo; intorno alle 08:30 tuttavia, il cacciatorpediniere HMS \"Glowworm\", rimasto isolato, entr\u00f2 in contatto con le unit\u00e0 del \"Marinegruppe 2\" al largo di Trondheim, e prima di essere affondato riusc\u00ec a comunicarne la posizione al comando.\nLa notizia indusse l'Ammiragliato a Londra a mobilitare l'intera \"Home Fleet\", in quanto si riteneva che i tedeschi stessero per attuare il temuto \"sfondamento atlantico\", un attacco in massa da parte della flotta di superficie contro i convogli diretti in Gran Bretagna; Whitworth ricevette l'ordine di riunirsi con i cacciatorpediniere di Warburton-Lee per prepararsi a contrastare le unit\u00e0 tedesche. Il ricongiungimento tra le due formazioni britanniche avvenne alle 18:15; inizialmente Whitworth si diresse a sud, verso l'ultima posizione nota della \"Glowworm\", ma dall'Ammiragliato gli giunsero istruzioni di dirigersi invece verso nord-ovest per difendere gli approdi al fiordo di Narvik, che si riteneva uno degli obiettivi dei tedeschi. Le unit\u00e0 del viceammiraglio incapparono quindi in una tremenda bufera di neve, che ne ostacol\u00f2 notevolmente i movimenti.\nLa cattura di Narvik.\nIl mare Forza 10 e le burrasche di acqua e nevischio avevano reso il viaggio del \"Marinegruppe 1\" piuttosto disagevole ed impegnativo, ma al tempo stesso lo avevano protetto dalla ricognizione nemica; alle 20:00 dell'8 aprile Bonte si separ\u00f2 dalle due navi da battaglia e con nove dei suoi cacciatorpediniere (la \"Erich Giese\" era in ritardo a causa di problemi ai motori) si diresse verso l'imboccatura del fiordo di Narvik. Verso le 3:00 del 9 aprile, le unit\u00e0 tedesche fecero il loro ingresso nell'Ofotfjord, protette dall'oscurit\u00e0 e dai banchi di nebbia. Bonte lasci\u00f2 la \"Diether von Roeder\" a sorvegliare l'imboccatura del fiordo, invi\u00f2 tre unit\u00e0, \"Wolfgang Zenker\", \"Erich Koellner\" ed \"Hermann K\u00fcnne\" nello Herjangsfjord (il braccio nord dell'Ofotfjorden) per sbarcare le loro truppe; l'obiettivo era catturare un deposito di armi norvegese a livello reggimentale ad Elveg\u00e5rdsmoen ed altre truppe dovevano essere sbarcate da due unit\u00e0, \"Hans Ludemann\" ed ancora \"Hermann K\u00fcnne\", per impadronirsi di alcune presunte batterie costiere a nord del fiordo principale che si rivelarono inesistenti, anche per la mancata volont\u00e0 del comandante norvegese del 15\u00ba reggimento fanteria, colonnello Konrad Sundlo, a combattere i tedeschi tanto che dopo la guerra verr\u00e0 condannato per collaborazionismo; il comandante tedesco prosegu\u00ec invece verso il Post Pier (il molo principale del porto di Narvik) con le ultime tre unit\u00e0, la \"Wilhelm Heidkamp\" (nave ammiraglia della squadra), la \"Georg Thiele\" e la \"Bernd von Arnim\".\nTre piccoli pattugliatori norvegesi, che stazionavano all'imboccatura del fiordo, vennero catturati senza sparare un colpo, ma uno di questi (la \"Kelt\") riusc\u00ec ad inviare un messaggio radio che mise in allarme la guarnigione norvegese della citt\u00e0. Intorno alle 4:15, i tre cacciatorpediniere di Bonte raggiunsero il Post Pier (molo della posta), e si trovarono di fronte due vecchie corazzate costiere norvegesi, la \"Eidsvold\" e la \"Norge\", vecchie unit\u00e0 della classe Norge risalenti al 1905 e con scarsa protezione antisiluro e strumenti di puntamento inadeguati; la prima pattugliava l'ingresso del fiordo ed intim\u00f2 l'alt segnalando con una lampada aldis e sparando un colpo di avvertimento davanti alla prua del cacciatorpediniere tedesco di testa; l'altra nave era ben dentro il fiordo stesso ed il suo comandante era il pi\u00f9 anziano in grado. Bonte invi\u00f2 un emissario, il Korvettenkapit\u00e4n Gerlach, su una scialuppa sulla \"Eidsvold\" per offrire la resa, e contemporaneamente la \"Wilhelm Heidkamp\" si posizion\u00f2 parallelamente al lato di dritta della \"Eidsvold\" puntandole contro i tubi lanciasiluri; la richiesta tuttavia venne respinta dal comandante norvegese Odd Isaachsen Willoch dopo aver richiesto ordini via radio al capitano Per Askim sulla \"Norge\"; non appena Gerlach fu sulla sua scialuppa, lanci\u00f2 un razzo rosso per avvisare delle intenzioni dei norvegesi, e il comandante Willoch incit\u00f2 gli uomini: (\"Uomini ai pezzi. Stiamo per combattere, ragazzi!\"); poco dopo la \"Eidsvold\" punt\u00f2 i suoi cannoni da 150\u00a0mm della batteria di dritta e vir\u00f2 accelerando e puntando la prora contro la \"Wilhelm Heidkamp\"; questa rispose lanciando quattro siluri: due colpirono la corazzata arrivata a 300 m prima che potesse aprire il fuoco, e a causa di un siluro ricevuto nel deposito munizioni a prora alle 4.37 questa si spezz\u00f2 in due ed affond\u00f2, la parte di prua in pochi secondi e quella di poppa in pochi minuti, trascinando con s\u00e9 262 marinai norvegesi con soli otto superstiti. La \"Norge\" entr\u00f2 in azione aprendo il fuoco sulla \"Bernd von Arnim\", che stava sfilando lungo il Post Pier facendosi schermo dei mercantili ancorati nel porto; la \"Norge\" si mosse per guadagnare una migliore posizione di tiro, ma cos\u00ec facendo si espose al cacciatorpediniere tedesco, che le lanci\u00f2 contro quattro siluri: due fecero centro, e la nave si capovolse lentamente per poi affondare con 173 membri dell'equipaggio. Piegata la resistenza delle unit\u00e0 navali norvegesi, i fanti da montagna imbarcati sui cacciatorpediniere presero rapidamente il controllo della citt\u00e0, senza opposizione da parte della guarnigione.\nLa missione del \"Marinegruppe 1\" era stata portata a termine senza perdite, ma per i cacciatorpediniere di Bonte si presentava ora il problema del rifornimento di carburante, visto che dopo la lunga traversata i serbatoi delle navi erano quasi a secco. Da Murmansk era sopraggiunta la baleniera \"Jan Wellem\", riconvertita per l'occasione in petroliera, ma la nave non disponeva di carburante per tutte le unit\u00e0 di Bonte; la seconda petroliera destinata a Narvik, la \"Kattegat\", era stata invece intercettata al largo di Mel\u00f8y dal pattugliatore norvegese \"Nordkapp\", ed affondata dall'equipaggio perch\u00e9 non venisse catturata. Bonte valut\u00f2 l'opportunit\u00e0 di lasciare a Narvik due cacciatorpediniere senza carburante e di rientrare con il resto in Germania; in ogni caso, occorrevano ancora 36 ore perch\u00e9 le lente pompe della \"Jan Wellem\" potessero portare a termine il rifornimento delle unit\u00e0 della sua squadra.\nLa risposta della \"Royal Navy\".\nMentre le unit\u00e0 di Bonte occupavano Narvik, le due navi da battaglia \"Scharnhorst\" e \"Gneisenau\" erano rimaste al largo della costa norvegese, in attesa del completamento degli sbarchi per iniziare il rientro in Germania; verso le 4:37 del 9 aprile, le due navi vennero avvistate dalla squadra di Whitworth, che era finalmente riuscita ad attraversare le tempeste ed a dirigersi alla volta di Narvik. Tra la \"Renown\", armata con sei cannoni da 381\u00a0mm, e le due navi tedesche ben corazzate ma dotate invece ognuna di nove cannoni da 280\u00a0mm si svilupp\u00f2 subito un intenso cannoneggiamento; verso le 7:15, le unit\u00e0 tedesche ruppero il contatto e fuggirono verso nord-ovest, troppo veloci perch\u00e9 la lenta \"Renown\" potesse inseguirle. Verso le 12:00 il comandante britannico rientr\u00f2 verso la costa norvegese, quando un messaggio dell'Ammiragliato lo inform\u00f2 che \"una nave tedesca \u00e8 arrivata a Narvik ed ha sbarcato una piccola forza\"; il messaggio continuava ordinando ai cacciatorpediniere di Warburton-Lee di innoltrarsi nel fiordo di Narvik e di catturare l'unit\u00e0 tedesca. Whitworth si offr\u00ec di accompagnare Warburton-Lee con il resto della sua squadra, ma l'Ammiragliato rispose negativamente, non volendo rischiare la \"Renown\" negli stretti spazi del fiordo.\nNel pomeriggio del 9 aprile i cacciatorpediniere di Warburton-Lee si inoltrarono nel Vestfjord alla volta di Narvik; il capitano britannico disponeva dei quattro cacciatorpediniere della sua squadriglia ( (nave ammiraglia), , e ), a cui se ne era aggiunto un quinto (la ) distaccato dalla scorta della \"Renown\". Alcuni pescatori norvegesi informarono Warburton-Lee che a Narvik erano presenti almeno sei navi da guerra tedesche, oltre ad un sommergibile; dopo aver riferito la notizia all'Ammiragliato, Warburton-Lee decise di lanciare un attacco all'alba del giorno dopo, onde sfruttare l'alta marea e la copertura dell'oscurit\u00e0 per infiltrarsi nell'Ofotfjord. Come per i tedeschi il giorno prima, anche gli inglesi erano preoccupati delle presunte batterie che dovevano coprire gli accessi al fiordo, precisamente a Ramnes ed Hamnes Holm, e che a questo punto avrebbero potuto essere presidiate dagli artiglieri tedeschi ma che si rivelarono inesistenti almeno secondo i tedeschi, ed in ogni caso nessun colpo verr\u00e0 sparato da queste posizioni.\nLa battaglia.\nAttacco a sorpresa.\nSubito dopo l'occupazione della citt\u00e0, Bonte distribu\u00ec i suoi cacciatorpediniere in varie zone dell'Ofotfjord, per meglio garantirne la difesa: quattro unit\u00e0 vennero dislocate al Post Pier, tre nell'Herjangsfjord (a nord di Narvik) e due nel Ballangenfjord (a sud del fiordo principale); un decimo cacciatorpediniere (la \"Dieter von Roeder\") venne incaricato di pattugliare l'entrata del fiordo. Cinque U-Boot tedeschi (gli U-25, U-46, U-48, U-51 ed U-64) si erano ricongiunti successivamente al \"Marinegruppe 1\", e vennero disposti da Bonte a fare da schermo poco oltre l'imboccatura del fiordo di Narvik. Nella rada del porto stazionavano inoltre ben 24 mercantili: quattro norvegesi, cinque britannici, undici tedeschi e quattro appartenenti a nazioni neutrali (tre svedesi ed uno olandese).\nAlle prime luci dell'alba del 10 aprile, i cinque cacciatorpediniere di Warburton-Lee penetrarono silenziosamente nell'Ofotfjord; una tormenta di neve e la foschia mattutina protessero le navi britanniche dallo schermo dei sommergibili tedeschi, che non ne rilevarono il passaggio. L'imboccatura del fiordo era incustodita: la \"Dieter von Roeder\" aveva lasciato il suo posto intorno alle 3:00 (poco prima dell'arrivo dei britannici), rientrando a Narvik per rifornirsi di carburante; la nave arriv\u00f2 al Post Pier intorno alle 4:20, iniziando subito le operazioni di rifornimento dalla \"Jan Wellem\".\nIntorno alle 5:10, la squadra britannica raggiunse il Post Pier; la tormenta di neve era diminuita, consentendo cos\u00ec ai britannici di avere una buona visuale del porto. Muovendosi lungo lo schermo dei mercantili, la prima unit\u00e0 della linea di fila britannica, la \"Hardy\" comandata dallo stesso Warburton-Lee, avvist\u00f2 uno dei cacciatorpediniere tedeschi ancorati lungo il molo, la \"Wilhelm Heidkamp\" di Bonte. Dopo essersi portata in una perfetta posizione di tiro, alle 5:30 la \"Hardy\" lanci\u00f2 tre siluri contro l'ammiraglia tedesca: uno fin\u00ec fuori bersaglio, uno colp\u00ec un mercantile ancorato l\u00ec vicino, ma il terzo colp\u00ec in pieno la poppa della \"Heidkamp\"; in pochi minuti si svilupp\u00f2 un vasto incendio che raggiunse il magazzino delle munizioni di poppa, e poco dopo essere stata colpita l'ammiraglia tedesca esplose ed affond\u00f2, portando con s\u00e9\nil \"Kommodore\" Bonte ed altri 80 membri dell'equipaggio. La \"Hardy\" vir\u00f2 subito a sinistra e si allontan\u00f2 sparando diversi colpi con i cannoni da 4,7 pollici, che centrarono ripetutamente la \"Dieter von Roeder\" provocando vasti incendi ed immobilizzando la nave.\nLa \"Hardy\" lasci\u00f2 il posto alle successive due navi della linea britannica, la \"Hunter\" e la \"Havock\", che subito aprirono il fuoco con i cannoni ed i siluri contro gli altri tre cacciatorpediniere tedeschi: la \"Anton Schmitt\" venne centrata a mezzanave da due siluri della \"Hunter\", si spezz\u00f2 in due ed affond\u00f2 immediatamente con la perdita di 50 uomini dell'equipaggio; lente a reagire, la \"Hans L\u00fcdemann\" e la \"Hermann K\u00fcnne\" si staccarono dal molo ed aprirono il fuoco con i loro cannoni da 127 mm, ma il loro tiro risult\u00f2 molto impreciso e le due navi vennero colpite ripetutamente dall'artiglieria dei cacciatorpediniere britannici. La \"Hunter\" e la \"Havock\" lasciarono il posto alle successive due unit\u00e0 della linea, la \"Hotspur\" e la \"Hostile\", ma l'infittirsi della nebbia rese difficoltoso distinguere le sagome delle unit\u00e0 nemiche, e l'attacco non diede risultati; dopo neanche un'ora dall'inizio dell'attacco, Warburton-Lee segnal\u00f2 alle unit\u00e0 della sua squadriglia di interrompere l'azione e di ripiegare verso il mare aperto. Le unit\u00e0 britanniche si ritirarono lasciando due cacciatorpediniere nemici affondati e tre gravemente danneggiati; nel corso del confuso attacco, anche dieci mercantili (uno britannico, uno norvegese, due svedesi e sei tedeschi) ancorati in rada erano stati colpiti pi\u00f9 o meno gravemente dai colpi di cannone o dai siluri britannici. Per i tedeschi un notevole punto a favore fu che sebbene la \"Rauenfels\" sarebbe stata affondata poco dopo durante la ritirata britannica, l'altra e pi\u00f9 grande nave rifornimento \"Jan Wellem\" era ancora intatta con le sue scorte.\nLa reazione tedesca.\nRipresesi dalla sorpresa, le restanti navi tedesche reagirono rapidamente: intorno alle 7:00, la \"Erich Giese\", la \"Erich Koellner\" e la \"Wolfgang Zenker\" emersero dall'Herjangsfjord ed attaccarono da nord la squadra di Warburton-Lee, che navigava al centro del fiordo principale diretta verso il mare aperto; tra le due formazioni si svilupp\u00f2 subito un serrato scontro a fuoco in movimento, ma nessun colpo and\u00f2 a segno. A corto di carburante, le navi tedesche furono ben presto costrette ad interrompere l'inseguimento ed a lasciar sfilare via i cacciatorpediniere britannici.\nPoco dopo, i cacciatorpediniere tedeschi \"Georg Thiele\" e \"Bernd von Arnim\" sbucarono dal Ballangenfjord ed attaccarono da sud la squadra britannica; la \"Hardy\", che continuava a navigare in testa, venne subito colpita da diversi colpi di cannone: la plancia venne centrata in pieno e quasi tutti gli ufficiali della nave uccisi o feriti, compreso lo stesso Warburton-Lee, ferito a morte e spirato poco dopo. L'unico ufficiale rimasto illeso, il tenente Stanning, prese il timone e port\u00f2 la \"Hardy\" ad incagliarsi sulla costa sud dell'Ofotfjord, consentendo cos\u00ec ai superstiti dell'equipaggio di porsi in salvo. La seconda nave della fila britannica, la \"Hunter\", attir\u00f2 su di s\u00e9 il fuoco della navi tedesche: ripetutamente centrata e con vasti incendi a bordo, rimase senza controllo e cambi\u00f2 bruscamente direzione; cos\u00ec facendo si ritrov\u00f2 sulla rotta della \"Hotspur\", che non pot\u00e9 evitare la collisione con la nave gemella, aprendo un vasto squarcio nella sua fiancata. La \"Havock\" e la \"Hostile\" riuscirono ad aggirare le due navi incastrate e, dopo aver piazzato diversi colpi sulla \"Thiele\" provocando gravi danni, riuscirono a guadagnare l'uscita del fiordo; poco dopo la \"Hotspur\", seppur raggiunta da diversi colpi di cannone, riusc\u00ec a districarsi dalla \"Hunter\" ed a seguire il resto della squadra. Il relitto della \"Hunter\", ormai condannato, si spezz\u00f2 in due ed affond\u00f2 poco dopo; i 58 superstiti dell'equipaggio vennero raccolti dalle unit\u00e0 tedesche.\nMentre le superstiti unit\u00e0 britanniche guadagnavano l'uscita dal fiordo di Narvik, si imbatterono nel cargo tedesco \"Rauenfels\", intento a trasportare nella citt\u00e0 le munizioni e l'artiglieria per le truppe di Dietl; la \"Havock\" lo colp\u00ec subito con una bordata, incendiandolo e costringendo l'equipaggio ad abbandonarlo; dopo altri colpi di cannone, la nave esplose fragorosamente e si inabiss\u00f2. Le malconce unit\u00e0 britanniche si allontanarono per ricongiungersi alla squadra di Whitworth; due sommergibili tedeschi (l'U-25 e l'U-51), messi in allarme dai rumori dello scontro, cercarono di attaccare le unit\u00e0 britanniche, ma tutti i siluri lanciati esplosero prematuramente o non esplosero affatto, un problema piuttosto comune alle unit\u00e0 tedesche impegnate nella campagna.\nConseguenze.\nSeppur costosto in termini materiali, l'attacco a sorpresa dei cacciatorpediniere di Warburton-Lee port\u00f2 importanti risultati sul piano strategico: il \"Marinegruppe 1\" riport\u00f2 gravi perdite, con due navi affondate e quattro danneggiate seriamente; sebbene i cacciatorpediniere \"Erich Giese\", \"Erich Koellner\" e \"Wolfgang Zenker\" fossero praticamente intatti e pronti all'azione, tutte le altre unit\u00e0 necessitavano di almeno due giorni per essere messe in condizione di prendere il mare. L'attacco rendeva inoltre chiaro ai tedeschi che una forte squadra navale britannica bloccava ora l'uscita dal fiordo di Narvik, rendendo di fatto impossibile il ritorno in Germania; quello stesso 10 aprile la squadra di Whitworth venne rinforzata dall'incrociatore leggero e da altri cacciatorpediniere, a cui si aggiunse poi la corazzata . L'ammiraglio Whitworth invi\u00f2 al comandante della \"Penelope\", capitano Yates, le sue valutazioni sulle forze tedesche superstiti, con qualche approssimazione visto che nell'elenco figurava anche un incrociatore e sulla possibile direzione di trasporti truppe tedeschi in arrivo; in realt\u00e0 i cannoni di massimo calibro dei cacciatorpediniere tedeschi presenti erano quelli della classe Zerst\u00f6rer 1936 da 127\u00a0mm, poco pi\u00f9 grandi dei 120mm dei cacciatorpediniere britannici della classe H impegnati nell'azione. Addirittura, l'Ammiragliato riteneva che fossero due gli incrociatori presenti nel fiordo, con mezza dozzina di caccia di scorta.\nL'azione di Warburton-Lee costitu\u00ec anche un importante successo morale per le forze britanniche: nonostante la sua superiorit\u00e0, la \"Royal Navy\" non era riuscita ad impedire gli sbarchi tedeschi in Norvegia, consentendo alle unit\u00e0 della \"Wehrmacht\" di acquisire un importante vantaggio strategico; il successo dell'incursione nell'Ofotfjord consent\u00ec agli Alleati di riaprire la partita per il controllo della Norvegia settentrionale, guadagnando anche l'iniziativa. Il 13 aprile seguente, Whitworth e la sua squadra penetrarono nell'Ofotfjord e diedero la caccia ai superstiti cacciatorpediniere tedeschi, braccandoli ed affondandoli uno alla volta; questo secondo successo forn\u00ec il presupposto per l'invio di un corpo di spedizione anglo-francese nel teatro, in appoggio alle truppe norvegesi intente a tentare di riconquistare la strategica citt\u00e0.\nEntrambi i comandanti vennero insigniti postumi dai loro rispettivi paesi di due alte onorificenze militari: Warburton-Lee ricevette la Victoria Cross (la prima assegnata nel corso della seconda guerra mondiale), Bonte la Croce di Cavaliere della Croce di Ferro. I relitti della \"Wilhelm Heidkamp\" e della \"Anton Schmitt\" sono rimasti nella stessa posizione in cui affondarono, sotto dodici metri d'acqua; sebbene siano frequente meta di immersioni di sommozzatori, l'accesso all'interno degli scafi \u00e8 vietato in quanto cimitero di guerra. Il relitto della \"Hardy\" rimase a lungo visibile nel punto in cui si era arenato, per poi scivolare a causa dell'alta marea verso l'imboccatura del fiordo di Skjomen, dove si capovolse ed affond\u00f2 in acque profonde nel 1963. Il relitto della \"Hunter\" rimase a lungo non localizzato, e venne riscoperto solo il 5 marzo 2008 dal cacciamine norvegese \"Tyr\" durante una serie di esercitazioni della NATO; l'8 marzo seguente il sito venne marcato come cimitero di guerra da unit\u00e0 navali norvegesi e britanniche durante una breve cerimonia, nel corso della quale venne reso omaggio a tutti i caduti della battaglia."}
{"id": "2923691", "revid": "114995725", "url": "https://it.wikipedia.org/wiki?curid=2923691", "title": "L'ultima parola", "text": "L'ultima parola \u00e8 stato un programma televisivo condotto dal giornalista Gianluigi Paragone e trasmesso su Rai 2 in seconda serata il venerd\u00ec a partire dal 15 gennaio 2010 fino al 14 giugno 2013.\nStoria del programma.\nIl programma nasce da un'idea di Gianluigi Paragone e del produttore Michele Ercelli, come rubrica televisiva di approfondimento delle tematiche politiche, prendendo il posto della trasmissione L'era glaciale di Daria Bignardi.\nIl programma \u00e8 a cura di Alberta Bargilli e gli autori sono Gianluigi Paragone, Sergio Bertolini, Francesco Borgonovo, Paola Bulbarelli e Andrea Ruggeri.\nLa prima edizione prende il via venerd\u00ec 15 gennaio 2010 segnando nella sua serata inaugurale uno share del 5,98%,\nIl 2 marzo 2010 a seguito del provvedimento del Consiglio di amministrazione della RAI, che sospendeva tutti i talk-show della televisione pubblica lungo tutto il periodo elettorale, tra questi \"Annozero\", \"Ballar\u00f2\" e \"Porta a Porta\", il programma chiude temporaneamente le trasmissioni fino al 2 aprile.\nNella puntata del 16 aprile 2010 ci fu una lite tra l'onorevole Italo Bocchino e Maurizio Lupi, entrambi esponenti di spicco del Popolo delle Libert\u00e0 ma di diverse correnti.\nLa seconda edizione del programma prende il via venerd\u00ec 17 settembre 2010. Si amplia la squadra degli inviati divisi tra la redazione di Milano e quella di Roma: Giulia Cazzaniga, Stefania Cioce, Giuseppe Ciulla, Giorgia Fargion, Silvia Giacometti, Alessio Lasta, Monica Raucci, Vittorio Romano. Agli autori della prima stagione si aggrega Giommaria Monti.\nAlla trasmissione si aggiunge anche uno spazio di dialogo e di anteprima dei temi della puntata pensato per il web e trasmesso sul sito del programma ogni venerd\u00ec alle 16.15. Condotto da Giulia Cazzaniga, fornisce anticipazioni sulla puntata e apre spazi di discussione con gruppi di utenti internet che possono interagire in tempo reale.\nNella puntata del 3 dicembre 2010 la trasmissione ospita Aldo Busi dopo la censura nei suoi confronti da parte della Rai per aver espresso le proprie opinioni sul Papa all'Isola dei famosi.\nLa puntata del 16 settembre 2011 andr\u00e0 in onda in prima serata come \"speciale\".\nNella puntata del 30 settembre 2011 Paragone suona con la chitarra e canta, insieme al pubblico, la canzone \"Dio \u00e8 morto\" di Francesco Guccini.\nNella puntata del 14 gennaio 2011 in occasione del referendum di Mirafiori la trasmissione va in onda in diretta \nPuntate.\nTerza stagione.\nL'autunno che verr\u00e0.\nNel mese di luglio Rai 2 manda in onda due puntate speciali vista la situazione economica e politica del paese. Le due puntate speciali saranno inserite all'interno del ciclo \"L'autunno che verr\u00e0\".\nQuarta stagione.\nLa quarta stagione sar\u00e0 caratterizzata dal periodo politico che l'Italia si appresta ad affrontare, e il talk show collezioner\u00e0 ottimi risultati in seconda serata, tanto da spingere la dirigenza di Rai 2 (Pasquale D'Alessandro prima, Angelo Teodoli poi) a voler portare il programma in prima serata anche se il direttore generale Luigi Gubitosi ha sempre bocciato la promozione. Con Teodoli il programma anticiper\u00e0 la messa in onda alle 23.\nIl 1\u00ba marzo vista la settimana post-elettorale il direttore di Rai 2 Angelo Teodoli mander\u00e0 in prima serata la puntata de \"L'ultima parola\" totalizzando un risultato superiore ai due milioni di telespettatori, risultato superiore a quello dei telefilm."}
{"id": "2923692", "revid": "287204", "url": "https://it.wikipedia.org/wiki?curid=2923692", "title": "Ch\u00e1\u0159ovice", "text": "Ch\u00e1\u0159ovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2923697", "revid": "287204", "url": "https://it.wikipedia.org/wiki?curid=2923697", "title": "Chleby (Bene\u0161ov)", "text": "Chleby \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2923704", "revid": "1318658", "url": "https://it.wikipedia.org/wiki?curid=2923704", "title": "Orogenesi caledoniana", "text": "L'orogenesi caledoniana \u00e8 un'orogenesi le cui tracce si rinvengono principalmente nel nord della Gran Bretagna, nella Scandinavia occidentale, nelle isole Svalbard, nella Groenlandia orientale e in alcune zone dell'Europa centro-occidentale e nella Danimarca\nIl ciclo orogenetico caledoniano si sviluppa a partire dall'Ordoviciano fino all'inizio del Devoniano, all'incirca tra 490-390 milioni di anni fa.\nFu causata dalla progressiva chiusura dell'Oceano Giapeto, a seguito della collisione di paleocontinenti e microcontinenti (\"terrane\") della Laurentia, Baltica, e Avalonia, dando cos\u00ec origine al supercontinente Laurussia.\nL'orogenesi caledoniana deve il suo nome alla Caledonia, nome latino della Scozia. Questa denominazione \u00e8 stata usata la prima volta nel 1885 dal geologo austriaco Eduard Suess per indicare un episodio orogenetico nell'Europa del Nord risalente al Devoniano. Altri geologi come \u00c9mile Haug e Hans Stille identificarono quindi l'orogenesi caledoniana come uno degli episodi orogenetici della storia tettonica della terra.\nStudi attuali ritengono che l'orogenesi caledoniana sia costituita del succedersi di varie fasi tettoniche diacroniche. L'aggettivo \"caledoniano\" pertanto non si applica ad un preciso periodo temporale, ma ad una serie di eventi tettonicamente correlati.\nEvoluzione geodinamica.\nIl ciclo orogenetico caledoniano \u00e8 stato uno dei molti episodi orogenetici che hanno dato luogo alla fine del supercontinente Pangea nel tardo Paleozoico.\nNel primo Paleozoico la maggior parte della crosta continentale faceva parte del paleocontinente Gondwana (comprendente la futura Africa, Sud America, Eurasia del sud, Australia ed Antartide), posizionato in corrispondenza del Polo Sud.\nTra 650 e 550 milioni di anni fa (Ediacarano) il continente Laurentia (contenente la parte nord est del futuro Nord America), insieme al Baltica e al continente siberiano si separarono dal Gondwana, muovendosi in direzione nord verso l'equatore. Questo movimento port\u00f2 all'apertura dell'Oceano Giapeto tra Gondwana, Baltica e Laurentia.\nNel primo Ordoviciano (480 milioni di anni fa), il microcontinente Avalonia (comprendente frammenti dell'attuale New England, Terranova, Nuovo Brunswick, Nuova Scozia, Irlanda del sud, gran parte dell'Inghilterra e del Galles, i Paesi Bassi e la Germania del nord) inizi\u00f2 a separarsi dal margine settentrionale del Gondwana.\nFasi iniziali.\nAlcune tracce delle fasi iniziali di deformazione e metamorfismo si rinvengono in Scandinavia. La prima fase che viene di solito inclusa nel ciclo caledoniano \u00e8 la fase finnmarkiana datata a 505 milioni di anni fa (tardo Cambriano). La fase successiva definita J\u00e4mmtlandian segu\u00ec 455 milioni di anni fa.\nQueste fasi vengono interpretate come dovute alla collisione del bordo occidentale del Baltica con un arco insulare o un microcontinente. Analogamente il bordo orientale del Laurentia entr\u00f2 in collisione con un arco insulare durante l'orogenesi taconiana tra 480 e 435 milioni di anni fa.\nDurante l'Ordoviciano, il microcontinente Avalonia si mosse autonomamente verso nord est contro il continente Baltica provocando la subduzione della parte sud orientale dell'Oceano Giapeto (detta Mare di Tornquist) al di sotto di Avalonia. Nel tardo Ordoviciano (450 milioni di anni fa) si instaur\u00f2 una collisione tra zolle continentali con la scomparsa del Mare di Tornquist e subduzione del margine del continente Baltica sotto l'Avalonia.\nLa linea di accrezione, detta linea di Tornquist, che separa le due zolle continentali rimane sotto il Mare del Nord, la Danimarca del sud, la Germania e la Polonia settentrionali.\nFase Scandiana/Grampiana.\nLa fase principale dell'orogenesi caledoniana (tra 425 e 395 milioni di anni fa) viene definita fase Scandiana in Scandinavia e fase Grampiana nelle isole britanniche.\n\u00c8 stata causata dallo scontro tra le placche continentali di Laurentia e Baltica. L'oceano Giapeto, posto tra i due continenti, si chiuse prima al Nord e poi nella parte meridionale. Va notato come l'inizio della collisione tra Laurentia e Baltica \u00e8 precedente a quella fra Laurentia ed Avalonia.\nDopo la scomparsa dell'oceano, nel medio Siluriano, inizi\u00f2 lo scontro tra placche continentali, che port\u00f2, nel primo Devoniano, alla formazione di una nuova catena montuosa (da 407 milioni di anni fa in poi).\nNel Nord America, l'orogenesi creata dallo scontro tra Laurentia ed Avalonia \u00e8 detta \"orogenesi Acadiana\".\nSecondo alcuni autori, l'orogenesi caledoniana coinvolse un altro microcontinente: Armorica (formato dall'attuale Portogallo meridionale, gran parte della Francia settentrionale, alcune parti della Germania meridionale e la Repubblica Ceca).\nQuesto microcontinente non formava una unit\u00e0 consistente, ma era piuttosto costituito da vari frammenti, tra i quali l'attuale Massiccio Armoricano e il Massiccio Boemo sono i pi\u00f9 rilevanti.\nL'oceano fra i continenti uniti di Laurentia, Baltica ed Avalonia (detti collettivamente Euramerica o Laurussia) e il microcontinente Armorica viene definito Oceano Reico.\nLa posizione della placca crostale Armorica fra l'Ordoviciano ed il Carbonifero \u00e8 oggetto di controversia fra gli studiosi.\nCi sono tracce che attestano che il movimento del massiccio boemo verso nord inizi\u00f2 dall'Ordoviciano, ma molti autori datano l'accrezione dell'Armorica contro il margine sud dell'Euramerica nel carbonifero all'interno dell'orogenesi ercinica (340 milioni di anni fa).\nIl bacino renoercinico, un bacino di retroarco, si \u00e8 formato in corrispondenza del margine meridionale dell'Euramerica, subito dopo l'orogenesi caledoniana. Secondo questi autori, una porzione ad arco del margine del continente Euramerica si separ\u00f2 alla formazione del bacino.\nQuesto bacino si chiuse successivamente quando queste \"terrane\" deformate nella fase caledoniana ritornarono a far parte della Laurussia durante l'orogenesi ercinica.\nCreazioni.\nDa questa orogenesi si sono creati poi diversi moti: Monti Grampiani, i Monti Pennini, i rilievi dell'Irlanda e i Monti Scandinavi (o Alpi Scandinave)."}
{"id": "2923705", "revid": "287204", "url": "https://it.wikipedia.org/wiki?curid=2923705", "title": "IGA U.S. Indoor Championships 2001", "text": "L'IGA U.S. Indoor Championships 2001 \u00e8 stato un torneo di tennis giocato sul sintetico indoor. \u00c8 stata la 16\u00aa edizione del torneo, che fa parte della categoria Tier III nell'ambito del WTA Tour 2001. Si \u00e8 giocato a Oklahoma City negli USA, dal 18 al 25 febbraio 2001.\nCampionesse.\nSingolare.\n Monica Seles ha battuto in finale Jennifer Capriati 6\u20133, 5\u20137, 6\u20132\nDoppio.\n Amanda Coetzer / Lori McNeil hanno battuto in finale Janet Lee / Wynne Prakusya 6\u20133, 2\u20136, 6\u20130\nCollegamenti esterni.\nSito ufficiale"}
{"id": "2923706", "revid": "767487", "url": "https://it.wikipedia.org/wiki?curid=2923706", "title": "Chl\u00edstov (Boemia centrale)", "text": "Chl\u00edstov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2923710", "revid": "363629", "url": "https://it.wikipedia.org/wiki?curid=2923710", "title": "Carlo Antonio Marino", "text": "Biografia.\nSulla vita di questo musicista, non si hanno che poche informazioni. Grazie ad una dedica contenuta nello spartito della sua \"opera prima\" datata Bologna 1687, conosciamo la sua probabile data di nascita il 1670, infatti si presenta come \"sonator di violino sedicenne\". Dal 1683 al 1686 fu violinista occasionale nel complesso strumentale che prestava servizio alle funzioni liturgiche nella Basilica di Santa Maria Maggiore a Bergamo. Dal 1686 al 1696 divenne secondo violino e occup\u00f2 il ruolo di primo violino dal 1700 al 1705, anno della sua pubblicazione dell'opera ottava, il suo ultimo lavoro: \" \"Sonate a violino solo con il suo basso continuo\"\", pubblicata a Venezia nel 1705 presso lo stampatore Antonio Bortoli. La maggior parte delle otto opere da lui composte e commissionate da parte di importanti nobili bergamaschi come i Benaglio e i Suardo, sono state edite dai pi\u00f9 noti stampatori di Venezia, riprese successivamente e pubblicate ad Amsterdam dagli editori Estienne Roger (1666-1722) e pi\u00f9 tardi da Pierre Mortier (1661-1711). Carlo Antonio Marini potrebbe essere stato il primo maestro di violino di Pietro Antonio Locatelli (1695-1764), prima che questi partisse per Roma e si affidasse agli insegnamenti di Arcangelo Corelli (1653 -1713). Marini appartiene a quella scuola di violinisti lombardi: Giovan Battista Fontana (1571-1630), Maurizio Cazzati (1616-1678) Carlo Farina (1600-1640 circa) e Tarquinio Merula (1595-1665), alquanto svuotata di valore musicale e prevalentemente interessate al vertiginoso perfezionamento del virtuosismo tecnico. Lasci\u00f2 una vasta produzione di musica strumentale affine stilisticamente ad Arcangelo Corelli, consistente in sonate, balletti, suite per archi e basso continuo. Stampate a Bologna, Venezia, Milano e Amsterdam."}
{"id": "2923711", "revid": "110157", "url": "https://it.wikipedia.org/wiki?curid=2923711", "title": "Chlum (Boemia centrale)", "text": "Chlum \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2923712", "revid": "196390", "url": "https://it.wikipedia.org/wiki?curid=2923712", "title": "IGA U.S. Indoor Championships", "text": ""}
{"id": "2923713", "revid": "673733", "url": "https://it.wikipedia.org/wiki?curid=2923713", "title": "Lysimachea", "text": ""}
{"id": "2923715", "revid": "1442080", "url": "https://it.wikipedia.org/wiki?curid=2923715", "title": "IGA U.S. Indoor Championships 2001 - Singolare", "text": "Il singolare dell'IGA U.S. Indoor Championships 2001 \u00e8 stato un torneo di tennis facente parte del WTA Tour 2001.\nMonica Seles era la detentrice del titolo e ha battuto in finale 6\u20133, 5\u20137, 6\u20132 Jennifer Capriati.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2923716", "revid": "287204", "url": "https://it.wikipedia.org/wiki?curid=2923716", "title": "Chmeln\u00e1", "text": "Chmeln\u00e1 \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2923718", "revid": "31672561", "url": "https://it.wikipedia.org/wiki?curid=2923718", "title": "Farina di segale", "text": ""}
{"id": "2923720", "revid": "838137", "url": "https://it.wikipedia.org/wiki?curid=2923720", "title": "IGA U.S. Indoor Championships 2001 - Doppio", "text": "Il doppio dell'IGA U.S. Indoor Championships 2001 \u00e8 stato un torneo di tennis facente parte del WTA Tour 2001.\nKimberly Po e Corina Morariu erano le detentrici del titolo, ma quest'anno non hanno partecipato.\nAmanda Coetzer e Lori McNeil hanno battuto in finale 6\u20133, 2\u20136, 6\u20130 Janet Lee e Wynne Prakusya."}
{"id": "2923722", "revid": "939056", "url": "https://it.wikipedia.org/wiki?curid=2923722", "title": "Segugio dell'Appennino", "text": "Il segugio dell'Appennino \u00e8 considerato una delle variet\u00e0 del \"piccolo lepraiolo italiano\", assieme al \"montanino delle Alpi\" e al \"cravin piemontese\".\nLo standard ufficiale di razza del segugio dell'Appennino \u00e8 stato concesso dall'ENCI nel 2005, ma manca ancora il riconoscimento ufficiale della razza tra quelle italiane sia da parte dell'ENCI che da parte della FCI. "}
{"id": "2923727", "revid": "697352", "url": "https://it.wikipedia.org/wiki?curid=2923727", "title": "Mulino (disambigua)", "text": ""}
{"id": "2923730", "revid": "729019", "url": "https://it.wikipedia.org/wiki?curid=2923730", "title": "Bombardamento di Darwin", "text": "Il bombardamento di Darwin fu l'incursione aerea lanciata dalla flotta di portaerei del viceammiraglio Ch\u016bichi Nagumo ai danni dell'omonima citt\u00e0 australiana il 19 febbraio 1942, durante la guerra del Pacifico.\nContesto strategico.\nIl principale obiettivo dell'Impero giapponese nel Pacifico erano i giacimenti di petrolio delle Indie Olandesi, che avrebbero potuto porre rimedio alla crisi di carburante provocata dall'embargo statunitense del luglio 1941. Subito dopo il formidabile attacco di Pearl Harbor le preponderanti forze navali nipponiche avevano iniziato le operazioni contro le colonie olandesi, conquistandole una dopo l'altra: meta finale era l'isola di Giava. Il Quartier Generale imperiale per\u00f2 nutriva qualche preoccupazione riguardo Port Darwin, nel nord dell'Australia e a sud-est dell'isola di Timor, che fungeva da ricovero e base di supporto per il naviglio alleato e i rifornimenti ai difensori delle Indie Olandesi. Fu dunque deciso di eliminare il potenziale della citt\u00e0.\nForze impiegate nell'attacco.\nPer attuare la neutralizzazione di Port Darwin fu spedita nell'oceano meridionale la flotta del viceammiraglio Ch\u016bichi Nagumo, esecutore dell'attacco di Pearl Harbor il 7 dicembre 1941. Essa contava 4 portaerei (, , \"Hiry\u016b\", \"S\u014dry\u016b\") scortate da 2 corazzate e diversi incrociatori tra pesanti e leggeri; il piano di bombardamento si richiamava a quello elaborato per distruggere le navi statunitensi a Pearl Harbor.\nL'attacco alla citt\u00e0 e il bilancio.\nVerso la fine della giornata del 18 febbraio 1942 la squadra di Nagumo si posizion\u00f2 nel mar di Timor; all'alba del 19 febbraio decollarono 190 aerei che, al comando di Mitsuo Fuchida, subito si diressero sulla citt\u00e0. Giunti sopra di essa alle ore 09.58, gli aerei della prima ondata iniziarono l'attacco alle ore 10.00, poco od affatto contrastati dalla difesa antiaerea, in quanto i serventi si erano dati quasi tutti alla fuga. I giapponesi poterono cos\u00ec agire quasi indisturbati a causa della sorpresa e anche dell'esiguo numero di caccia a difesa di Port Darwin, che presto furono eliminati. I principali obiettivi erano le navi ancorate nel porto, delle quali molte furono colpite o affondate: il cacciatorpediniere americano \"Peary\" ebbe 80 morti a bordo, mentre il mercantile \"Neptuna\", carico di esplosivi, scoppi\u00f2 violentemente provocando 45 morti.\nIl bombardamento nipponico era durato meno 45 minuti, ma provoc\u00f2 numerose perdite e danni: furono affondate una decina di navi trasporto, il cacciatorpediniere americano \"Peary\" e uccisi o feriti centinaia di marinai; inoltre pi\u00f9 di 20 aerei furono abbattuti o distrutti sulle piste, privando cos\u00ec Darwin della propria protezione aerea. Il bombardamento caus\u00f2 danni cos\u00ec gravi sia al porto che alla citt\u00e0 da divenire noto come la \"Pearl Harbor australiana\". La popolazione (circa 2.000 persone) dette luogo a un vero e proprio esodo, abbandonando Darwin e fermandosi solo 115 chilometri pi\u00f9 sud, mentre nelle sfere dirigenti del continente si erano accesi i timori pi\u00f9 vivi di un ritorno dei giapponesi, che di sicuro avrebbero tentato uno sbarco.\nNegli ambienti militari nipponici la riuscita dell'incursione scaten\u00f2 vasti entusiasmi e soprattutto nella Marina imperiale molti ufficiali videro nell'attacco la prima fase della futura invasione dell'Australia; gli eventi successivi della guerra fecero sfumare per\u00f2 ogni progetto in merito.\nFilmografia.\nL'episodio del bombardamento della citt\u00e0 australiana di Darwin, \u00e8 rappresentato nel film \"Australia\" del 2008."}
{"id": "2923731", "revid": "729019", "url": "https://it.wikipedia.org/wiki?curid=2923731", "title": "Copa Colsanitas 2001", "text": "Il Copa Colsanitas 2001 \u00e8 stato un torneo di tennis giocato sulla terra battuta.\n\u00c8 stata la 4\u00aa edizione del torneo, che fa parte della categoria Tier III nell'ambito del WTA Tour 2001.\nSi \u00e8 giocato al Club Campestre El Rancho di Bogot\u00e0 in Colombia, dal 19 al 25 febbraio 2001.\nCampionesse.\nSingolare.\n Paola Su\u00e1rez ha battuto in finale Rita Kuti-Kis 6\u20132, 6\u20134\nDoppio.\n Tathiana Garbin / Janette Hus\u00e1rov\u00e1 hanno battuto in finale Laura Montalvo / Paola Su\u00e1rez 6\u20134, 2\u20136, 6\u20134"}
{"id": "2923733", "revid": "599013", "url": "https://it.wikipedia.org/wiki?curid=2923733", "title": "Francesco Casartelli", "text": "Non ha niente a che fare con Bruno Casartelli che ha giocato al negli anni in cui lui era all'Esperia oppure al Como mentre lui era all'.\nCarriera.\nVanta 58 partite in Serie A con l', con cui debutt\u00f2 nel pareggio casalingo in campionato contro il Modena per 1-1 il 23 dicembre 1923 e da cui si conged\u00f2 nella vittoria casalinga in campionato per 2-1, ancora contro il Modena, il 4 luglio 1926."}
{"id": "2923737", "revid": "1442080", "url": "https://it.wikipedia.org/wiki?curid=2923737", "title": "Copa Colsanitas 2001 - Singolare", "text": "Il singolare del Copa Colsanitas 2001 \u00e8 stato un torneo di tennis facente parte del WTA Tour 2001.\nPatricia Wartusch era la detentrice del titolo, ma ha perso nel 2\u00ba turno contro Mariana D\u00edaz Oliva.\nPaola Su\u00e1rez ha battuto in finale 6\u20134, 6\u20132 Rita Kuti-Kis.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2923738", "revid": "838137", "url": "https://it.wikipedia.org/wiki?curid=2923738", "title": "Copa Colsanitas 2001 - Doppio", "text": "Il doppio del Copa Colsanitas 2001 \u00e8 stato un torneo di tennis facente parte del WTA Tour 2001.\nLaura Montalvo e Paola Su\u00e1rez erano le detentrici del titolo, ma hanno perso in finale 6\u20134, 2\u20136, 6\u20134 contro Tathiana Garbin e Janette Hus\u00e1rov\u00e1."}
{"id": "2923739", "revid": "330270", "url": "https://it.wikipedia.org/wiki?curid=2923739", "title": "Giovanni de Gamerra", "text": ""}
{"id": "2923740", "revid": "1718925", "url": "https://it.wikipedia.org/wiki?curid=2923740", "title": "Molino", "text": ""}
{"id": "2923742", "revid": "124298418", "url": "https://it.wikipedia.org/wiki?curid=2923742", "title": "Ancora (singolo Eduardo De Crescenzo)", "text": "Ancora \u00e8 una celebre canzone, incisa da Eduardo De Crescenzo nel 1981 e presentata nella XXXI edizione del Festival di Sanremo, dove fu finalista e si aggiudic\u00f2 il premio assegnato da una \"supergiuria\" per la migliore interpretazione.\nAutori del brano, che fa parte dell'album omonimo, sono Franco Migliacci (autore del testo) e Claudio Mattone (autore della musica).Si tratta non solo del brano che lanci\u00f2 al successo il cantante napoletano, all'epoca prodotto da C.Mattone, ma anche di uno degli \"evergreen\" della musica leggera italiana, pi\u00f9 volte eseguito da vari interpreti in diversi eventi musicali. \u00c8 anche uno dei brani italiani che garantiscono i maggiori proventi per i diritti d'autore SIAE, terzo dopo \"Suona chitarra \" e \"Romagna mia \".\nStoria.\nLa canzone al Festival di Sanremo 1981.\nQuella del 1981 con \"Ancora\" rappresent\u00f2 per l'allora quasi trentenne e praticamente sconosciuto cantante napoletano Eduardo De Crescenzo la prima partecipazione ad un Festival di Sanremo.\nDe Crescenzo, inserito nel gruppo \"A\", quello formato per lo pi\u00f9 da cantanti nuovi e che doveva sottostare al giudizio delle giurie, si esib\u00ec nel corso della prima serata del Festival, che si svolse gioved\u00ec 5 febbraio 1981.\n\"Ancora\" pass\u00f2 il turno, guadagnandosi cos\u00ec l'accesso alla finale, assieme a \"La barca non va pi\u00f9 \" di Orietta Berti, a \"Caff\u00e8 nero bollente \" di Fiorella Mannoia e a \"Roma spogliata \" di Luca Barbarossa. Furono invece eliminate \"Amore mio\" di Enzo Malepasso, \"Bianca stella \" di Sebastiano Occhino, \"Un'isola alle Hawaii \" di Franco Fasano e \"Mille volte ti amo \" di Umberto Napolitano.\nNell'ultima serata del Festival, svoltasi sabato 7 febbraio, De Crescenzo si esib\u00ec per quattordicesimo, dopo \"Pensa per te \" di Marcella Bella e prima di \"Midnight\" dei Passengers.\nAlla fine, nella classifica ufficiale della manifestazione, il brano rimase fuori dalla \"Top Ten\" , ma si aggiudic\u00f2 il premio per la migliore interpretazione, assegnato da una giuria presieduta dal regista Sergio Leone.\nDopo il Festival.\nNelle classifiche di vendite, \"Ancora\" raggiunse il 5\u00ba posto nel marzo del 1981 e fu in assoluto il 42\u00ba disco pi\u00f9 venduto di quell'anno.\nTesto.\nIl testo parla di un uomo che \u00e8 stato lasciato dalla donna che ama, proprio quando ne \u00e8 pi\u00f9 che mai innamorato e proprio quando pensava di essere riuscito - dopo vari tentativi e tra mille difficolt\u00e0 - a conquistarla.\nE ricordando la notte d'amore trascorsa con lei, evidentemente indimenticabile, non riesce pi\u00f9 a pensare ad altre donne e si dice disposto a fare qualche pazzia pur di riconquistarla.\nCover.\nTra i cantanti che hanno eseguito una cover di \"Ancora\", figurano:"}
{"id": "2923745", "revid": "1543377", "url": "https://it.wikipedia.org/wiki?curid=2923745", "title": "Croatian Bol Ladies Open 2001", "text": "Il Croatian Bol Ladies Open 2001 \u00e8 stato un torneo di tennis giocato sulla terra battuta.\n\u00c8 stata l'8\u00aa edizione del torneo, che fa parte della categoria Tier III nell'ambito del WTA Tour 2001.\nSi \u00e8 giocato a Bol in Croazia, dal 30 aprile al 6 maggio 2001.\nCampionesse.\nSingolare.\n \u00c1ngeles Montolio ha battuto in finale Mariana D\u00edaz Oliva 3\u20136, 6\u20132, 6\u20134\nDoppio.\n Mar\u00eda Jos\u00e9 Mart\u00ednez / Anabel Medina Garrigues hanno battuto in finale Nadia Petrova / Tina Pisnik 7\u20135, 6\u20134"}
{"id": "2923746", "revid": "287204", "url": "https://it.wikipedia.org/wiki?curid=2923746", "title": "Friedrich Daniel von Recklinghausen", "text": "Biografia.\nAllievo di Rudolf Virchow all'Universit\u00e0 di Berlino fra il 1855 e il 1861, Recklinghausen fu professore di Patologia nelle universit\u00e0 di K\u00f6nigsberg (1865), W\u00fcrzburg (1866-1872) e Universit\u00e0 di Strasburgo (1872-1906). Fece delle eccellenti descrizioni dei pi\u00f9 piccoli vasi linfatici nel tessuto connettivo (canali di Recklinghausen, 1862) e dei calcoli trovati nel pancreas in caso di diabete (1864). Nel 1889 diede il nome all'emocromatosi, una malattia metabolica caratterizzata da deposizione di ferro in eccesso nei tessuti, soprattutto nel fegato.\nFra i suoi allievi, Theodor Langhans e Pio Fo\u00e0."}
{"id": "2923747", "revid": "1573940", "url": "https://it.wikipedia.org/wiki?curid=2923747", "title": "Crocidura negrina", "text": "La crocidura di Negros (\"Crocidura negrina\" ) \u00e8 un mammifero soricomorfo della famiglia dei Soricidi, endemico delle Filippine.\nDescrizione.\n\u00c8 un piccolo roditore con la coda lunga e sottile. Il suo pelo \u00e8 scuro, nerastro, la parte superiore \u00e8 grigiastra mentre quella inferiore \u00e8 marrone scuro con macchie bianche.\nAlimentazione.\nSi nutre principalmente di insetti, vermi e di carogne.\nDistribuzione e habitat.\nLa specie \u00e8 endemica nelle Filippine, nella provincia di Negros Oriental. Questa specie potrebbe vivere in Negros Occidental, ma le indagini non sono state effettuate con i mezzi appropriati, quindi il suo vero areale \u00e8 ancora sconosciuto, anche se si ritiene siano sia esteso meno di 5.000 km2.\nVive nelle pianure e nelle foreste montane che si trovano tra i 500 a 1.450 m di altitudine.\nConservazione.\nLa IUCN classifica questa specie fra quelle in pericolo di estinzione, anche se non ci sono certezze sulla entit\u00e0 della sua popolazione.\nQuesta specie \u00e8 conosciuta grazie a 6 esemplari. Uno catturato nel 1948 gli altri nel 1980."}
{"id": "2923750", "revid": "21880", "url": "https://it.wikipedia.org/wiki?curid=2923750", "title": "Ophrys fuciflora parvimaculata", "text": "L'ofride dal piccolo disegno (Ophrys fuciflora\" subsp. \"parvimaculata ) \u00e8 una pianta erbacea spontanea in Italia, appartenente alla famiglia delle Orchidacee.\nEtimologia.\nL'epiteto sottospecifico (\"parvimaculata\") deriva dal latino e si riferisce alle piccole dimensioni del disegno del labello.\nDescrizione.\n\u00c8 un'orchidea terrestre alta fino a 40\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nLe foglie in parte sono basali (disposte a rosetta) con forme che vanno da ovato-oblunghe a ovato-lanceolate e in parte sono cauline; queste ultime sono allungate, pi\u00f9 strette e amplessicauli. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Il colore delle foglie \u00e8 verde chiaro.\nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme e pauciflora con pochi fiori disposti in modo lasso (da 2 a 7 fiori). Questi ultimi sono posti alle ascelle di brattee a forma lanceolata e di colore verde chiaro. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nTassonomia.\nSinonimi.\nQuesta entit\u00e0 ha avuto nel tempo diverse nomenclature:\nSpecie simili.\nDi seguito sono elencate alcune entit\u00e0 molto simili a \"Ophrys fuciflora parvimaculata\":\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2923752", "revid": "125309332", "url": "https://it.wikipedia.org/wiki?curid=2923752", "title": "Harley-Davidson Softail", "text": "Softail \u00e8 un modello e una gamma di motociclette stradali stile \"Custom\" costruite dall'Harley-Davidson Motor Company dal 1984.\nOrigine.\nSi attribuisce l\u2019idea del telaio \u201c\"Softail\"\u201d all'ing. Bill Davis del Missouri, il quale nel 1974 progett\u00f2 un telaio ad hoc per la sua Super Glide del 1972. Per dare l'apparenza visiva di un telaio rigido o \u201chardtail\u201d molto di moda sui chopper di quel periodo; progett\u00f2 un braccio oscillante triangolare con due molle e ammortizzatore (recuperati da una motoslitta) posizionati sulla parte alta del telaio nascosti sotto la sella, a lavorare in compressione. Il tutto per ottenere la linea dritta e pulita fra il serbatoio e l\u2019asse della ruota posteriore, come un telaio rigido, ma assicurando nel contempo un certo comfort e la garanzia di tenere salda la gomma al terreno, grazie all\u2019ammortizzazione della ruota posteriore. Questa posizione degli ammortizzatori per\u00f2 toglieva spazio per la batteria e il serbatoio dell\u2019olio. Bill Davis brevett\u00f2 il suo progetto e nell'agosto del 1976 present\u00f2 a Willie G. Davidson e allo staff di designer Harley Davidson il suo telaio, per\u00f2 anche se interessati non se ne fece nulla. A questo punto Davis miglior\u00f2 il progetto posizionando gli ammortizzatori sotto il cambio in posizione orizzontale facendoli lavorare in trazione. Il primo telaio battezzato \u201cSub Shock\u201d venne distribuito dalla Road Worx, societ\u00e0 di propriet\u00e0 dell'ing. Bill Davis; non riuscendo per\u00f2 a coprire i numerosi debiti, per via di una gestione fallimentare, tent\u00f2 invano di vendere il suo brevetto a svariate aziende (compresa la Honda, che non lo acquist\u00f2). A quel punto ripresent\u00f2 il suo progetto alla Motor Company che questa volta accett\u00f2, acquistando ufficialmente il 6 gennaio 1982 il brevetto. Dopo 18 mesi di progettazione, viene presentata la prima Harley Davidson con telaio \u201csub shock\u201d. La Harley Davidson FXST Softail.[1]\nContesto ed evoluzione.\nNel 1981 l'AMF rivendette la Harley-Davidson Motor Company ad un gruppo di 13 investitori guidati da Vaughn Beals e Willie G. Davidson, erede di uno dei fondatori. Da quel momento iniziarono le azioni per riportare il marchio americano di motociclette ai fasti di un tempo. Alla fine del 1983 viene presentato il nuovo bicilindrico denominato Evolution. Tutta la gamma 1984 venne ripresentata con il motore Shovelhead, tranne la nuova \"FXST Softail\". La prima Harley Davidson con motore Evolution.Una vera rivoluzione per i modelli Harley Davidson. Un nuovo motore in alluminio su un telaio con ammortizzatori nascosti sotto la trasmissione, con uno stile ispirato nelle linee dell\u2019Hydra Glide. Il successo fu immediato e furono subito vendute 5000 moto, diventando la Harley Davidson pi\u00f9 venduta in quell'anno. Dalla sua presentazione al 2017 le caratteristiche dei modelli Softail restano sostanzialmente invariate come la forma del telaio e dei serbatoi, i doppi ammortizzatori orizzontali, la trasmissione a cinghia dentata e l'estetica generale. Le coperture posteriori progressivamente aumentano la sezione (dapprima da 130\u00a0mm a 150, poi 160, 180, fino ad arrivare anche a 240 mm). Gli impianti frenanti vengono conseguentemente adeguati con nuovi dischi freno e pinze a due pistoncini, cos\u00ec come il numero di rapporti, che passa da 5 a 6, con conseguente diminuzione dei giri motore a pari velocit\u00e0 ed aumento della velocit\u00e0 massima.\nLa denominazione Softail (letter.\u201d\"Coda soffice\"\u201d) trae la sua origine dal fatto che come linea si ispira alle moto con telaio rigido senza sospensioni posteriori, cosiddetto \"hardtail\" (lett. \u201cCoda rigida\u201d), ma non rinunciando al ammortizzazione, per questo la scelta del nome in contrapposizione.\nNel 1986 viene presentata la \"FLST Heritage\", una Electra Glide per\u00f2 pi\u00f9 piccola e leggera, e per questo prese la sigla \"\u201cFL\u201d\" come le Touring. In stile \u201cold school\u201d ispirata al Duo Glide del 1958, l\u2019Heritage ne riprende la carenatura del faro, la ruota anteriore da 16\u201d e i parafanghi avvolgenti.\nDa quel momento la gamma Softail si divide in due. Le \"\u201cFX\u201d\" con ruota anteriore da 21\u201d, moto snelle con uno stile \u201cchopper\u201d; e le \"\u201cFL\u201d\" con ruote massicce all\u2019anteriore, carenature e forcelle di dimensioni pi\u00f9 importanti, il tutto per ottenere uno stile r\u00e9tro. \nNel 1988 per rendere ancora pi\u00f9 \"nostalgica\" la gamma, viene presentata la \"FXSTS Softail Springer\", la quale ripropone in chiave moderna la forcella Springer a molle esterne adottata sulle Harley Davidson fino al 1948, per\u00f2 completamente cromata, sovradimensionata, dotata di boccole in teflon, freno a disco con pinza flottante e ammortizzatore idraulico.\nIl 1990 \u00e8 l\u2019anno dell\u2019introduzione di uno dei modelli Softail pi\u00f9 iconici e duraturi nel tempo: l\u2019\"FLSTF Fat Boy\". Imponenti forcelle anteriori, faro tondo con faretti supplementari preceduti da una cover piastre cromata, ruote grosse con cerchi lenticolari e teste con inserto giallo. Ne furono vendute nell'anno del debutto 4400 e dal quel momento la Fat boy comparir\u00e0 nei cataloghi Harley fino ad oggi.\nNel 1995 \u00e8 il momento della \"FXSTSB Softail Bad Boy\", un modello \u201cchopper\u201d con forcella Springer completamente nera, parafango Fat Bob e cerchio posteriore lenticolare del Fat Boy.\nNel 1997 nasce la \"FLSTS Heritage Springer\", nella quale la forcella a molle esterne, ripropone il glorioso \u201cPanhead\u201d (hardtail) del 1948 con avantreno a parallelogramma. Questo modello rimarr\u00e0 in produzione per 8 anni fino 2003 con l'ultima versione del centenario. Dal 2004 fino al 2007 si produrranno dei modelli simili, chiamati \"FLSTSC Softail Springer Classic\".\nIl 1998 vede aumentare l\u2019offerta dei modelli Softail, con la nascente \"FXSTB Night Train\", un Softail Custom con drag-bar e finiture \u201call black\u201d. Tutto il motore, il cerchio lenticolare posteriore e il cruscotto sono coperti da una verniciatura nera a polvere con effetto ruvido, in contrapposizione al nero lucido della carrozzeria. L\u2019idea del Night Train \u00e8 arrivata da una richiesta di Carlo Talamo, all\u2019epoca importatore Harley Davidson. Nel 1999 sui modelli Dyna e Toring, viene sostituito il motore Evolution con il nuovo Twin Cam 88 (1450\u00a0cm\u00b3). Per\u00f2 visto che sui Softail il motore \u00e8 montato in maniera solidale al telaio, si dovette attendere la gamma 2000 per l\u2019introduzione del Twin Cam 88B (1450\u00a0cm\u00b3) che per smorzare le vibrazione a differenza del Twin Cam 88, ha due contralberi di bilanciamento. Il motore Twin Cam si caratterizza anzitutto per la presenza di due alberi a camme nel basamento anzich\u00e9 uno (da cui il nome) e per la cilindrata di 1.450 cm\u00b3 circa (88 in\u00b3), che saliranno progressivamente sino ad un massimo di 1.802 cm\u00b3 (110 in\u00b3). L'architettura del propulsore, rispetto all'Evolution, resta sostanzialmente invariata: distribuzione ad aste e bilancieri, raffreddamento ad aria, due valvole per cilindro; in generale l'aspetto esteriore del motore, fatte salve le teste di maggiori dimensioni (da cui anche il termine 'Fathead' con cui talora viene identificato il Twin Cam). Per l\u2019adozione del nuovo motore, anche il telaio viene leggermente rivisto con il trave centrale che si interrompe all\u2019altezza del cambio, il tutto per contenere la coppia del motore e migliorare la tenuta di strada.\nDal 2004 \u00e8 offerta come optional l\u2019iniezione elettronica, la quale soppianter\u00e0 definitivamente il carburatore nel 2007 con l\u2019adozione del Twin Cam 96 (1580 cm\u00b3). \nLe pi\u00f9 evidenti novit\u00e0 di stile saranno introdotte nel 2008 con il \"Rocker C\", una short track estrema, pneumatico posteriore da 240 mm sormontato da un parafango avvolgente flottante fissato al forcellone mobile e un frontale fortemente inclinato con ruota stretta. Altra novit\u00e0 \u00e8 la \"FLSTF Cross Bones\", una springer \u201call black\u201d con grafiche pinstripping che si rifanno alla \u201cKusom Kulture\u201d e una mono sella a molle esterne a ricordare lo moto della Seconda guerra mondiale. La Cross Bones \u00e8 l\u2019ultimo modello Harley Davidson a montare la forcella Springer. Con la sua uscita di scena nel 2012 sar\u00e0 l\u2019ultima moto in assoluto a presentare questo tipo di sospensione frontale. A met\u00e0 degli anni 10 le modifiche ai modelli Softail, oltre all\u2019adozione del motore a cubatura maggiorata Twin Cam 103 (1690 cm\u00b3), vanno dal miglioramento delle sospensioni e impianto frenante. \nNel settembre 2017 viene presentata la nuova linea Harley Davidson (M.Y. 2018) dotata dei nuovi propulsori Milwaukee-Eight. Per adattarsi al nuovo motore con distribuzione a 8 valvole il telaio Softail \u00e8 stato completamente ridisegnato e nel contempo scompare la gamma Dyna Glide, assorbita dalla gamma Softail. Il nuovo telaio ora prevede un mono ammortizzatore regolabile posizionato nella zona sotto sella. All'anteriore invece le sospensioni sono studiate con la nuova tecnologia SDBV. Tutte le versioni adottano di serie l'avviamento Keyless (senza chiave) e il sistema di antifurto Harley-Davidson Smart Security. Le geometrie del nuovo telaio e della ciclistica hanno inoltre permesso di ridurre leggermente il contatto delle pedane con l'asfalto nelle curve pi\u00f9 strette, problema ben noto nelle versioni precedenti.\nDi base, nella gamma 2018, viene proposto il motore Milwaukee-Eight 107 (1745 cm\u00b3) con raffreddamento ad aria e olio, in alternativa alcuni modelli sono ordinabili con il Milwaukee-Eight 114 (1870 cm\u00b3) ovvero il medesimo propulsore, ma con cubatura aumentata. Nei primi mesi del 2018, viene entra a catalogo la nuova \"Sport Glide\", un cruiser a met\u00e0 strada tra una sportiva ed una touring. La caratterizzano le borse laterali a bauletto a sgancio rapito (sistema Hold-Fast studiato per softail) e un piccolo batwing frontale da 1.5 pollici, anch'esso dotato di sgancio rapido. Cerchi in lega Mantis con disegno volvente, scarichi 2 in 1 e una nuova forcella a steli rovesciati da 43 mm.\nLa gamma MY2019, presentata nell'agosto del 2018, sono riproposti tutti i 9 modelli Softail gi\u00e0 catalogo nel 2018, e sostanzialmente invariati rispetto all'anno precedente. La famiglia Softail si allarga con l'introduzione del decimo modello a listino, la FXDR-114. Definita una Power Cruiser. Una moto sportiva ispirata ai modelli per gare d'accelerazione. Seduta bassa con serbatoio allungato e coda tronca a sbalzo che mette in risalto l'imponente pneumatico posteriore da 240 mm. Nuovi il filtro aria esterno a sbalzo che ricorda i filtri racing della Screamin Eagle, e lo scarico 2 in 1 con finale triangolare. Contraddistinta da numerose parti in leghe leggere ed il forcellone in alluminio, che consentono di ottenere un peso totale a 303 kg, migliorando le prestazioni sportive. Monta il motore Milwaukee-Eight 114 che sviluppa 100,57 CV con una coppia di 160 Nm.\nPer il MY2020, tutta la gamma Softail \u00e8 stata riconfermata con poche differenze, a partire dalla Breakout e la Heritage Classic che ora sono disponibili solo con motore Milwaukee-Eight 114. La vera novit\u00e0 di quest'anno \u00e8 il ritorno in listino della Low Rider S (Low Rider S su telaio Dyna, usci di produzione nel settembre 2017). \u00c8 la versione ancor pi\u00f9 sportiva del Low Rider, disponibile in nero e grigio entrambi opachi, tutte le finiture e motore completamente neri e ruote in alluminio pressofuso a raggi di colore bronzo scuro opaco. A distinguerla esteticamente, oltre al colore, \u00e8 il mini cupolino su un manubrio da 1 pollice. A conferire pi\u00f9 sportivit\u00e0 a questo modello rispetto alla versione standard sono le forcelle sportive a cartuccia a steli rovesciati, l'inclinazione di 28 gradi del cannotto di sterzo rispetto ai 30 gradi del Low Rider Standard, e il doppio disco freno anteriore da 300 mm. Tutte queste caratteristiche, unite all'adozione del motore 114, aumentano e migliorano la maneggevolezza e la sportivit\u00e0 del mezzo.\nCuriosit\u00e0.\nLa denominazione \"Softail\" \u00e8 un marchio registrato come \"sistema di ammortizzazione per motocicli\" di propriet\u00e0 della Harley-Davidson Motor Company. \u00c8 stato coniato e registrato con il rilascio del FXST Softail nel 1984. Da allora, la parola si \u00e8 ampliata per includere tutta una gamma di motociclette.\nNel film del 1991 \"Terminator 2 - Il giorno del giudizio\" diretto da James Cameron, in una scena d'inseguimento il \"Terminator\" interpretato da Arnold Schwarzenegger fugge a bordo di un Fat Boy nero. Questa scena presente nel film pluripremiato con 4 Oscar, ha incrementato ancor di pi\u00f9 il fascino e la fama di questo modello di Harley Davidson, presente anche nella locandina ufficiale del film.\nNel film del 1992 \"L'infiltrato\" con Charlie Sheen e Michael Madsen, che racconta la storia di un poliziotto infiltrato in un MC, i due attori principali cavalcano rispettivamente un Softail Custom ed un Heritage Classic.\nBibliografia.\nTra le pubblicazioni da cui sono stati ricavati i dati di cui sopra, sono particolarmente degne di menzione le seguenti:"}
{"id": "2923754", "revid": "2091133", "url": "https://it.wikipedia.org/wiki?curid=2923754", "title": "Croatian Bol Ladies Open", "text": "Il Croato Bol Ladies Open \u00e8 un torneo femminile di tennis giocato annualmente sull'isola croata di Brazza nella piccola citt\u00e0 di Vallo della Brazza. Il torneo si \u00e8 disputato alla fine di aprile nel 1991, e dal 1995 fino al 2003, quando fu sostituito da Western &amp; Southern Financial Group Masters &amp; Women's Open. Attualmente fa parte del WTA Challenger Tour. L'edizione del 2020 non si \u00e8 disputata a causa della pandemia di COVID-19."}
{"id": "2923755", "revid": "125833620", "url": "https://it.wikipedia.org/wiki?curid=2923755", "title": "Palazzo Lopez", "text": "Il Palazzo Lopez \u00e8 un palazzo signorile di San Giovanni in Fiore. A palazzo Lopez \u00e8 legata la vicenda dei Fratelli Bandiera.\nCaratteristiche.\nPosto su via xxv aprile, solennemente bordato, presenta una facciata imponente, che si slancia in alto al cospetto della stretta strada in cui \u00e8 ubicato. Il portale alto, sormontato da un arco a tutto sesto, racchiude un particolare chiave di volta raffigurante lo stemma dell'antica famiglia dei Lopez. All'interno ampie scalinate portano fin su al secondo piano. Per accedere al terzo piano si deve accedere dall'ingresso laterale posto ad ovest, circondato da una piccola corte triangolare. Il tetto sostenuto da travi in legno, presenta volte a crociere. Niente di decorativo presentano le sue pareti se non altro la grande dimensione delle stanze e la particolarit\u00e0 dell'ultimo piano on le stanze tutte collegate fra di loro.\nArchitettura.\nLa costruzione dell'edificio risale al l'inizio del 1700. La pianta, come si presenta oggi, \u00e8 frutto di una serie di aggregazioni di diversi manufatti, che hanno riportato ad oggi, un edificio asimmetrico. Alcune aggregazioni possono essere datate nello stesso periodo di edificazione dell'edificio, mentre altre sono state apportate successivamente. L'edificio \u00e8 posto su una leggera salita, e presenta un dislivello fra il lato est e quello ovest, che molto probabilmente ha influito sul disegno generale della facciata. Il cortile laterale, cinto da mura con portone in legno, posto all'ingresso che d\u00e0 l'accesso al terzo piano, racchiude gli ambienti della zona residenziale. Naturalmente sia i diversi livelli che le piante degli accorpamenti, sono collegati attraverso nodi di comunicazione, cos\u00ec come le stalle e le antiche cucine poste su edifici al di fuori la piccola corte trapezoidale. Altri ambienti esterni sempre la corte, sono collegati con il vicolo soprano, grazie ad un \"vaglio\".\nStoria.\nL'importanza dell'edificio non \u00e8 legata alle caratteristiche architettoniche dello stesso, quanto ai moti rivoluzionari di met\u00e0 '800, ed in particolare alla vicenda dei fratelli veneziani Bandiera. Per questo fatto storico Palazzo Lopez \u00e8 spesso citato su libri, riviste, giornali, e guide turistiche. I Fratelli Bandiera, originari di Venezia che vennero catturati dalla gendarmeria locale nel 1844. Presso Palazzo Lopez, infatti, furono deportati Emilio Bandiera e Domenico Moro dopo la loro cattura, e qui furono tenuti prigionieri per alcuni giorni. Ritrovo di patrioti liberali con idee mazziniane, che ben spesso si presentavano accompagnati da belle donne. Il fatto dei fratelli Bandiera, port\u00f2 alle cronache di tutt'Italia la cittadina di San Giovanni in Fiore e Palazzo Lopez, ne fu il simbolo dei moti silani. Il riferimento ai quei tragici fatti, sono impressi nella lapide realizzata negli anni '50, posta a fianco l'ingresso principale del palazzo.\nIl Palazzo oggi.\nNell'ultimo decennio il Palazzo \u00e8 stato oggetto di gran dibattito politico/cittadino, quando questo fu ceduto dal comune di San Giovanni in Fiore, a cittadini privati, i quali vollero realizzarvi un \"Bed and breakfast\". Lo scatenare delle polemiche fece giungere ad una sorta di compromesso fra i privati che acquistarono il palazzo, ed il comune: ai primi fu concesso realizzare un ristorante e un pub, con la promessa di poter adibire il terzo piano a \u201cMuseo delle memorie e del Risorgimento\u201d. Ad oggi nulla si muove in direzione del museo, mentre gi\u00e0 da alcuni anni le attivit\u00e0 ricettive sono state avviate."}
{"id": "2923757", "revid": "773636", "url": "https://it.wikipedia.org/wiki?curid=2923757", "title": "Manned Maneuvering Unit", "text": "La Manned Maneuvering Unit (MMU) \u00e8 un'unit\u00e0 di propulsione usata in tre missioni dello Space shuttle Challenger nel 1984. La MMU ha permesso agli astronauti di eseguire attivit\u00e0 all'esterno del veicolo (EVA) senza bisogno di cavi che ancorassero l'astronauta al veicolo spaziale (\"Untethered EVA\"). La MMU \u00e8 stata usata per la cattura di due satelliti per la comunicazione difettosi: il Westar IV e il Palapa B2. Dopo la terza missione l'unit\u00e0 fu ritirata dal servizio. Un successore pi\u00f9 piccolo, il SAFER (\"Simplified Aid for EVA Rescue:\" Aiuto semplificato per il salvataggio di astronauti in EVA), che \u00e8 volato per la prima volta nel 1984, fu concepito per essere usato solo in casi di emergenza.\nFunzionamento.\nL'unit\u00e0 \u00e8 concepita con dotazioni ridondanti in grado di fronteggiare l'eventualit\u00e0 di guasti ai sistemi. La MMU \u00e8 stata progettata per contenere il sistema di supporto alla vita in uso nelle tute gi\u00e0 in dotazione alla Shuttle (EMU-Extravehicular Mobility Unit). Durante il trasporto, e quando non \u00e8 utilizzata, la tuta \u00e8 stoccata in una postazione dedicata attaccata alla parete posteriore del ponte intermedio della navetta, vicino all'entrata dell'airlock. Per ogni missione venivano trasportate due unit\u00e0, la seconda delle quali era posizionata sulla parete opposta rispetto alla prima. La tuta era controllata da due controller posizionati su due bracci estraibili, in modo da essere facilmente raggiungibili durante l'uso e occupare meno spazio possibile durante lo stoccaggio.\nPer adattarsi alle diverse caratteristiche fisiche degli astronauti, i bracci potevano essere regolati in un range di 13\u00a0cm. L'unit\u00e0 era abbastanza piccola da poter essere manovrata facilmente attorno a strutture complesse. A pieno carico di propellente la MMU possedeva una massa circa 140\u00a0kg.\nPer spostarsi nello spazio usava un getto di azoto gassoso. Due serbatoi di alluminio ricoperti di Kevlar contenevano 5,9\u00a0kg di azoto l'uno, propellente sufficiente per un EVA di circa 6 ore, tempo variabile a seconda della quantit\u00e0 di manovre eseguite. Il \u0394v tipico era di circa 25\u00a0m/s.\nLa tuta aveva 24 ugelli piazzati in posizioni diverse. Per utilizzarli, l'astronauta manovrava i controller collocati sui due bracci. Il controller di destra veniva usato per la rotazione, mentre quello di sinistra per lo spostamento traslazionale. La coordinazione dei due controller permetteva all'unit\u00e0 di compiere manovre complesse e intricate. Una volta raggiunto l'orientamento desiderato, l'astronauta poteva usare un autopilota per mantenerlo, in modo da avere le mani libere per lavorare.\nStoria.\nNel 1966, la USAF svilupp\u00f2 l'AMU (\"Astronaut Maneuvering Unit,\" unit\u00e0 per gli astronauti di manovra), uno \"zaino a razzo\" molto simile alla MMU. Era in programma di testare l'AMU durante il programma Gemini durante una EVA di Eugene Cernan durante la missione Gemini 9A il 5 giugno 1966. Tuttavia il test fu cancellato poich\u00e9 Cernan, stanco e accaldato, sudava cos\u00ec abbondantemente che la visiera del suo elmetto si era appannata prima che potesse indossare l'AMU. Gli astronauti non avevano svolto del lavoro utile durante le EVA, se non per testare apparecchiature e procedure atte a l'EVA stessa, fino all'ultima missione Gemini: Gemini 12, ma quel volo non trasportava nessuna AMU. Poich\u00e9 non c'era stato alcun bisogno di una \"untethered\" EVA durante le missioni Apollo e Skylab, l'idea ha dovuto aspettare il programma Shuttle, nonostante fossero stati testati molti dispositivi simili all'interno dello Skylab.\nLe MMU sono state usate su tre missioni shuttle nel 1984. Il primo test \u00e8 avvenuto durante la missione STS-41-B, dagli astronauti Bruce McCandless II e Robert Lee Stewart. Due mesi dopo, durante la missione STS-41-C, gli astronauti James van Hoften e George Nelson hanno tentato di usare la MMU per catturare i satellite Solar Maximum Mission e portarlo all'interno della stiva dell'orbiter per riparazioni e manutenzione. Il piano era di usare una MMU per agganciare il satellite e azzerarne la rotazione, in modo da permettere allo shuttle di avvicinarsi in sicurezza e assicurare il satellite nella stiva. Fallirono tre tentativi di agganciare il satellite poich\u00e9 il dispositivo di aggancio usato non riusciva ad assicurare il satellite all'astronauta per via di un errore di progettazione. Questo port\u00f2 all'elaborazione di un piano improvvisato: l'astronauta avrebbe usato una mano per tenere il satellite e coll'altra avrebbe annullato la rotazione. Il piano fall\u00ec, l'unico risultato fu quello di aumentare la velocit\u00e0 di rotazione del satellite; il satellite stava roteando fuori controllo e le batterie si stavano esaurendo, rischiando di danneggiare in modo irrimediabile il satellite. I direttori di volo dello SMM cominciarono a spegnere il maggior numero di sottosistemi non essenziali possibile, sperando che gli astronauti e il controllo missione riuscissero a trovare una soluzione. Alla fine gli ingegneri trovarono un modo per annullare la rotazione e permettere l'aggancio tramite il braccio robotico dello Shuttle. Le operazioni di manutenzione riuscirono alla fine ad aumentare la vita operativa del satellite.\nLa missione finale per le MMU fu la STS-51-A, che vol\u00f2 nel novembre del 1984. L'unit\u00e0 fu usata per recuperare due satelliti, il Westar VI e il Palapa B2, che non avevano raggiunto l'orbita corretta per un guasto nei sistemi di propulsione. Gli astronauti Joseph P. Allen e Dale Gardner catturarono i satelliti e li assicurarono nella stiva dell'orbiter per il ritorno sulla Terra.\nA seguito di una verifica tecnica svoltasi dopo il disastro dello Space Shuttle \"Challenger\" la MMU fu giudicata troppo rischiosa per essere usata ed \u00e8 stato notato che molte delle attivit\u00e0 pianificate per essere svolte con delle MMU potevano essere svolte efficacemente con il braccio robotico dello Shuttle o EVA tradizionali (\"tethered\"). La NASA inoltre smise di usare lo Shuttle per contratti commerciali, e i militari smisero di utilizzare lo Shuttle, eliminando molti usi potenziali. Inoltre le MMU vennero viste come un aiuto naturale per la costruzione della ISS, ma con il loro ritiro la NASA svilupp\u00f2 nuovi metodi con EVA tradizionali.\nLe due unit\u00e0 operative, che hanno volato con il nome di MMU #2 e #3, furono stoccate dalla NASA in una camera bianca presso la Lockheed a Denver durante il 1998. La NASA spost\u00f2 l'unit\u00e0 numero 3 al National Air and Space Museum nel 1998, la quale ora \u00e8 sospesa sopra lo Space Shuttle Discovery. Nel 2013 l'unit\u00e0 numero 2 \u00e8 stata esposta vicino allo Space Shuttle Atlantis nella sua nuova casa al Kennedy Space Center Visitor Complex."}
{"id": "2923759", "revid": "439868", "url": "https://it.wikipedia.org/wiki?curid=2923759", "title": "Burgusio", "text": "Burgusio (\"Burgeis\" in tedesco) \u00e8 la pi\u00f9 grande frazione del comune italiano di Malles Venosta in Alto Adige. Ha 850 abitanti ed \u00e8 situata a 1216 m sotto la montagna del Watles.\nFino al 1927 fu comune autonomo."}
{"id": "2923762", "revid": "115533", "url": "https://it.wikipedia.org/wiki?curid=2923762", "title": "Augustine de Saffray de M\u00e9zy", "text": ""}
{"id": "2923763", "revid": "975285", "url": "https://it.wikipedia.org/wiki?curid=2923763", "title": "Paolo Brera (scrittore)", "text": "Biografia.\nPaolo Brera, scrittore, traduttore e giornalista, \u00e8 il terzo figlio dello scrittore e giornalista Gianni Brera e di Rina Gramegna, insegnante. \u00c8 stato sposato con Clelia Bertello. Dalla seconda moglie Rosetta Grigli\u00e9 ha avuto due figlie, Jal\u00e9e (n. 1985) e Lavinia Lys (n. 1987).\nBrera si \u00e8 laureato in Economia politica all'Universit\u00e0 Bocconi di Milano dove fra il 1974 e il 1978 \u00e8 stato assistente di Storia economica.\nFino al 1985 ha svolto lavoro di ricerca sulle economie pianificate dell'URSS e dell'Europa orientale, pubblicando una cinquantina di saggi su riviste specializzate e lavori collettivi. \u00c8 stato membro dell'Association Internationale des \u00c9conomistes de Langue Fran\u00e7aise e ha presentato relazioni a Roma e al quartier generale della NATO a Bruxelles. Dal 1980 al 1986 ha fatto parte della Commissione economica centrale del Partito Socialista Italiano. Dal 1981 si \u00e8 dedicato prevalentemente al giornalismo, scrivendo per \"Critica Sociale\", \"ItaliaOggi\" e \"Il Secolo XIX\". Ha inoltre collaborato a \"Labour Weekly\", \"Il Corriere della Sera\", \"Exormissi\", \"L'Avanti\", \"Die Neue Gesellschaft\", \"Ny Politik\", il \"Corriere del Ticino\", \"Tages Anzeiger\", \"Panorama\", \"Mondo economico\", Rinascita, Mondoperaio, Politica ed Economia, e altri. Nel 1989-90 \u00e8 stato caporedattore dell'edizione italiana della rivista russa \"Moskovskie Novosti\". Fra il 1997 e il 2002 ha diretto e pubblicato la rivista \"Brera\", dedicata all'omonimo quartiere di Milano.\nGli articoli accademici e giornalistici di Brera sono stati scritti o tradotti in diverse lingue europee. Con Alberto Scherillo ha curato l\"Annuario economico del calcio italiano, 1994-1995: le strategie aziendali e i bilanci delle squadre di serie A\", Milano, Baldini&amp;Castoldi, 1994.\nDopo l'anno 2000 Brera si \u00e8 dedicato sopra tutto alla narrativa e alla poesia, pubblicando diversi romanzi polizieschi e di fantascienza, uno studio sull'economia mondiale per Famiglia Cristiana, tre raccolte di poesie e un progetto letterario incentrato sulla figura di Don Giovanni. Ha inoltre collaborato alle riviste culturali \"Viator\" ed \"Eos\".\nCome traduttore Brera ha volto in italiano dalle rispettive lingue originali opere di Balzac, Pu\u0161kin, Zorrilla, Turgenev, Sienkiewicz, Machado de Assis e altri.\nCome giornalista, ha lavorato dal 2002 al 2014 per \"La Padania\" e dal 1985 per i giornali del gruppo Athesis. Dal 2015 fino alla morte ha collaborato con \"Sette\", il settimanale del \"Corriere della Sera\".\nMuore il 21 febbraio 2019 all\u2019et\u00e0 di 69 anni stroncato da un infarto mentre si trovava nella metropolitana di Milano. Era uscito da pochi minuti dal Ribs&amp;Beer, locale in cui aveva presentato, insieme all'amico e scrittore Andrea Carlo Cappi, il suo ultimo romanzo, \"Il futuro degli altri\" (Clown Bianco Edizioni)."}
{"id": "2923764", "revid": "466539", "url": "https://it.wikipedia.org/wiki?curid=2923764", "title": "Jean-Pierre Bern\u00e8s", "text": "Biografia.\nEntr\u00f2 nel calcio francese nel 1981 come dirigente dell'Olympique Marsiglia fino al 1993, anno in cui diede le dimissioni per via del suo coinvolgimento nello scandalo conosciuto in Francia come Affaire VA-OM, venendo squalificato prima a tempo indeterminato il 22 settembre 1993 e poi a vita il 22 aprile 1994. A livello giudiziario \u00e8 stato condannato, nel 1995, a due anni di detenzione. Attualmente \u00e8 agente di alcuni giocatori, come Samir Nasri e Franck Rib\u00e9ry, e degli allenatori Didier Deschamps e Laurent Blanc."}
{"id": "2923766", "revid": "486946", "url": "https://it.wikipedia.org/wiki?curid=2923766", "title": "Lelton Brown", "text": ""}
{"id": "2923767", "revid": "1543377", "url": "https://it.wikipedia.org/wiki?curid=2923767", "title": "Croatian Bol Ladies Open 2001 - Singolare", "text": "Il singolare del Croatian Bol Ladies Open 2001 \u00e8 stato un torneo di tennis facente parte del WTA Tour 2001.\nTina Pisnik era la detentrice del titolo, ma ha perso nei quarti di finale contro \u00c1ngeles Montolio.\n\u00c1ngeles Montolio ha battuto in finale 3\u20136, 6\u20132, 6\u20134 Mariana D\u00edaz Oliva.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2923770", "revid": "31673388", "url": "https://it.wikipedia.org/wiki?curid=2923770", "title": "Epoca carolingia", "text": ""}
{"id": "2923771", "revid": "838137", "url": "https://it.wikipedia.org/wiki?curid=2923771", "title": "Croatian Bol Ladies Open 2001 - Doppio", "text": "Il doppio del Croatian Bol Ladies Open 2001 \u00e8 stato un torneo di tennis facente parte del WTA Tour 2001.\nJulie Halard-Decugis e Corina Morariu erano le detentrici del titolo, ma solo Morariu ha partecipato in coppia con Ai Sugiyama.\nMorariu e Sugiyama hanno perso nei quarti di finale contro Galina Fokina e St\u00e9phanie Foretz Gacon.\nMar\u00eda Jos\u00e9 Mart\u00ednez e Anabel Medina Garrigues hanno battuto in finale 7\u20135, 6\u20134 Nadia Petrova e Tina Pisnik."}
{"id": "2923772", "revid": "661526", "url": "https://it.wikipedia.org/wiki?curid=2923772", "title": "Check Point Kreuzberg - Live at SO36 - Berlin", "text": "Check Point Kreuzberg - Live At SO36 - Berlin \u00e8 il secondo album dal vivo della Banda Bassotti, uscito il 25 aprile 2010, a 9 anni di distanza dal primo live \"Un altro giorno d'amore\" (2001). \u00c8 stato registrato durante un concerto all'SO36 di Berlino il 5 dicembre 2009. Al concerto hanno partecipato vari artisti: O'Zul\u00f9 dei 99 Posse, Cisco, ex componente dei Modena City Ramblers, Juanra dei KOP e Rude."}
{"id": "2923781", "revid": "1748167", "url": "https://it.wikipedia.org/wiki?curid=2923781", "title": "Presidio ospedaliero &quot;Santo Spirito&quot;", "text": "Il Presidio ospedaliero \"Santo Spirito\" di Pescara \u00e8 l'ospedale pubblico della citt\u00e0 abruzzese, e fa parte dell'azienda sanitaria locale di Pescara che comprende le preesistenti unit\u00e0 locali socio sanitarie di Pescara, Penne e Popoli. Serve un bacino di utenza di circa 300.000 persone, ripartiti nei 46 comuni della provincia.\nStoria.\nUn primo ricovero per ammalati e pellegrini con funzione di ospedale, venne istituito presso l'antica sede dei Cavalieri di Malta in via Petronio, a Pescara vecchia. Con il governo napoleonico dei primi anni dell'800, un nuovo ricovero per ammalati entr\u00f2 in attivit\u00e0 nell'allora comune di Castellammare Adriatico, presso l'ex convento di San Giuseppe dei Cappuccini, nelle vicinanze dell'odierna struttura. Anche questa nuova sistemazione si rivel\u00f2 presto inadeguata, come dimostrato dalle frequenti epidemie che colpivano ciclicamente la popolazione locale. Solamente nel 1934 fu istituito il primo vero ospedale civile della citt\u00e0, occupando l'edificio dallo stile ottocentesco di via Paolini, in precedenza adibito a stabilimento bacologico.\nIn seguito al vigoroso sviluppo urbano della citt\u00e0, anche l'edificio degli anni '30 si rivel\u00f2 insufficiente a garantire tutti i servizi necessari all'accresciuta popolazione residente, e gi\u00e0 nei primi piani di ricostruzione del dopoguerra si ipotizzava una nuova sede per il presidio ospedaliero. Dopo molti anni di lavoro nel 1994 venne inaugurata la nuova struttura di via Fonte Romana, adiacente alla sede precedente. Durante la pandemia di COVID-19 del 2020 in Italia, il presidio ospedaliero \u00e8 stato individuato come centro di riferimento regionale per i test di positivit\u00e0 al virus e trattamenti ai pazienti, aggiungendo altri 214 posti letto dedicati esclusivamente al trattamento dei pazienti positivi al virus pandemico.\nIl pronto soccorso, che con circa accessi l'anno \u00e8 il tredicesimo d'Italia, \u00e8 stato dotato di una nuova e pi\u00f9 ampia struttura di metri quadrati inaugurata nel 2021.\nStruttura.\nL'edificio a forma di croce si sviluppa su otto livelli per circa 114.000 metri quadri, e ha una capacit\u00e0 di 700 posti letto. All'interno della struttura \u00e8 presente un eliporto, di propriet\u00e0 del comune di Pescara."}
{"id": "2923783", "revid": "287204", "url": "https://it.wikipedia.org/wiki?curid=2923783", "title": "DFS Classic 2001", "text": "Il DFS Classic 2001 \u00e8 stato un torneo di tennis giocato sull'erba.\n\u00c8 stata la 20\u00aa edizione del DFS Classic, che fa parte della categoria Tier III nell'ambito del WTA Tour 2001.\nSi \u00e8 giocato al Edgbaston Priory Club a Birmingham in Inghilterra, dall'11 al 17 giugno 2001.\nCampionesse.\nSingolare.\n Nathalie Tauziat ha battuto in finale Miriam Oremans 6\u20133, 7\u20135\nDoppio.\n Cara Black / Elena Lichovceva hanno battuto in finale Kimberly Po-Messerli / Nathalie Tauziat 6\u20131, 6\u20132"}
{"id": "2923785", "revid": "1442080", "url": "https://it.wikipedia.org/wiki?curid=2923785", "title": "DFS Classic 2001 - Singolare", "text": "Il singolare del DFS Classic 2001 \u00e8 stato un torneo di tennis facente parte del WTA Tour 2001.\nLisa Raymond era la detentrice del titolo, ma ha perso in semifinale contro Nathalie Tauziat.\nTauziat ha battuto in finale 6\u20133, 7\u20135 Miriam Oremans.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2923786", "revid": "287204", "url": "https://it.wikipedia.org/wiki?curid=2923786", "title": "Bruce Campbell (giocatore di football americano)", "text": "Carriera professionistica.\nOakland Raiders.\nCampbell fu scelto al quarto giro del Draft 2010 dagli Oakland Raiders. Il 9 luglio firm\u00f2 un contratto quadriennale del valore di 2,46 milioni di dollari. Debutt\u00f2 nella NFL il 19 settembre contro i St. Louis Rams con lo Special Team. Chiuse con 10 partite. Nella stagione 2011 trov\u00f2 pochi spazi, fin\u00ec giocando solo 4 partite.\nCarolina Panthers.\nCampbell fu acquisito dai Carolina Panthers il 30 marzo 2012 in cambio del running back Mike Goodson ai Raiders. Chiuse la stagione con 5 partite all'attivo."}
{"id": "2923787", "revid": "155634", "url": "https://it.wikipedia.org/wiki?curid=2923787", "title": "DFS Classic 2001 - Doppio", "text": "Il doppio del torneo di tennis DFS Classic 2001, facente parte del WTA Tour 2001, ha avuto come vincitrici Cara Black e Elena Lichovceva che hanno battuto in finale 6\u20131, 6\u20132 Kimberly Po-Messerli e Nathalie Tauziat.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2923795", "revid": "1543377", "url": "https://it.wikipedia.org/wiki?curid=2923795", "title": "Ordina Open 2001", "text": "L'Ordina Open 2001 \u00e8 stato un torneo di tennis giocato sull'erba. \u00c8 stata la 12\u00aa edizione dell'Ordina Open, che fa parte della categoria International Series nell'ambito dell'ATP Tour 2001, e della Tier III nell'ambito del WTA Tour 2001. Sia il torneo maschile che quello femminile si sono giocati al Autotron park di Rosmalen, vicino 's-Hertogenbosch nei Paesi Bassi, dal 18 al 24 giugno 2001.\nCampioni.\nSingolare maschile.\n Lleyton Hewitt ha battuto in finale Guillermo Ca\u00f1as 6\u20133, 6\u20134\nSingolare femminile.\n Justine Henin ha battuto in finale Kim Clijsters 6\u20134, 3\u20136, 6\u20133\nDoppio maschile.\n Paul Haarhuis / Sjeng Schalken hanno battuto in finale Martin Damm / Cyril Suk 6\u20134, 6\u20134\nDoppio femminile.\n Ruxandra Dragomir Ilie / Nadia Petrova hanno battuto in finale Kim Clijsters / Miriam Oremans 7\u20136 (7\u20135), 6\u20137 (5\u20137), 6\u20134"}
{"id": "2923800", "revid": "22475", "url": "https://it.wikipedia.org/wiki?curid=2923800", "title": "Crocidura thomensis", "text": "La crocidura di S\u00e3o Tom\u00e9 (\"Crocidura thomensis\" ()) \u00e8 un mammifero soricomorfo della famiglia dei Soricidi, endemico della Repubblica Democratica di S\u00e3o Tom\u00e9 e Pr\u00edncipe.\nDistribuzione e habitat.\nLa specie \u00e8 endemica dell'isola di S\u00e3o Tom\u00e9, nella Repubblica Democratica di S\u00e3o Tom\u00e9 e Pr\u00edncipe.\nLa Crocidura di S\u00e3o Tom\u00e9 \u00e8 una specie che vive nelle foreste tropicali umide di montagna.\nConservazione.\n\"C. thomensis\" \u00e8 considerata dalla IUCN come una specie in pericolo di estinzione."}
{"id": "2923802", "revid": "74801", "url": "https://it.wikipedia.org/wiki?curid=2923802", "title": "Jacoby Ford", "text": "Carriera.\nOakland Raiders.\nFord fu scelto nel corso del quarto giro del Draft 2010 dagli Oakland Raiders. Il 19 luglio firm\u00f2 un contratto quadriennale del valore totale di dollari, di cui di bonus alla firma. Debutt\u00f2 nella NFL il 12 settembre contro i Tennessee Titans indossando la maglia numero 12, giocando negli special team e come wide receiver. Non trov\u00f2 molti spazi come ricevitore fino alla 7 settimana. In seguito, dopo l'infortunio occorso al compagno di squadra Louis Murphy vide incrementare in propri minuti in campo in campo. Nello scontro diretto del 17 novembre contro i rivali di division dei Kansas City Chiefs riusc\u00ec a realizzare touchdown su ritorno di kickoff. Durante la partita contro i Miami Dolphins ritorn\u00f2 per la seconda volta nella stagione un kick off e realizz\u00f2 il suo primo touchdown su ricezione. Nella penultima partita della stagione regolare contro gli Indianapolis Colts, mise a segno il terzo touchdown su ritorno di kick off. Nella sua prima stagione fu premiato per tre volte come miglior giocatore degli special team della AFC della settimana e si classific\u00f2 al sesto posto nella lega per yard totali su ritorno di kick off.\nDurante la \"off-season\" del 2011, Ford si ruppe un osso della mano, ma dopo due settimane e mezzo rientr\u00f2 ad allenarsi con la squadra. Nella sua seconda stagione salt\u00f2 otto partite per infortunio al piede. Nella partita del 16 ottobre contro i Cleveland Browns ritorn\u00f2 un kick off per 101 yard in TD e ricevette tre passaggi per 43 yard . Chiuse la stagione giocando 8 partite di cui 3 da titolare.\nDurante la pre-stagione 2012 si infortun\u00f2 nuovamente. Il 15 settembre venne messo in lista infortunati perdendo tutto il resto dell'annata.\nNella settimana 8 della stagione 2013 contro i Pittsburgh Steelers, Ford caus\u00f2 2 fumble, di cui uno perso, sulle proprie 12 yard, costato successivamente un touchdown alla sua squadra . Nella settimana 11 contro gli Houston Texans commise un fumble durante un ritorno di punt che egli stesso recuper\u00f2.\nNew York Jets.\nIl 1\u00ba aprile 2014, Ford firm\u00f2 con i New York Jets."}
{"id": "2923805", "revid": "123050801", "url": "https://it.wikipedia.org/wiki?curid=2923805", "title": "Andrew Laszlo", "text": " Tra i film pi\u00f9 significativi di cui ha curato la fotografia si possono citare \"I guerrieri della notte\" (1979), \"Rambo\" (1982) e \"Salto nel buio\" (1987)."}
{"id": "2923806", "revid": "810736", "url": "https://it.wikipedia.org/wiki?curid=2923806", "title": "Walter McFadden", "text": "\u00c8 il fratello pi\u00f9 giovane del cornerback Bryant McFadden.\nCarriera universitaria.\nHa giocato con gli Auburn Tigers, squadra rappresentativa dell'Universit\u00e0 di Auburn.\nCarriera professionistica.\nOakland Raiders.\nAl draft NFL 2010 \u00e8 stato selezionato dai Raiders come 138 scelta. Il 12 luglio 2010 ha firmato un contratto di 4 anni. Il 26 settembre 2010 ha debuttato nella NFL giocando contro gli Arizona Cardinals indossando la maglia numero 22.\nNelle poche apparizioni ha fatto vedere ben poco giocando soprattutto come \"cornerback\". Ha saltato ben 4 partite per un infortunio al muscolo posteriore della gamba.\nIl 3 settembre 2011 \u00e8 stato svincolato.\nJacksonville Jaguars.\nIl 18 ottobre ha firmato con la squadra di pratica dei Jaguars.\nCincinnati Bengals.\nPiccola parentesi con i Bengals.\nPittsburgh Steelers.\nIl 20 gennaio 2012 ha firmato con gli Steelers.\nVittorie e premi.\nNessuno."}
{"id": "2923808", "revid": "1543377", "url": "https://it.wikipedia.org/wiki?curid=2923808", "title": "Fierz\u00eb (Elbasan)", "text": "Fierz\u00eb \u00e8 una frazione del comune di Belsh in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Grekan, Kajan e Rras\u00eb a costituire la municipalit\u00e0 di Belsh.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2923809", "revid": "110157", "url": "https://it.wikipedia.org/wiki?curid=2923809", "title": "Funar\u00eb", "text": "Funar\u00eb \u00e8 una frazione del comune di Elbasan in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bradashesh, Gjergjan, Gjinar, Gracen, Labinot Fush\u00eb, Labinot Mal, Pap\u00ebr, Shirgjan, Shushic\u00eb, Tregan e Zavalin\u00eb a costituire la municipalit\u00e0 di Elbasan.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923810", "revid": "92723", "url": "https://it.wikipedia.org/wiki?curid=2923810", "title": "Porto Open", "text": "Il Porto Open \u00e8 stato un torneo di tennis professionistico femminile giocatosi a Porto in Portogallo. Si \u00e8 giocato sulla terra rossa all'aperto ed \u00e8 stato classificato come un evento Tier IV nell'ambito del WTA Tour. Si \u00e8 svolto per due anni (2000-2001), e aveva un montepremi totale di \u00a0$ ogni anno. Attualmente fa parte dell'ITF Men's Circuit."}
{"id": "2923812", "revid": "88740", "url": "https://it.wikipedia.org/wiki?curid=2923812", "title": "Shiro alga carta", "text": "Shiro Alga Carta \u00e8 fabbricata utilizzando alghe in eccesso della Laguna di Venezia. Le alghe, raccolte ogni anno, vengono unite a fibre FSC e vanno cos\u00ec a sostituire una parte della cellulosa normalmente utilizzata nella produzione di carta.\nStoria.\nLa creazione di Shiro Alga Carta risale ai primi anni '90, quando la Laguna di Venezia era infestata da una quantit\u00e0 anomala di alghe. Questo elemento \u00e8 da sempre presente nella Laguna ma a fine anni '80, a causa di nutrienti artificiali presenti nelle acque inquinate e del perdurare delle alte temperature estive, inizi\u00f2 a svilupparsi in modo abnorme rendendo instabile l'ecosistema.\nNel 1989 il Magistrato alle acque di Venezia, in collaborazione con il Consorzio Venezia Nuova, inizi\u00f2 la raccolta delle alghe per prevenire la deossigenazione della Laguna e la conseguente morte degli organismi acquatici presenti. Essendo un materiale difficile da smaltire, inoltre, si iniziarono ad esaminare varie possibilit\u00e0 per riciclarlo.\nUna delle soluzioni, sponsorizzata dall'Unione europea ed inserita nel progetto LIFE, \nfu quella di utilizzarlo nella fabbricazione della carta, in parziale sostituzione della cellulosa e di altri materiali. Fu cos\u00ec che nel 1993 venne creato il primo campione di Alga Carta.\nProcesso industriale.\nAll'interno della cartiera le alghe vengono fatte essiccare e tritate fino ad ottenere una \"farina\" che viene poi mischiata a fibre certificate FSC. Il risultato \u00e8 una carta ecologica di alta qualit\u00e0, caratterizzata da puntini in superficie che non sono altro che particelle di alghe. Grazie alla presenza di clorofilla, inoltre, questa carta ha la peculiarit\u00e0 di diventare pi\u00f9 bianca con il tempo. La quantit\u00e0 di alghe utilizzata nella produzione va in genere dal 5 al 10% ma pu\u00f2 arrivare fino al 30%. Il processo di produzione di Shiro Alga Carta \u00e8 un brevetto di Favini Srl."}
{"id": "2923813", "revid": "110157", "url": "https://it.wikipedia.org/wiki?curid=2923813", "title": "Gjergjan", "text": "Gjergjan \u00e8 una frazione del comune di Elbasan in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bradashesh, Funar\u00eb, Gjinar, Gracen, Labinot Fush\u00eb, Labinot Mal, Pap\u00ebr, Shirgjan, Shushic\u00eb, Tregan e Zavalin\u00eb a costituire la municipalit\u00e0 di Elbasan.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923819", "revid": "110157", "url": "https://it.wikipedia.org/wiki?curid=2923819", "title": "Gjinar", "text": "Gjinar \u00e8 una frazione del comune di Elbasan in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bradashesh, Funar\u00eb, Gjergjan, Gracen, Labinot Fush\u00eb, Labinot Mal, Pap\u00ebr, Shirgjan, Shushic\u00eb, Tregan e Zavalin\u00eb a costituire la municipalit\u00e0 di Elbasan.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923820", "revid": "179980", "url": "https://it.wikipedia.org/wiki?curid=2923820", "title": "Stadio Couto Pereira", "text": ""}
{"id": "2923822", "revid": "110157", "url": "https://it.wikipedia.org/wiki?curid=2923822", "title": "Gostim\u00eb", "text": "Gostim\u00eb \u00e8 una frazione del comune di C\u00ebrrik in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di C\u00ebrrik, Klos, Mollas e Shal\u00ebs a costituire la municipalit\u00e0 di C\u00ebrrik.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923823", "revid": "287204", "url": "https://it.wikipedia.org/wiki?curid=2923823", "title": "Travis Goethel", "text": "Carriera professionistica.\nOakland Raiders.\nGoethel fu scelto al sesto giro del Draft 2010 dagli Oakland Raiders. Il 15 luglio firm\u00f2 un contratto quadriennale del valore di 1,89 milioni di dollari di cui 103.000 di bonus alla firma. Debutt\u00f2 nella NFL il 7 novembre 2010 contro i Kansas City Chiefs, saltando le prime 8 partite a causa di un infortunio alla schiena.\nIl 23 agosto 2011 Goethel sub\u00ec la rottura del legamento del ginocchio. Dopo l'operazione venne messo dopo una settimana sulla lista degli infortunati saltando per intero la stagione regolare.\nNella prima partita della stagione 2012 contro i San Diego Chargers dovette sostituire il titolare Jon Condo che usc\u00ec per infortunio. Purtroppo in quella partita commise parecchi errori nel ruolo di long snapper. Durante la partita contro i Baltimore Ravens nel primo punt si infortun\u00f2 gravemente al legamento crociato anteriore. Il 12 novembre venne messo sulla lista infortunati per la seconda stagione regolare di fila.\nIl 23 luglio 2013 venne svincolato.\nVittorie e premi.\n\"Nessuno\""}
{"id": "2923825", "revid": "4239", "url": "https://it.wikipedia.org/wiki?curid=2923825", "title": "Voennomorski sili na B\u0103lgarija", "text": "La Voennomorski sili na B\u01celgarija (bulgaro: \u0412\u043e\u0435\u043d\u043d\u043e\u043c\u043e\u0440\u0441\u043a\u0438 \u0441\u0438\u043b\u0438 \u043d\u0430 \u0411\u044a\u043b\u0433\u0430\u0440\u0438\u044f) \u00e8 la marina militare della Bulgaria. Nella recente riforma dello strumento militare bulgaro, al fine di adeguarsi agli standard NATO la marina militare \u00e8 stata trascurata a causa degli eccessivi costi previsti e il valore strategicamente trascurabile dato a tale componente dai vertici politici. Per questo motivo tre dei quattro sottomarini sono attualmente o sono stati per un lungo periodo fuori servizio. La flotta attualmente prevede una aliquota di fregate, corvette, motocannoniere missilistiche e cacciamine. I suoi compiti istituzionali sono di pattugliare i 350 km di costa sul Mar Nero ed assicurare la ricerca e soccorso nelle acque di sua competenza.\nStoria.\nLa marina militare bulgara moderna non \u00e8 mai stata una forza navale imponente, ed \u00e8 sempre stata dotata di unit\u00e0 navali leggere. Durante i primi decenni del Novecento era una forza piccola, destinata principalmente alla difesa costiera, e poteva allineare sei moderne torpediniere da 100 t costruite in Francia dalla Schneider-Creusot, (\"Drazki\", \"Smeli\", \"Hrabri\", \"Shumni\", \"Letyashti\" e \"Strogi\") entrate in servizio tra il 1905 ed il 1908, che comunque bastavano ad impegnare la flotta ottomana nel controllo delle rotte mercantili del Mar Nero, ed una cannoniera (la \"Nade\u017eda\") risalente al 1898. Allo scoppio della seconda guerra mondiale quattro delle sei torpediniere erano ancora, sebbene obsolete, in grado di assolvere compiti di pattugliamento.\nDopo l'entrata della Bulgaria nel patto di Varsavia la flotta venne incrementata a 4 sottomarini della classe Romeo (localmente conosciuti come \"classe Pobeda\"), 6 battelli missilistici veloci di classe Osa, 2 fregate della classe Riga, 5 corvette della classe Poti, 6 motosiluranti, 9 pattugliatori, 30 cacciamine di varie classi sempre costruite in URSS e 21 navi da trasporto tra le quali 2 della classe Polnocny costruite in Polonia. Allo scioglimento del patto di Varsavia le unit\u00e0 vennero lasciate progressivamente in disarmo a causa delle restrizioni di bilancio e con l'entrata della Bulgaria nella NATO sono state acquistate altre unit\u00e0, alcune di fabbricazione occidentale e altre moderne unit\u00e0 di costruzione russa. L'ultimo sottomarino \u00e8 stato radiato nel novembre 2011.\nLa marina bulgara \u00e8 composta soprattutto di navi di tipo sovietico, nello svolgimento degli sforzi di modernizzazione, la marina bulgara ha acquistato 3 fregate usate dal Belgio dalla classe Wielingen e nel 2007 aveva siglato un contratto con la francese DCN per l'acquisto di 4 corvette Gowind Combat o Gowind 200, l'ordine \u00e8 stato per\u00f2 poi cancellato nel 2009.\nFlotta.\nCorvette.\n1 unit\u00e0 Classe \"Proteo\" "}
{"id": "2923826", "revid": "179980", "url": "https://it.wikipedia.org/wiki?curid=2923826", "title": "Giochi Panamericani 2007", "text": ""}
{"id": "2923827", "revid": "110157", "url": "https://it.wikipedia.org/wiki?curid=2923827", "title": "Gracen", "text": "Gracen \u00e8 una frazione del comune di Elbasan in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bradashesh, Funar\u00eb, Gjergjan, Gjinar, Labinot Fush\u00eb, Labinot Mal, Pap\u00ebr, Shirgjan, Shushic\u00eb, Tregan e Zavalin\u00eb a costituire la municipalit\u00e0 di Elbasan.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923828", "revid": "767487", "url": "https://it.wikipedia.org/wiki?curid=2923828", "title": "ASB Classic 2001", "text": "L'ASB Classic 2001 \u00e8 stato un torneo di tennis giocato sul cemento. \u00c8 stata la 16\u00aa edizione del ASB Classic, che fa parte della categoria Tier IV nell'ambito del WTA Tour 2001. Si \u00e8 giocato al ASB Tennis Centre di Auckland in Nuova Zelanda, dal 1\u00ba gennaio al 6 gennaio 2001.\nCampionesse.\nSingolare.\n Meilen Tu ha battuto in finale Paola Su\u00e1rez 7\u20136 (12\u201310), 6\u20132\nDoppio.\n Alexandra Fusai / Rita Grande hanno battuto in finale Emmanuelle Gagliardi / Barbara Schett 7\u20136 (7\u20134), 6\u20133"}
{"id": "2923829", "revid": "287204", "url": "https://it.wikipedia.org/wiki?curid=2923829", "title": "Stevie Brown", "text": "Carriera professionistica.\nOakland Raiders.\nBrown fu scelto al settimo giro del Draft 2010 dagli Oakland Raiders. Il 22 luglio firm\u00f2 un contratto quadriennale del valore di 1,82 milioni di dollari di cui 37.750 di bonus alla firma.\nIl 4 settembre venne svincolato per poi esser messo il giorno dopo sulla squadra di allenamento. Il 19 settembre venne promosso nel \"roster\" ufficiale della squadra a causa dell'infortunio alla free safety Hiram Eugene. Debutt\u00f2 nella NFL il 19 settembre 2010 contro i St. Louis Rams.\nIl 21 settembre venne di nuovo svincolato . Rivenne inserito nel \"roster\" ufficiale il 26 dello stesso mese. Il 3 settembre 2011 venne definitivamente svincolato.\nCarolina Panthers.\nIl 4 settembre venne preso dagli svincolati dai Panthers ma dopo soli 3 giorni venne nuovamente svincolato.\nIndianapolis Colts.\nIl 20 settembre 2011 firm\u00f2 un contratto di un anno con i Colts.\nNew York Giants.\nIl 2 aprile 2012, Brown firm\u00f2 un contratto annuale del valore di 540.000 dollari coi New York Giants. Nella settimana 8 della stagione 2012, Brown mise a segno due intercetti su Tony Romo nella vittoria in casa dei Dallas Cowboys. Altri due intercetti li mise a referto nella settimana 14 contro Drew Brees. La sua stagione si concluse al secondo posto nella NFL con 8 intercetti, oltre a 76 tackle e 2 fumble forzati e altrettanti recuperati.\nL'11 marzo 2013 firm\u00f2 un nuovo contratto annuale del valore di 2,023 milioni di dollari."}
{"id": "2923830", "revid": "1543377", "url": "https://it.wikipedia.org/wiki?curid=2923830", "title": "Torneo Internazionale dei Club Campioni", "text": "Il Torneo Internazionale dei Club Campioni (pt. \"Torneio Internacional de Clubes Campe\u00f5es\"), pi\u00f9 noto come Copa Rio per il nome del trofeo, fu una competizione intercontinentale organizzata dalla Confedera\u00e7\u00e3o Brasileira de Desportos (CBD) con la supervisione ufficiosa della F\u00e9d\u00e9ration Internationale de Football Association (FIFA) durante gli anni cinquanta del XX secolo.\nIl torneo ebbe due edizioni: la prima, svoltasi nel 1951, fu vinta dal Palmeiras, mentre il Fluminense vinse la seconda edizione del 1952. L'edizione del 1951 \u00e8 stata \"a posteriori\" riconosciuta dalla FIFA come il primo torneo per club di livello mondiale, antesignano della Coppa Intercontinentale e della Coppa del mondo per club, mentre quella del 1952 non ha ottenuto analogo riconoscimento, ma \u00e8 stata citata in un comunicato della FIFA come torneo pionieristico di rilevanza mondiale. Per la federazione mondiale, comunque, la Copa Rio non \u00e8 da ritenersi una manifestazione ufficiale, e soltanto i club vincitori della Coppa Intercontinentale e della Coppa del mondo per club sono da considerarsi a pieno titolo campioni del mondo.\nFormula.\nLa Copa Rio fu una manifestazione a inviti aperta alle otto squadre campioni nazionali in carica appartenenti alle nazioni meglio classificate al Campionato Mondiale di Calcio 1950; nei casi di defezione, invece, erano chiamati a partecipare i vice campioni e, a seguito di ulteriori rinunce, i campioni di federazioni nazionali di prestigio che non presero parte al Mondiale del 1950 (come Germania, Austria, Argentina, Portogallo).\nLe due edizioni del torneo si tennero a Rio de Janeiro e a San Paolo: la prima fu organizzata nel 1951 dalla Confedera\u00e7\u00e3o Brasileira de Desportos, la seconda (inizialmente prevista nel 1953) si disput\u00f2 nel 1952 a spese del Fluminense Football Club.\nStoria.\nLa Copa Rio \u00e8 stata ufficialmente organizzata dalla federazione brasiliana e dalla prefettura di Rio de Janeiro, infatti la CONMEBOL non la include nelle competizioni ufficiali, pur avendo ricevuto il patrocinio ufficioso dei dirigenti FIFA Ottorino Barassi e Stanley Rous. Nella prima edizione il Palmeiras incontr\u00f2 la Juventus in finale: i brasiliani vinsero il primo incontro 1\u20130, nella seconda partita arriv\u00f2 un pareggio per 2\u20132. Le semifinali furono giocate rispettivamente contro il Vasco da Gama e contro l'Austria Vienna. Nella seconda edizione il Fluminense incontr\u00f2 in finale il Corinthians: il \"Fluz\u00e3o\" vinse 2\u20130 nella prima finale e nella seconda finale arriv\u00f2 un pareggio per 2\u20132. Le semifinali furono giocate contro l'Austria Wien e contro il Pe\u00f1arol.\nNel marzo del 2007 la FIFA riconobbe l'edizione del 1951 vinta dal Palmeiras come la prima coppa del mondo per club, salvo poi ritrattare nel dicembre dello stesso anno anche a causa delle richieste di altri club che avevano disputato e vinto tornei internazionali simili, (come quella del Corinthians riferita alla vittoria della Peque\u00f1a Copa del Mundo 1953) precisando anche che il \"Torneo Internazionale dei Club Campioni\", non fu un evento FIFA. Il 26 aprile 2007, la FIFA ha riferito che il processo decisionale non era ancora stato completato e che fino ad allora la questione era stata affrontata solo a livello amministrativo dal segretariato generale, ma che, data l'importanza e la complessit\u00e0 della questione, il caso doveva essere sottoposto al Comitato Esecutivo della Federazione, il quale decise di non confermare il titolo. Nel 2013, l'allora segretario J\u00e9r\u00f4me Valcke, riconobbe la competizione come un mondiale per club (come fece il suo predecessore Urs Linsi) attraverso un fax inviato al Palmeiras, ma anche in questo caso la decisione fu provvisoria in attesa di quella del Consiglio FIFA che nel 2014, pur ribadendo che non sussiste coincidenza giuridica e statistica tra la Copa Rio e la Coppa del mondo per club, ha valutato la manifestazione come il primo torneo per club di livello mondiale, e il Palmeiras come vincitore (concetto ribadito a gennaio 2017) quindi non come torneo assegnante il titolo mondiale. La CONMEBOL infatti non la include tra le competizioni ufficiali (ovvero da lei riconosciute come valide) e la stessa FIFA non la menziona come una competizione assegnataria del titolo mondiale ufficiale.\nIn Brasile il tema \u00e8 fonte di accese discussioni e interpretazioni demagogiche. Addirittura, nel 2014, il \"ministero dello sport brasiliano\", allora guidato da un tifoso del Palmeiras (Aldo Rebelo), ha pubblicato un articolo dichiarante il \"Palmeiras\" campione mondiale, attribuendo la decisione al Consiglio FIFA ma basandosi sul fax mandato dal Segretariato Generale FIFA il quale aveva valore provvisorio e che non \u00e8 stato approvato dal Consiglio della federazione mondiale.\nDopo il riconoscimento \"de iure\" della Coppa Intercontinentale nell'ottobre 2017 come manifestazione assegnante il titolo mondiale FIFA, il Palmeiras ha chiesto sostegno alla CONMEBOL per convincere la FIFA ad attribuire identico \"status\" anche alla Copa Rio 1951. In base allo statuto della federazione mondiale infatti, il Consiglio FIFA in futuro potrebbe cambiare lo status della competizione. Ad aprile 2019 per\u00f2, a Brasilia, il presidente della FIFA Gianni Infantino, intervistato dai media locali, ha ribadito ancora una volta che per la federazione mondiale soltanto i club vincitori della Coppa Intercontinentale e della Coppa del mondo per club sono da considerarsi legittimi campioni del mondo.\nL'edizione vinta dal Fluminense, in occasione della quale la competizione assunse il nome definitivo di Copa Rio, seppur citata come torneo pioneristico di rilevanza mondiale, non \u00e8 stata riconosciuta in nessuna maniera dalla FIFA a causa delle carenze organizzative che la afflissero. Anche il Fluminense infatti, come il Palmeiras, ha chiesto alla FIFA un riconoscimento come titolo mondiale per il torneo, ma anche questa richiesta, come quella del club paulista, ha avuto esito negativo.\nA questa competizione segu\u00ec nel 1953 un altro torneo chiamato Torneio Octogonal Rivadavia Corr\u00eaa Meyer vinto dal Vasco da Gama: questo torneo si differenzi\u00f2 dalla precedente per la predominanza di squadre brasiliane, 5 su 8, perdendo in tal modo parte del suo aspetto internazionale."}
{"id": "2923834", "revid": "69794", "url": "https://it.wikipedia.org/wiki?curid=2923834", "title": "Paul Mitchell Pavia", "text": ""}
{"id": "2923835", "revid": "1543377", "url": "https://it.wikipedia.org/wiki?curid=2923835", "title": "ASB Classic 2001 - Singolare", "text": "Il singolare dell'ASB Classic 2001 \u00e8 stato un torneo di tennis facente parte del WTA Tour 2001.\nAnne Kremer era la detentrice del titolo, ma ha perso nei quarti di finale contro Marlene Weing\u00e4rtner.\nMeilen Tu ha battuto in finale 7\u20136 (12\u201310), 6\u20132 Paola Su\u00e1rez."}
{"id": "2923836", "revid": "110157", "url": "https://it.wikipedia.org/wiki?curid=2923836", "title": "Grekan", "text": "Grekan \u00e8 una frazione del comune di Belsh in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Fierz\u00eb, Kajan e Rras\u00eb a costituire la municipalit\u00e0 di Belsh.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923837", "revid": "121262375", "url": "https://it.wikipedia.org/wiki?curid=2923837", "title": "Ann Rule", "text": "Biografia.\nHa lavorato nel dipartimento di polizia di Seattle, dove risiedeva. Ha svolto studi di psicologia, criminologia e tecniche investigative, \u00e8 considerata un'esperta di serial killer: fu infatti biografa, amica e confidente di Ted Bundy che, nel periodo in cui i due si frequentarono, non le rivel\u00f2 mai la sua attivit\u00e0 criminale. Dal 1969 si \u00e8 dedicata alla scrittura pubblicando migliaia di articoli e numerosi libri tra i quali \"Un estraneo al mio fianco\" (dedicato proprio alla sua esperienza col celebre assassino), \"Piccoli sacrifici\", \"Non te ne andrai\" e \"Un amore avvelenato\"."}
{"id": "2923838", "revid": "110157", "url": "https://it.wikipedia.org/wiki?curid=2923838", "title": "Kajan", "text": "Kajan \u00e8 una frazione del comune di Belsh in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Fierz\u00eb, Grekan e Rras\u00eb a costituire la municipalit\u00e0 di Belsh.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923839", "revid": "838137", "url": "https://it.wikipedia.org/wiki?curid=2923839", "title": "ASB Classic 2001 - Doppio", "text": "Il doppio dell'ASB Classic 2001 \u00e8 stato un torneo di tennis facente parte del WTA Tour 2001.\nCara Black e Alexandra Fusai erano le detentrici del titolo, ma hanno partecipato con partner differenti, la Black con Sandrine Testud e la Fusai con Rita Grande.\nLa Black e la Testud hanno perso in semifinale contro Emmanuelle Gagliardi e Barbara Schett.\nLa Fusai e la Grande hanno battuto in finale 7\u20136 (7\u20134), 6\u20133 la Gagliardi e la Schett."}
{"id": "2923840", "revid": "767487", "url": "https://it.wikipedia.org/wiki?curid=2923840", "title": "Jeremy Ware", "text": "Carriera universitaria.\nHa giocato con i Michigan State Spartans squadra rappresentativa dell'Universit\u00e0 statale del Michigan.\nCarriera professionistica.\nOakland Raiders.\nAl draft NFL 2010 \u00e8 stato selezionato dagli Oakland Raiders come 215 scelta. Il 15 luglio ha firmato un contratto di 4 anni. Ha debuttato nella NFL il 12 settembre contro i Tennessee Titans indossando la maglia numero 23.\n\u00c8 stato impiegato molto poco ma ha fatto registrare un importante intercetto in \"endzone\". Ha saltato la 4 e 5 settimana della stagione a causa di un infortunio alla caviglia.\nIl 3 settembre 2011 \u00e8 stato tagliato perch\u00e9 infortunato.\nVittorie e premi.\nNessuno."}
{"id": "2923841", "revid": "110157", "url": "https://it.wikipedia.org/wiki?curid=2923841", "title": "Klos (Elbasan)", "text": "Klos \u00e8 una frazione del comune di C\u00ebrrik in Albania (prefettura di Elbasan).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di C\u00ebrrik, Gostim\u00eb, Mollas e Shal\u00ebs a costituire la municipalit\u00e0 di C\u00ebrrik.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2923850", "revid": "1784938", "url": "https://it.wikipedia.org/wiki?curid=2923850", "title": "Volkstaat", "text": "L'espressione Volkstaat (in lingua afrikaans: \"Stato del popolo\") si riferisce a diverse proposte e progetti di costituzione di uno Stato etnico boero o afrikaner all'interno del Sudafrica. A seconda dei casi, tale progetto pu\u00f2 essere inteso come restaurazione delle repubbliche boere (Repubblica del Transvaal e Stato Libero dell'Orange) o in altre forme. Alcuni proponenti di una \"homeland\" (\"terra natia\") boera o afrikaner in Sudafrica hanno dato vita nel tempo a diversi esperimenti di comunit\u00e0 boere o afrikaner, quale quella afrikaner bianca di Orania nel Capo.\nAfrikaner e boeri.\n\u201cAfrikaner\u201d e \u201cboero\u201d non sono sinonimi, seppure spesso, erroneamente, siano usati come tali. La storia boera non \u00e8 la storia \u201cafrikaner\u201d. Con il termine \u201cafrikaner\u201d (in afrikaans: \u201cafricano\u201d) si intendono tradizionalmente tutti i bianchi di madrelingua afrikaans; ma in epoca pi\u00f9 recente si intendono tutti i madrelingua afrikaans.\nI boeri sono i discendenti biologici e spirituali dei trekboer (migranti seminomadi), dei voortrekker (pionieri), e dei cittadini delle repubbliche boere. La maggioranza degli \u201cafrikaner bianchi\u201d non furono trekboer e non seguirono i voortrekker durante il Grande Trek. Rimasero nel Capo, felici di sottostare alla potenza coloniale nederlandese, e per questo sono ancora definiti \u201cOlandesi del Capo\u201d. Non furono quindi cittadini delle repubbliche boere, e durante la Seconda guerra anglo-boera combatterono per l'Impero britannico contro i boeri.\n\u201cNazionalismo\u201d afrikaner.\nIl cosiddetto \u201cnazionalismo afrikaner bianco\u201d fu promosso dall'Unione del Sudafrica (dominion britannico), al fine di consolidare s\u00e9 stessa, in funzione anti-boera (indipendentista). Tale ideologia, basata principalmente sulla razza e sulla lingua, fu alla base della Repubblica del Sudafrica, nata dall'Unione del Sudafrica nel 1961, e del sistema dell'Apartheid.\nNazionalismo boero.\nI boeri sono a tutti gli effetti africani, in quanto la loro nazione e la loro cultura si sono formate in Africa, e hanno sempre sfuggito il colonialismo (nederlandese prima, britannico poi) per cercare la libert\u00e0. Tutto questo al contrario degli afrikaner bianchi non-boeri. Per questo i nazionalisti boeri si sentono l'unico \u201cvolk\u201d (l'unica nazione bianca africana), e per loro il termine \u201cvolkstaat\u201d \u00e8 sinonimo di \u201cBoerestaat\u201d.\nL'identit\u00e0 boera fu quasi cancellata dalla propaganda afrikaner della RSA, per cui tutti i bianchi dell'Africa del sud dovevano sentirsi parte di un'unica nazione. La storia boera, invece di essere considerata nella sua specificit\u00e0 come genesi di una nazione specifica, inizi\u00f2 ad essere utilizzata come parte di un insieme molto pi\u00f9 grande, che comprendeva anche gli Olandesi del Capo, i britannici dell'Africa del sud e, pi\u00f9 in generale, tutti i bianchi residenti in loco. Il sentimento nazionalista boero inizi\u00f2 a risorgere verso la fine degli anni '70, grazie soprattutto al libro \"Boerestaat\", di Robert van Tonder.\nStoria indipendentista dopo l'annessione delle Repubbliche boere.\nNel 1914, allo scoppio della prima guerra mondiale, i boeri si ribellarono in armi al governo dell'Unione del Sudafrica, nel tentativo di ripristinare le proprie Repubbliche. I boeri furono sconfitti dalle forze armate fedeli all'Unione, composte prevalentemente da afrikaner bianchi. Nel 1939 alcuni nazionalisti boeri fondarono l'Ossewabrandwag (OB, in afrikaans: \u201cSentinella del carro dei pionieri\u201d), movimento politico, culturale e paramilitare, che chiedeva la restaurazione delle Repubbliche boere. L'OB arriv\u00f2 ad avere tra i 300.000 e i 500.000 iscritti; suoi affiliati si rifiutarono di prestare servizio militare per l'Unione del Sudafrica e ne boicottarono l'intervento militare a fianco della Gran Bretagna durante la seconda guerra mondiale. L'Ossewabrandwag inizi\u00f2 il suo declino nel 1948, con l'avvento al potere del Nasionale Party (NP, in afrikaans: Partito Nazionale), che sosteneva e promuoveva il \u201cnazionalismo\u201d afrikaner bianco.\nTra la fine degli anni '70 e gli inizi dei '90, una serie di movimenti \u201cafrikaner bianchi\u201d abbracciarono il nazionalismo boero. Il pi\u00f9 importante di questi era l'Afrikaner Weerstandsbeweging (AWB, in afrikaans: \u201cMovimento di Resistenza Afrikaner\u201d). Tra la fine degli anni \u201880 e gli inizi dei '90, il \u201cnazionalismo\u201d afrikaner bianco (non-boero) inizi\u00f2 a formulare un'idea di Stato avente confini diversi, e molto rimarginati, rispetto a quelli della Repubblica del Sudafrica (RSA). Tale Stato doveva chiamarsi Orande\u00eb, e svilupparsi nel Capo (l'ex colonia britannica). Nel corso degli anni \u00e8 stata fondata solo una piccola comunit\u00e0 di afrikaner bianchi, chiamata Orania.\nNel 1990 una serie di attentati dinamitardi vennero messi a segn\u00f2 dai nazionalisti boeri. Una bomba venne fatta esplodere a Melrose House, a Pretoria, dove nel 1902 era stato firmato il trattato di pace che aveva messo fine alla Seconda guerra anglo-boera e all'esistenza delle Repubbliche boere. Nel 1993 vari ex-generali della RSA e una serie di partiti e movimenti, tra cui l'AWB, si coalizzarono dando vita all'Afrikaner Volksfront (AVF, in afrikaans: \u201cFronte della nazione Afrikaner\u201d), rivendicando l'indipendenza su buona parte delle terre che erano state delle Repubbliche boere (circa il 16% di tutta la Repubblica del Sudafrica). Uno dei due leader dell'AVF, il gen. Constand Viljoen (ex capo delle Forze Armate), abbandon\u00f2 per\u00f2 la coalizione per formare un nuovo partito politico, il Vryheidsfront (in afrikaans: \u201cFronte della Libert\u00e0\u201d), che partecip\u00f2 alle elezioni multinazionali e multirazziali che si tennero nel 1994, e che portarono alla formazione del nuovo Stato del Sudafrica, che praticamente ripristinava i confini dell'Unione del Sudafrica creata dai britannici, annettendo tutte le homeland nere. Tale operazione politica fu avversata dai nazionalisti boeri, e in particolare da membri dell'AWB, con iniziative politiche, attentati e azioni paramilitari. Il Vryhedisfront, a quel tempo, chiedeva uno Stato indipendente per gli afrikaner bianchi, sul modello di \u201cOrande\u00eb\u201d.\nNel 1995 una serie di movimenti indipendentisti boeri, tra cui l'AWB e il Boerestaat Party (BSP, in afrikaans: Partito dello Stato Boero), diedero vita alla Boere Republikeinse Verkiesingskommissie (BVK, in afrikaans: Commissione Elettorale Boera), che present\u00f2 alle Nazioni Unite, a Ginevra, un documento in cui descriveva la storia e l'identit\u00e0 della nazione boera; contraddiceva la teoria che esistesse una \u201cnazione afrikaner\u201d; e chiedeva il riconoscimento del popolo boero come popolo indigeno africano.\nNel 2008 l'UNPO, l'Organizzazione delle nazioni e dei popoli non rappresentati, su iniziativa del Vryheidsfront Plus (evoluzione del Vryheidsfront, ormai non pi\u00f9 indipendentista), ha ammesso tra i propri membri gli afrikaner (con riferimento agli \u201cafrikaner bianchi\u201d). Nell'aprile del 2011 il dott. Lets Pretorius, nazionalista boera, ha scritto all'UNPO per contestare la cosa e chiedere il riconoscimento dei boeri.\nCrisi d'identit\u00e0.\nL'avvicendarsi di Stati diversi, fondati su concetti diversi e contrapposti, hanno prodotto una forte crisi d'identit\u00e0. Relativamente ai discendenti dei boeri: spesso si sentono semplicemente \u201cafrikaner bianchi\u201d, \u201cafrikaner\u201d, o \u201csudafricani\u201d. Tale crisi d'identit\u00e0 \u00e8 ravvisabile anche nel pensiero e nell'azione di vari movimenti politici. Nel nazionalismo dei bianchi afrikaner (maggioranza rispetto agli inglesi sudafricani) si \u00e8 assistito difatti ad una grande frammentazione, con molti degli ex sostenitori dei partiti dell'epoca dell'apartheid che sono confluiti addirittura nell'African National Congress dei neri, a volte cercando alleanze tattiche con i neri separatisti degli ex bantustan, e altri divisi e spesso in conflitto ideologico fra loro.\nMovimenti indipendentisti.\nSul fronte autonomista \u201cafrikaner bianco\u201d e indipendentista boero sono attualmente attive o sono esistite diverse associazioni:\nIn passato:\nIl Partito Nazionale Rifondato del Sudafrica, come in passato il Partito Conservatore, non ha mai sostenuto attivamente il Volkstaat ma solo la ricostituzione dell'apartheid, ed \u00e8 uno dei motivi dei suoi insuccessi elettorali tra la maggioranza boera pur essendo un partito parlamentare in passato, tuttavia negli ultimi anni ha fatto sentire la propria voce come nella lettera aperta alla FIFA nel 2006, in vista dei mondiali di calcio del Sudafrica nel 2010."}
{"id": "2923852", "revid": "952962", "url": "https://it.wikipedia.org/wiki?curid=2923852", "title": "Dichelobacter nodosus", "text": "Il Dichelobacter nodosus \u00e8 una specie batterica, Gram-negativo, anaerobio.\nVive nel tratto intestinale ed \u00e8 perci\u00f2 presente nelle feci.\nPatologie causate.\nTale batterio causa il marciume del piede delle specie di bovini ed \u00e8 noto come agente eziologico della pedaina negli ovi-caprini. "}
{"id": "2923856", "revid": "1573940", "url": "https://it.wikipedia.org/wiki?curid=2923856", "title": "Crocidura wimmeri", "text": "La crocidura di Wimmer (\"Crocidura wimmeri\" ) \u00e8 un mammifero soricomorfo della famiglia dei Soricidi, endemico della Costa d'Avorio.\nDistribuzione e habitat.\nLa \"Crocidura wimmeri\" \u00e8 una specie endemica del sud della Costa d'Avorio. Erano stati registrati degli esemplari al di fuori di questo paese e precisamente in Camerun e in Gabon, ma si tratt\u00f2 di un errore di classificazione perch\u00e9 questi erano esemplari di \"Crocidura batesi\".\nLa crocidura di Wimmer vive solo nelle savane umide.\nConservazione.\nQuesta specie \u00e8 molto rara. Alcuni studi dicono che non si registrano esemplari dal 1976."}
{"id": "2923863", "revid": "767487", "url": "https://it.wikipedia.org/wiki?curid=2923863", "title": "Tasmanian International 2001", "text": "Il Tasmanian International 2001 \u00e8 stato un torneo di tennis giocato sul cemento. \n\u00c8 stata l'8\u00aa edizione del torneo, che fa parte della categoria Tier IV nell'ambito del WTA Tour 2001.\nSi \u00e8 giocato al Hobart International Tennis Centre di Hobart in Australia, dal 7 al 13 gennaio 2001.\nCampionesse.\nSingolare.\n Rita Grande ha battuto in finale Jennifer Hopkins 0\u20136, 6\u20133, 6\u20133\nDoppio.\n Cara Black / Elena Lichovceva hanno battuto in finale Ruxandra Dragomir / Virginia Ruano Pascual 6\u20134, 6\u20131"}
{"id": "2923865", "revid": "125326275", "url": "https://it.wikipedia.org/wiki?curid=2923865", "title": "Bleed from Within", "text": "I Bleed from Within sono una band melodic death metal/deathcore scozzese, formatasi nel 2005 a Glasgow.\nBiografia.\nIl gruppo si forma a Hamilton, nei pressi di Glasgow, nel 2005. I componenti sono cinque: Scott Kennedy, Steven Jones, Ali Richardson, Craig Gowans detto \"Goonzi\" e Davie Provian. Iniziano a diventare noti suonando accanto a band Job for a Cowboy, The Black Dahlia Murder, I Killed the Prom Queen e Suffocation. Verso la fine dello stesso anno registrano il primo EP autoprodotto \"In The Eyes of the Forgotten\", seguito due anni dopo dal secondo EP \"Welcome to the Plague Year\" pubblicati con l'etichetta indipendente \"Four Aces\". Grazie al successo della seconda pubblicazione ottengono la partecipazione ad un tour tra Regno Unito, Paesi Bassi e Belgio. Nel 2008 firmano un contratto con la Rising Records con la quale pubblicano il primo full-length \"Humanity\", uscito il 10 agosto 2009. Di prossima uscita il secondo album sotto l'etichetta Rising Records, \"Empire\", la cui pubblicazione \u00e8 prevista per il maggio 2010.\nNel 2020 pubblicano l'album fracture. \nIl 12 novembre 2021 esce il loro ultimo singolo intitolato I am damnation."}
{"id": "2923868", "revid": "599013", "url": "https://it.wikipedia.org/wiki?curid=2923868", "title": "Giorgio Bernardis", "text": "Carriera.\nHa giocato in Serie A con la maglia del ."}
{"id": "2923873", "revid": "1543377", "url": "https://it.wikipedia.org/wiki?curid=2923873", "title": "Tasmanian International 2001 - Singolare", "text": "Il singolare del Tasmanian International 2001 \u00e8 stato un torneo di tennis facente parte del WTA Tour 2001.\nKim Clijsters era la detentrice del titolo, ma quest'anno non ha partecipato.\nRita Grande ha battuto in finale 0\u20136, 6\u20133, 6\u20133 Jennifer Hopkins."}
{"id": "2923875", "revid": "838137", "url": "https://it.wikipedia.org/wiki?curid=2923875", "title": "Tasmanian International 2001 - Doppio", "text": "Il doppio del Tasmanian International 2001 \u00e8 stato un torneo di tennis facente parte del WTA Tour 2001.\nRita Grande e \u00c9milie Loit erano le detentrici del titolo, ma solo la Grande ha partecipato in coppia con Emmanuelle Gagliardi.\nLa Gagliardi e la Grande hanno perso nei quarti di finale contro Els Callens e Anne-Ga\u00eblle Sidot.\nCara Black e Elena Lichovceva hanno battuto in finale 6\u20134, 6\u20131 Ruxandra Dragomir e Virginia Ruano Pascual."}
{"id": "2923877", "revid": "767487", "url": "https://it.wikipedia.org/wiki?curid=2923877", "title": "I misteriani", "text": " \u00e8 un film del 1957 diretto da Ishir\u014d Honda.\n\u00c8 un film di fantascienza prodotto e distribuito dalla Toho, con effetti speciali curati da Eiji Tsuburaya. Nel 1959 ha avuto un seguito, \"Inferno nella stratosfera\".\nTrama.\nIl popolo scientificamente avanzato dei misteriani atterra sulla Terra chiedendo dei terreni su cui governare e il diritto di sposare le donne terrestri. Gli umani si rifiutano di cedere alle loro richieste, anche dopo la dimostrazione delle loro capacit\u00e0 distruttive, e riescono a costruire un raggio che gli consente di far esplodere le cupole in cui vive il popolo alieno.\nProduzione.\nNel film appare il robot Moguera, che verr\u00e0 ridisegnato anni dopo come M.O.G.U.E.R.A. (Mobile Operation Godzilla Universal Expert Robot Aerotype) per \"Gojira VS Space Gojira\"."}
{"id": "2923878", "revid": "1305772", "url": "https://it.wikipedia.org/wiki?curid=2923878", "title": "Recklinghausen (disambigua)", "text": ""}
{"id": "2923880", "revid": "348618", "url": "https://it.wikipedia.org/wiki?curid=2923880", "title": "Dexter Jackson", "text": "Soprannominato \"The Blade\" (\"la lama\"), \u00e8 il culturista pi\u00f9 vincente nella storia della IFBB, avendo conquistato nel corso della sua carriera 29 trofei ufficiali tra cui il titolo di Mister Olympia nel 2008 e l'Arnold Classic in cinque occasioni (nelle edizioni 2005, 2006, 2008, 2013, 2015). \nRitenuto uno dei migliori culturisti della sua era e capace di mantenere un'eccellente condizione fisica per tutta la sua carriera, \u00e8 uno dei quattro bodybuilder ad aver conquistato sia il titolo di Mr. Olympia che l'Arnold Classic assieme a Coleman, Cutler e Curry. \u00c8 inoltre il quinto culturista pi\u00f9 anziano ad aver vinto un titolo professionistico, dietro a Oriquen-Garcia, Aukland, Parisi e Beckles.\nBiografia.\nLa prima gara ufficiale di Jackson \u00e8 stata la \"NPC Southern States Championship\" del 1992, dove si piazz\u00f2 terzo; le prime gare da professionista, invece, furono disputate nel 1999: pi\u00f9 precisamente disput\u00f2 l'Arnold Classic, il Night of Champions e il Mr. Olympia (dove si piazz\u00f2 rispettivamente settimo, terzo e nono).\nAl Mr. Olympia del 2007 si classific\u00f2 terzo: sebbene larga parte della critica di settore consider\u00f2 tale risultato il massimo piazzamento al quale avrebbe potuto mirare, l'anno successivo Jackson trionf\u00f2 battendo il due volte campione Jay Cutler e si aggiudic\u00f2 anche l'Arnold Classic. Sempre nel 2008 trionfa agli Australian Pro Grand Prix VIII, New Zealand Grand Prix e Russian Grand Prix (rispettivamente gran premi di Australia, Nuova Zelanda e Russia).\nComparso in molti articoli di fitness e body building, fra cui le copertina delle prestigiose riviste \"Flex\" e \"Muscolar Development\", Jackson figura anche in diversi DVD fra cui \"Dexter Jackson: Unbreakable\"; l'artista hip hop Decagon gli ha dedicato una canzone, intitolata appunto \"Unbreakable\".\nNel 2016, a Barcellona, si \u00e8 aggiudicato l'Arnold Classic e nello stesso anno ha trionfato anche nella prima edizione del Mr. Olympia Europe."}
{"id": "2923881", "revid": "287204", "url": "https://it.wikipedia.org/wiki?curid=2923881", "title": "Vuelta a Espa\u00f1a 1999", "text": "La Vuelta a Espa\u00f1a 1999, cinquantaquattresima edizione della corsa, si svolse in ventuno tappe precedute da un cronoprologo iniziale dal 4 al 26 settembre 1999, per un percorso totale di 3 548,7\u00a0km. Fu vinta dal tedesco Jan Ullrich che termin\u00f2 la gara in 89h52'03\".\nSquadre e corridori partecipanti.\nLe 21 squadre partecipanti alla gara furono:"}
{"id": "2923883", "revid": "1543377", "url": "https://it.wikipedia.org/wiki?curid=2923883", "title": "Budapest Grand Prix 2001", "text": "Il Budapest Grand Prix 2001 \u00e8 un torneo di tennis giocato sulla terra battuta. \u00c8 lstata la 7\u00aa edizione del Budapest Grand Prix, che fa parte della categoria Tier V nell'ambito del WTA Tour 2001. Si \u00e8 giocato a Budapest in Ungheria, dal 16 al 22 aprile 2001.\nCampionesse.\nSingolare.\n Magdalena Maleeva ha battuto in finale Anne Kremer 3\u20136, 6\u20132, 6\u20134\nDoppio.\n Tathiana Garbin / Janette Hus\u00e1rov\u00e1 hanno battuto in finale Zs\u00f3fia Gubacsi / Dragana Zari\u0107 6\u20131, 6\u20133"}
{"id": "2923884", "revid": "108286108", "url": "https://it.wikipedia.org/wiki?curid=2923884", "title": "Sam Bradford", "text": "Carriera professionistica.\nSt. Louis Rams.\n2010.\nAl Draft NFL 2010, Bradford fu selezionato come prima scelta assoluta dai St. Louis Rams. Il 30 luglio 2010 firm\u00f2 un contratto di 6 anni per 78 milioni di dollari di cui 50 garantiti, e con incentivi fino a un totale di 86 milioni.\nIl debutto nella NFL avvenne il 12 settembre 2010 contro gli Arizona Cardinals, indossando la maglia numero 8. Bradford vinse il titolo di miglior rookie offensivo della NFL assegnato dall'Associated Press, con 44 voti su 50 disponibili.\n2011.\nBradford regred\u00ec, agli occhi di molti osservatori, nel corso della stagione 2011, in cui lanci\u00f2 solo sei passaggi da touchdown in 10 partenze da titolare. Sam salt\u00f2 sei partite a causa di un infortunio alla caviglia.\n2012.\nNella prima gara della stagione 2012, torn\u00f2 a giocare bene completando 17 passaggi su 25 tentativi per 198 yard e un touchdown, coi Rams che sfiorarono la vittoria in casa dei pi\u00f9 quotati Detroit Lions. Nel turno successivo i Rams ottennero la prima vittoria stagionale vincendo 31-28 contro i Washington Redskins. Bradford gioc\u00f2 un'ottima partita con 310 yard in passaggi, 3 touchdown e un intercetto.\nNella settimana 3 i Rams persero contro i Chicago Bears: Sam pass\u00f2 solamente 152 yard senza touchdown e subendo due intercetti. Nella settimana 4, i Rams vinsero in casa contro i Seattle Seahawks: Bradford pass\u00f2 per 221 yard con un intercetto.\nNella settimana 5 i Rams si portarono su un record di 3-2 vincendo contro i rivali di division degli Arizona Cardinals: Bradford complet\u00f2 solo 7 passaggi su 21 tentativi per 141 yard con due touchdown, di cui uno fondamentale nel quarto periodo che chiuse il tentativo di rimonta dei Cardinals, e subendo un intercetto. Nella settimana 6, St. Louis perse contro i Miami Dolphins con Sam pass\u00f2 che pass\u00f2 315 yard senza touchdown e intercetti.\nNella settimana 8 i Rams persero nettamente contro i New England Patriots nella cornice speciale dello Wembley Stadium a Londra: Sam pass\u00f2 205 yard con un touchdown e un intercetto.\nNella settimana 10, Rams e 49ers pareggiarono la prima partita della NFL negli ultimi quattro anni: Sam pass\u00f2 275 yard con 2 touchdown e nessun intercetto e si vide annullare un passaggio da touchdown da 80 yard per Danny Amendola che avrebbe deciso la partita ai supplementari per una discutibile decisione arbitrale. Nel turno seguente St. Louis perse coi Jets e Sam pass\u00f2 170 yard con 2 touchdown e un intercetto.\nNella settimana 12 i Rams vinsero in rimonta contro i Cardinals col quarterback che pass\u00f2 205 yard con 2 touchdown e un intercetto. La seconda vittoria consecutiva avvenne a sorpresa contro i 49ers, gara in cui Bradford pass\u00f2 221 yard mantenendo la squadra imbattuta nelle cinque gare disputate contro avversari di division.\nI Rams persero nell'ultima gara di campionato contro i Seahawks, finendo la stagione con un record non positivo per la decima volta consecutiva . Bradford termin\u00f2 la gara con 252 yard, un touchdown e un intercetto. La sua stagione si concluse con i nuovi primati in carriera per yard passate (3.702) e passaggi da touchdown (21) con 13 intercetti.\n2013.\nNella prima gara della stagione 2013, vinta in rimonta contro i Cardinals, Bradford pass\u00f2 299 yard con due touchdown per il nuovo tight end Jared Cook e un intercetto. La settimana successiva, 352 yard passate e 3 touchdown (1 intercetto) non bastarono per avere ragione degli Atlanta Falcons. Nella settimana 5 i Rams vinsero la seconda gara stagionale contro i deboli Jacksonville Jaguars con 222 yard passare e 3 touchdown di Bradford. Il momento positivo del quarterback continu\u00f2 anche nella settimana seguente nella netta vittoria contro gli Houston Texans in cui pass\u00f2 altri tre TD senza subire intercetti. La settimana seguente, contro i Carolina Panthers, il giocatore sub\u00ec la rottura del legamento crociato anteriore del ginocchio, un grave infortunio che gli fece perdere tutto il resto della stagione 2013.\n2014.\nDopo avere mostrato positivi segnali nelle prime due partite, nella terza gara della pre-stagione 2014 contro i Cleveland Browns, la sfortuna torn\u00f2 ad accanirsi su Bradford che, dopo un passaggio incompleto nel primo quarto, si ruppe nuovamente lo stesso legamento crociato dell'anno precedente, venendo costretto a perdere l'intera annata.\nPhiladelphia Eagles.\nIl 10 marzo 2015, Bradford fu scambiato coi Philadelphia Eagles per l'altro quarterback Nick Foles. Dopo due sconfitte nelle prime due gare, la prima vittoria alla guida della nuova squadra giunse nel terzo turno contro i Jets. Dopo una sconfitta coi Redskins, la vittoria torn\u00f2 nella settimana 5 sui Saints con Bradford che pass\u00f2 333 yard, 2 touchdown e sub\u00ec 2 intercetti. Nel nono turno contro i Cowboys, pass\u00f2 il touchdown da 41 yard nei supplementari a Jordan Matthews che valse la quarta vittoria stagionale per gli Eagles. Sette giorni dopo sub\u00ec una commozione cerebrale e si infortun\u00f2 a una spalla nella gara persa coi Dolphins, venendo costretto a lasciare il campo nel terzo quarto.\nDopo avere lasciato spazio a Mark Sanchez nella settimana 11 e 12 per recuperare dall'infortunio, Bradford torn\u00f2 in campo contro i Patriots campioni in carica, guidando a sorpresa gli Eagles alla vittoria e interrompendo una striscia di tre sconfitte consecutive. In quella partita pass\u00f2 120 yard e 2 TD. Nella decisiva gara della settimana 16 contro i Redskins pass\u00f2 un massimo stagionale di 380 yard (con un touchdown) ma Philadelphia usc\u00ec sconfitta, venendo eliminata dalla corsa ai playoff. L'annata di Bradford si chiuse con un nuovo primato personale di 3.725 yard passate, con 19 touchdown e 14 intercetti.\nIl 1\u00ba marzo 2016, Bradford firm\u00f2 un rinnovo biennale con gli Eagles, del valore massimo di 36 milioni di dollari, di cui 22 milioni garantiti.\nMinnesota Vikings.\nIl 3 settembre 2016, Bradford fu ceduto in cambio di una scelta del primo giro del Draft 2017 e una del quarto giro del Draft 2018 ai Minnesota Vikings, alla ricerca di un quarterback dopo l'infortunio in pre-stagione di Teddy Bridgewater. Dopo che nel primo turno fu Shaun Hill a partire come titolare, fu Bradford ad essere nominato partente per il resto della stagione. In quella che fu la migliore annata a livello statistico della carriera, pass\u00f2 3.877 yard, 20 touchdown e 5 soli intercetti. La sua percentuale di completamento dei passaggi del 71,6 fu un nuovo record stagionale NFL, superando il primato di 71,2 stabilito da Drew Brees nel 2011 (Brees si riappropri\u00f2 del primato l'anno successivo). Inoltre i suoi 395 passaggi completati furono un nuovo record di franchigia per i Vikings. Minnesota inizi\u00f2 vincendo tutte le prime 5 partite ma collass\u00f2 nel resto della stagione vincendo solo tre gare, terminando con un record di 8-8 fuori dai playoff.\nNel primo turno della stagione 2017 Bradford fu premiato come giocatore offensivo della NFC della settimana dove complet\u00f2 27 passaggi su 32 per 346 yard e 3 touchdown nel Monday Night Football vinto contro i New Orleans Saints. A causa di un infortunio al ginocchio subito in quella gara per\u00f2 fu costretto a saltare le tre gare successive. Tornato in campo nel Monday Night Football della settimana 5 contro i Chicago Bears, la sua gara dur\u00f2 solamente due quarti, riaggravando l'infortunio al ginocchio prima di venire sostituito, perdendo tutto il resto della stagione.\nArizona Cardinals.\nIl 13 marzo 2018, Bradford firm\u00f2 un contratto di un anno per un valore di 20 milioni di dollari con gli Arizona Cardinals. Nelle prime tre partite part\u00ec come titolare ma la squadra usc\u00ec sempre sconfitta e i Cardinals a partire dal quarto turno si affidarono alla scelta del primo giro Josh Rosen."}
{"id": "2923886", "revid": "1543377", "url": "https://it.wikipedia.org/wiki?curid=2923886", "title": "Budapest Grand Prix 2001 - Singolare", "text": "Il singolare del Budapest Grand Prix 2001 \u00e8 stato un torneo di tennis facente parte del WTA Tour 2001.\nTathiana Garbin era la detentrice del titolo, ma ha perso nel 2\u00ba turno contro \u00c9milie Loit.\nMagdalena Maleeva ha battuto in finale 3\u20136, 6\u20132, 6\u20134 Anne Kremer."}
{"id": "2923887", "revid": "38120", "url": "https://it.wikipedia.org/wiki?curid=2923887", "title": "Nazionale di hockey su prato degli Stati Uniti", "text": ""}
{"id": "2923888", "revid": "104458", "url": "https://it.wikipedia.org/wiki?curid=2923888", "title": "Evgeni Ustyugov", "text": ""}
{"id": "2923889", "revid": "838137", "url": "https://it.wikipedia.org/wiki?curid=2923889", "title": "Budapest Grand Prix 2001 - Doppio", "text": "Il doppio del Budapest Grand Prix 2001 \u00e8 stato un torneo di tennis facente parte del WTA Tour 2001.\nLjubomira Ba\u010deva e Cristina Torrens Valero erano le detentrici del titolo, ma hanno perso nel 3\u00ba turno contro Laurence Courtois e Olena Tatarkova.\nTathiana Garbin e Janette Hus\u00e1rov\u00e1 hanno battuto in finale 6\u20131, 6\u20133 Zs\u00f3fia Gubacsi e Dragana Zari\u0107."}
{"id": "2923892", "revid": "211664", "url": "https://it.wikipedia.org/wiki?curid=2923892", "title": "Rifugio Solarie", "text": "Il rifugio Solarie \u00e8 un rifugio situato in provincia di Udine, sul versante sud del monte Colovrat, ad una quota di 956 , nella parte meridionale della catena del Colovrat, nelle immediate vicinanze del passo Solarie, ex valico di confine di seconda categoria, che collega la val Cosizza con l'abitato sloveno di Volzana e quindi con la valle dell'Isonzo.\nStoria.\nLa zona del passo Solarie e tutta la dorsale del Colovrat, durante la prima guerra mondiale, era area di competenza della 2\u00aa Armata dell'Esercito Italiano che vi aveva realizzato un vasto ed articolato sistema difensivo. La zona fu tragicamente interessata dalla battaglia di Caporetto, che port\u00f2 alla ritirata delle truppe italiane fino alla linea del Piave; la mattina del 24 ottobre 1917 la catena del Colovrat venne investita da un pesante bombardamento con shrapnel e granate a gas asfissiante che provoc\u00f2 un numero enorme di vittime sia tra i militari che tra la popolazione civile del posto. Al termine del cannoneggiamento, compagnie tedesche, comandate dal tenente Erwin Rommel, con un attacco a sorpresa, riuscirono a conquistarne le cime per proseguire, in rapida avanzata, verso il monte Matajur e la pianura friulana.\nNei pressi del passo Solarie \u00e8 stato innalzato un cippo a ricordo di Riccardo Giusto, primo caduto italiano nel conflitto.\nNell'area sono ancora visibili trincee, in corso di restauro, gallerie scavate nella roccia, camminamenti e resti di fortificazioni militari in cemento. La zona del monte Poclabuz/\"Na Gradu Klabuk\" \u00e8 diventata un museo transfrontaliero all'aperto grazie al programma di iniziativa comunitaria INTERREG III A Italia/Slovenia denominato Sistema difensivo della 1\u00aa guerra mondiale 1915-1918 2^-3^ linea di sistema e raccordo.\nCaratteristiche e informazioni.\nIl rifugio \u00e8 una costruzione a due piani, aperta tutto l'anno, con annesso un campo da tennis ed uno di calcetto. Dispone di 18 posti letto ed un totale di 145 posti a sedere .Il fabbricato \u00e8 dotato di:\nAccessi.\nIl rifugio pu\u00f2 essere raggiunto da:\nSentieri.\nNelle sue vicinanze transitano i seguenti sentieri:\nTraversate.\nPartendo dal rifugio si possono effettuare le seguenti traversate:"}
{"id": "2923897", "revid": "1543377", "url": "https://it.wikipedia.org/wiki?curid=2923897", "title": "WTA Tour Championships 2001", "text": "Il WTA Tour Championships 2001 \u00e8 stato un torneo di tennis che si \u00e8 giocato all'Olympiahalle di Monaco di Baviera in Germania dal 30 ottobre al 4 novembre su campi in cemento. \u00c8 stata la 31\u00aa edizione del torneo di fine anno di singolare, la 26a del torneo di doppio.\nCampionesse.\nSingolare.\n Serena Williams ha battuto in finale Lindsay Davenport, walkover\nDoppio.\n Lisa Raymond / Rennae Stubbs hanno battuto in finale Cara Black / Elena Lichovceva, 7\u20135, 3\u20136, 6\u20133"}
{"id": "2923898", "revid": "1216132", "url": "https://it.wikipedia.org/wiki?curid=2923898", "title": "Samsung Halley", "text": "Il Samsung Halley (modello GT-S5600), in Inghilterra e negli USA chiamato \"Samsung Preston\" \u00e8 uno smartphone full touchscreen a basso costo prodotto da Samsung con sistema operativo proprietario. La prima versione del cellulare \u00e8 stata lanciata nel marzo 2009. \u00c8 disponibile in bianco, nero, grigio e rosso.\nPersonalizzazione.\nIl cellulare \u00e8 modificabile a livello di grafica. Le modifiche applicabili sono (oltre al cambio di sfondi, suoni, giochi) il cambio del men\u00f9, dell'immagine di accensione."}
{"id": "2923903", "revid": "253269", "url": "https://it.wikipedia.org/wiki?curid=2923903", "title": "Micole Mercurio", "text": ""}
{"id": "2923906", "revid": "767487", "url": "https://it.wikipedia.org/wiki?curid=2923906", "title": "Jeanne Dielman, 23, quai du Commerce, 1080 Bruxelles", "text": "Jeanne Dielman, 23, quai du commerce, 1080 Bruxelles, anche conosciuto semplicemente come Jeanne Dielman, \u00e8 un film del 1975 diretto da Chantal Akerman.\n\u00c8 stato posizionato dalla rivista Sight &amp; Sound al trentunesimo posto nella classifica dei cento film migliori di tutti i tempi.\nTrama.\nIl film racconta in duecentoventicinque minuti, con una grande minuzia descrittiva, tre giorni della vita, disperata e ripetitiva, di una casalinga super-efficiente, Jeanne (interpretata da Delphine Seyrig), che vive con il figlio e si prostituisce occasionalmente, ricevendo gli uomini in casa.\nDistribuzione.\nPrima che uscisse nelle sale, il \"New York Times\" lo descrisse come \"il primo capolavoro femminile nella storia del cinema\". Ivone Margulies, allieva della Akerman, defin\u00ec la pellicola un paradigma filmico che unisce femminismo e disincanto. Fu presentato alla Quinzaine des R\u00e9alisateurs del 28\u00ba Festival di Cannes e \"The Village Voice\" lo inser\u00ec al diciannovesimo posto nella lista dei migliori film del XX secolo."}
{"id": "2923908", "revid": "1442080", "url": "https://it.wikipedia.org/wiki?curid=2923908", "title": "WTA Tour Championships 2001 - Singolare", "text": "Il singolare del WTA Tour Championships 2001 \u00e8 stato un torneo di tennis facente parte del WTA Tour 2001.\nMartina Hingis era la detentrice del titolo, ma non ha partecipato a causa di intervento chirurgico alla caviglia.\nSerena Williams ha battuto in finale Lindsay Davenport, che non ha giocato.\nTeste di serie.\n\"Note\""}
{"id": "2923910", "revid": "767487", "url": "https://it.wikipedia.org/wiki?curid=2923910", "title": "Cherry Falls - Il paese del male", "text": "Cherry Falls - Il paese del male (\"Cherry Falls\") \u00e8 un film del 2000 diretto da Geoffrey Wright.\nTrama.\nNei boschi al di fuori della ricca cittadina di Cherry Falls, Virginia, una giovane coppia di adolescenti sta amoreggiando in macchina quando una ragazza dai lunghi capelli neri appare ed uccide entrambi. Nel frattempo, in citt\u00e0, l'adolescente Jody Marken (Brittany Murphy) - la figlia dello sceriffo locale - sta cercando di trattare con il suo fidanzato, Kenny (Gabriel Mann), il quale pensa che sia ora di andare \"fino in fondo.\" Jody dice dolcemente 'no', poi torna a casa e trova suo padre, Brent (Michael Biehn), arrabbiato perch\u00e9 lei \u00e8 tornata a coprifuoco passato. Il giorno successivo Brent e i suoi assistenti iniziano a indagare sugli omicidi, scoprendo che il killer ha inciso la parola \"vergine\" su entrambe le vittime. Al liceo, Brent si imbatte nell'intelligente insegnante d'inglese Mr. Marliston (Jay Mohr), che lo esorta a divulgare i dettagli del delitto agli studenti e alla citt\u00e0 in modo da eliminare la possibilit\u00e0 di segreti. \nIl killer commette un altro omicidio - ancora una volta una vergine. Preoccupato per la sicurezza della citt\u00e0, Brent tiene un incontro presso la palestra del liceo per raccontare ai genitori la natura dei crimini (gli studenti non sono invitati, ma Jody si intrufola); egli rivela agli abitanti di Cherry Falls che i ragazzi uccisi erano tutti vergini. Il killer appare e tenta di uccidere Jody, ma lei riesce a fuggire, per poi essere salvata da suo padre. I peggiori timori della scuola sono confermati quando un'orgia su larga scala viene organizzata al di fuori dei confini della citt\u00e0. Alla stazione di polizia, Jody descrive il killer ad un poliziotto, che ne disegna uno schizzo. Brent, visibilmente nervoso, telefona al preside della scuola di sua figlia e gli rivela che l'indagato assomiglia a \"Loralee Sherman\"; Jody alza la cornetta ed ascolta di nascosto la loro conversazione.\nSi scopre che Loralee era una ragazza solitaria al liceo. Dopo aver sostenuto, inascoltata, che una notte quattro ragazzi - tra cui Brent ed il preside - l'avessero violentata, lasci\u00f2 la citt\u00e0 per la periferia rurale, e nessuno sent\u00ec pi\u00f9 parlare di lei.\nQuella notte, mentre l'orgia studentesca comincia, Brent viene rapito dal killer e trascinato via. Jody sta tornando a casa in bicicletta, dal momento che ha rifiutato di avere rapporti sessuali con Kenny alla festa. Si ferma per\u00f2 davanti a casa Marliston, dove trova il professore intento a trascinare un pesante baule. Jody lo aiuta a portarlo nel seminterrato, ma quando lo apre trova con orrore suo padre legato e sanguinante, Marliston \u00e8 l\u2019assassino e colpisce Jody tramortendola. Kenny arriva alla festa ed incontra una ragazza che ha intenzione di copulare con lui ma, dopo averci pensato, cambia idea e decide di andare da Jody. Nel seminterrato della sua abitazione, Jody rinviene ma si ritrova legata su una poltrona; Marliston chiede a Brent di raccontare la storia di quello che \u00e8 successo quella notte di 27 anni fa. Brent ammette tra le lacrime che i quattro ragazzi - tra cui lui stesso, pur essendo molto ubriaco - hanno effettivamente stuprato Loralee. Durante il racconto, Marliston inizia a truccarsi, per poi indossare una parrucca nera (un chiaro rimando al look di Loralee). Il professore afferma che, a seguito dello stupro, sua madre ha dato alla luce un figlio (lui stesso) e che Brent \u00e8 suo padre; da un primo piano degli occhi di Brent e Marliston (identici) \u00e8 fortemente implicito che lo sceriffo sia in realt\u00e0 il padre biologico di Marliston.\nKenny si ferma davanti alla casa del professore dopo aver visto la bicicletta di Jody parcheggiata; suona il campanello e viene ricevuto da un Marliston visibilmente infastidito. Il ragazzo intuisce che qualcosa non va ed atterra il professore, chiudendolo fuori, poi scende nel seminterrato e libera sia Jody che Brent, ma quest'ultimo perde la vita lottando con Marliston, il quale rientra nell'abitazione armato di un'ascia. Jody e Kenny fuggono verso l'orgia. Marliston li insegue e uccide un poliziotto. Entra dentro armato di coltello, facendo scoppiare il panico; riesce a ferire molti studenti (tra cui Kenny), ma alla fine Jody lo spinge gi\u00f9 da una finestra, facendolo precipitare su di una staccionata. Il giorno successivo, Jody e la madre escono dalla stazione di polizia dopo aver presentato una versione distorta della verit\u00e0, ma la ragazza vede per un istante una figura che assomiglia a Loralee Sherman."}
{"id": "2923913", "revid": "838137", "url": "https://it.wikipedia.org/wiki?curid=2923913", "title": "WTA Tour Championships 2001 - Doppio", "text": "Il doppio del WTA Tour Championships 2001 \u00e8 stato un torneo di tennis facente parte del WTA Tour 2001.\nMartina Hingis e Anna Kurnikova erano le detentrici del titolo, ma quest'anno non hanno partecipato.\nLisa Raymond e Rennae Stubbs hanno battuto in finale Cara Black e Elena Lichovceva 7\u20135, 3\u20136, 6\u20133."}
{"id": "2923914", "revid": "125646881", "url": "https://it.wikipedia.org/wiki?curid=2923914", "title": "Lorenza Biella", "text": "Biografia.\nMoglie del doppiatore Vittorio Stagni, \u00e8 madre della doppiatrice Ilaria Stagni e quindi nonna del doppiatore Jacopo Castagna.\nAttrice dotata e versatile, molto attiva in teatro e nella prosa televisiva (ricopre il giovane personaggio di Anja, nello sceneggiato Rai del 1968 \"Il giardino dei ciliegi\", tratto dalla pi\u00e8ce omonima di \u010cechov), \u00e8 nota soprattutto per la sua attivit\u00e0 di doppiatrice. Tra i suoi primi lavori si ricorda il doppiaggio di Faye Dunaway in \"Gangster Story\" (1967), Susannah York in \"Non si uccidono cos\u00ec anche i cavalli?\" (1969), Mia Farrow in \"Terrore cieco\" (1971) e Liza Minnelli in \"Nina\" (1976). Successivamente ha prestato la sua voce ad attrici come Imelda Staunton, Kathy Bates e Pauline Collins. Suo anche il doppiaggio di Fran Drescher nella sitcom \"La tata\" (1993-99)."}
{"id": "2923915", "revid": "71433", "url": "https://it.wikipedia.org/wiki?curid=2923915", "title": "Cherry Falls", "text": ""}
{"id": "2923918", "revid": "697352", "url": "https://it.wikipedia.org/wiki?curid=2923918", "title": "Chris Dickerson", "text": "Biografia.\nFIglio dell'avvocatessa Mahala Ashley Dickerson, Henry Christopher Dickerson era il terzo di tre gemelli, il pi\u00f9 giovane. Dopo aver studiato musica ed essersi cimentato come cantante di opera, all'et\u00e0 di tredici anni intraprese la carriera del body building. Era famoso sia per la sua massa muscolare, sia per la simmetria fisica sfoggiata in gara.\nDickerson entr\u00f2 nel mondo delle competizioni nel 1965 dove disput\u00f2 il concorso di Mr. Long Beach, piazzandosi terzo. Detiene due record: essere il primo afro-americano ad aver vinto il Mister Olympia ed essere il pi\u00f9 anziano vincitore del titolo (lo vinse all'et\u00e0 di 43 anni).\nDickerson fu uno dei body buildier maggiormente titolati al mondo. Molte delle sue competizioni si svolsero negli anni 80. Venne introdotto nella \"IFBB Hall of Fame\" nel 2000."}
{"id": "2923921", "revid": "1543377", "url": "https://it.wikipedia.org/wiki?curid=2923921", "title": "Ndamukong Suh", "text": "Carriera professionistica.\nDetroit Lions.\nConsiderato uno dei migliori prospetti disponibili nel Draft NFL 2010, Suh fu selezionato come seconda scelta assoluta dai Detroit Lions. Il 3 agosto 2010 firm\u00f2 un contratto di 5 anni del valore di 68 milioni di dollari, 40 milioni dei quali garantiti.\nStagione 2010.\nIl debutto da professionista avvenne 12 settembre 2010 nella prima gara della stagione contro i Chicago Bears, in cui mise a segno il suo primo sack su Jay Cutler. Il 10 ottobre, durante la gara contro i St. Louis Rams, fece registrare il suo primo intercetto in carriera ai danni di Sam Bradford, la prima scelta assoluta del Draft 2010. Suh segn\u00f2 il primo touchdown nella NFL contro i Washington Redskins il 31 ottobre 2010, dopo aver recuperato un fumble di Rex Grossman.\nIl 7 novembre 2010, dopo l'infortunio occorso al kicker della squadra Jason Hanson, Suh tent\u00f2 di convertire un \"extra point\", colpendo il palo destro.\nNella sua stagione di debutto, Suh fu al primo posto tra i Lions, i rookie e tutti i defensive tackle in sack con 10. Il giocatore fu selezionato come titolare al Pro Bowl, diventando il primo rookie dei Lions dai tempi di Barry Sanders ad essere nominato titolare nella manifestazione nella stagione di debutto. Dovette tuttavia rinunciare alla partita a causa di un'operazione alla spalla. Il 2 gennaio 2011, Suh fu inserito nella formazione ideale della stagione All-Pro oltre ad essere nominato miglior rookie dell'anno da Sporting News, Pro Football Weekly, dalla Pro Football Writers of America Rookie of the Year, Pepsi NFL Rookie of the Year e rookie difensive dell'anno dall'Associated Press.\nStagione 2011.\nDurante la gara del Giorno del Ringraziamento dei Lions contro i Green Bay Packers il 24 novembre 2011, Suh colp\u00ec tre volte la testa dell'offensive lineman dei Packers Evan Dietrich-Smith mentre questi si trovava a terra, dopo di che gli calpest\u00f2 un braccio. Suh ricevette una penalit\u00e0 per eccessiva violenza e fu espulso dalla partita. Per questo episodio fu sospeso per due partite dalla lega senza stipendio.\nStagione 2012.\nNella gara del Giorno del Ringraziamento dell'anno successivo, il 2 novembre, Suh fu coinvolto in una giocata in cui colp\u00ec il quarterback degli Houston Texans Matt Schaub all'inguine, venendo multato di 30.000 dollari. Il 12 gennaio 2013 Suh fu inserito nel Second-team All-Pro e il 21 gennaio fu convocato per il Pro Bowl in sostituzione di Justin Smith impegnato coi San Francisco 49ers nel Super Bowl XLVII. A fine anno fu posizionato al numero 40 nella classifica dei migliori cento giocatori della stagione.\nStagione 2013.\nIl 10 settembre 2013, Suh fu multato di 100.000 dollari dalla lega per un blocco irregolare sul centro dei Minnesota Vikings John Sullivan nella prima gara della stagione regolare. I primi due sack stagionali li mise a segno nella vittoria della settimana 4 sui Bears, di cui uno che forz\u00f2 un fumble recuperato da Nick Fairley che lo ritorn\u00f2 in touchdown. Nella settimana 13 contribu\u00ec alla prima vittoria dei Lions nella gara del Giorno del Ringraziamento dal 2003 facendo registrare un sack su Matt Flynn che diede origine ad una safety. La sua annata termin\u00f2 con 49 tackle e 5.5 sack, venendo premiato con la terza convocazione al Pro Bowl e inserito nuovamente nel First-team All-Pro. Fu inoltre votato al 40\u00ba posto nella NFL Top 100 dai suoi colleghi, la stessa posizione dell'anno precedente.\nStagione 2014.\nCon due sack nel penultimo turno della stagione 2014 contro i Bears, Suh arriv\u00f2 a quota 8,5, il secondo massimo in carriera, mentre i Lions con la vittoria ottennero la matematica qualificazione ai playoff. Nell'ultima gara della stagione, Suh calpest\u00f2 volontariamente il quarterback dei Packers Aaron Rodgers mentre questi si trovava a terra, venendo squalificato per la gara di playoff della settimana successiva contro i Cowboys. Dopo che il giocatore vinse l'appello, la squalifica fu commutata in una multa da 70.000 dollari. A fine stagione fu convocato per il quarto Pro Bowl in carriera e inserito nel First-team All-Pro dopo avere guidato la squadra con 8,5 sack. Il 4 gennaio 2015, nel primo turno di playoff, Suh mise a segno due sack su Tony Romo ma i Lions, in vantaggio per la quasi totalit\u00e0 della partita, si fecero recuperare nel finale, non riuscendo a vincere la prima gara nella \"post-season\" dal 1991.\nMiami Dolphins.\nDivenuto il free agent pi\u00f9 ambito sul mercato nella primavera del 2015, l'11 marzo Suh firm\u00f2 un contratto da record coi Miami Dolphins per sei anni e un valore di 114 milioni di dollari, 60 milioni dei quali garantiti, il pi\u00f9 ricco della storia per un difensore. L'anno successivo fu convocato per il quinto Pro Bowl in carriera e inserito nel Second-team All-Pro. I Dolphins tornarono ai playoff per la prima volta dal 2008, venendo eliminati al primo turno dai Pittsburgh Steelers, in una gara in cui Suh mise a segno un sack su Ben Roethlisberger.\nLos Angeles Rams.\nIl 26 marzo 2018 Suh firm\u00f2 un contratto di un anno per un valore di 14 milioni di dollari con i Los Angeles Rams Nella stagione regolare mise a segno 59 tackle e 4,5 sack. Nei playoff, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nTampa Bay Buccaneers.\nIl 21 maggio 2019, Suh firm\u00f2 un contratto di un anno con i Tampa Bay Buccaneers. Nel quarto turno ritorn\u00f2 un fumble forzato dal compagno Shaquil Barrett in touchdown nella vittoria a sorpresa sui suoi ex Rams. Il 7 febbraio 2021, nel Super Bowl LV contro i Kansas City Chiefs campioni in carica, part\u00ec come titolare nella vittoria per 31-9, mettendo a segno 1,5 sack su Patrick Mahomes e conquistando il suo primo titolo."}
{"id": "2923925", "revid": "686936", "url": "https://it.wikipedia.org/wiki?curid=2923925", "title": "Gerald McCoy", "text": "Carriera.\nTampa Bay Buccaneers.\nAl draft NFL 2010 \u00e8 stato selezionato come 3\u00aa scelta assoluta dai Tampa Bay Buccaneers. Il 31 luglio 2010 ha firmato un contratto di 6 anni per 63 milioni di dollari.\nHa debuttato nella NFL il 12 settembre 2010 contro i Cleveland Browns indossando la maglia numero 93. Il 14 dicembre \u00e8 stato messo sulla lista infortunati a causa di uno strappo al bicipite sinistro.\nIl 26 dicembre 2012, McCoy \u00e8 stato convocato per il primo Pro Bowl in carriera. A fine anno fu classificato al numero 92 nella classifica dei migliori cento giocatori della stagione. La stagione successiva termin\u00f2 con i nuovi primati personali per tackle (50) e sack (9,5), venendo ancora convocato per il Pro Bowl e inserito nel First-team All-Pro, oltre a essere votato al 28\u00ba posto nella NFL Top 100 dai suoi colleghi.\nDopo avere saltato due partite a causa di una frattura della mano, il 25 ottobre 2014, McCoy firm\u00f2 coi Buccaneers un rinnovo contrattuale di sette anni del valore di 98 milioni di dollari, inclusi 51,5 milioni garantiti e a fine stagione fu convocato per il terzo Pro Bowl in carriera e inserito nel Second-team All-Pro dopo avere guidato la squadra con 8,5 sack.\nNel 2015, McCoy fu convocato per il quarto Pro Bowl consecutivo, selezione ottenuta anche nei due anni successivi\nCarolina Panthers.\nIl 3 giugno 2019, McCoy firm\u00f2 con i Carolina Panthers. Nel sesto turno affront\u00f2 per la prima volta i Buccaneers da avversario mettendo a segno 2,5 sack, il suo massimo da sei anni.\nDallas Cowboys.\nIl 19 marzo 2020 McCoy firm\u00f2 un contratto triennale del valore di 20 milioni di dollari con i Dallas Cowboys. Il 17 agosto 2020 si ruppe il legamento mediale collaterale durante il training camp, chiudendo la sua unica stagione nel Texas.\nLas Vegas Raiders.\nIl 4 agosto 2021 McCoy firm\u00f2 con i Las Vegas Raiders."}
{"id": "2923927", "revid": "2133646", "url": "https://it.wikipedia.org/wiki?curid=2923927", "title": "Nazionale di beach handball femminile dell'Italia", "text": "La nazionale di beach handball femminile dell'Italia rappresenta l'Italia nelle competizioni internazionali di beach handball sotto l'egida della FIGH. Nel 2004 le azzurre vinsero la medaglia di Bronzo ai campionati Mondiali. Nel 2009 le azzurre hanno vinto il campionato europeo e i Giochi mondiali."}
{"id": "2923928", "revid": "287204", "url": "https://it.wikipedia.org/wiki?curid=2923928", "title": "Caso Brancusi", "text": ""}
{"id": "2923935", "revid": "296365", "url": "https://it.wikipedia.org/wiki?curid=2923935", "title": "Jeanne Dielman", "text": ""}
{"id": "2923936", "revid": "3535", "url": "https://it.wikipedia.org/wiki?curid=2923936", "title": "Lanugine", "text": ""}
{"id": "2923941", "revid": "1934238", "url": "https://it.wikipedia.org/wiki?curid=2923941", "title": "Padule e Costiere di Scarlino", "text": "Il Padule e le Costiere di Scarlino costituiscono un'area naturale protetta della provincia di Grosseto. Il \"Padule di Scarlino\" \u00e8 un sito di interesse regionale della provincia di Grosseto, in piccola parte compreso nella Riserva naturale Tomboli di Follonica e in gran parte compreso nell'\"Oasi di Protezione Padule e le Costiere di Scarlino\". \nSulle Costiere insiste anche un ANPIL omonimo.\nLo stesso territorio \u00e8 stato proposto come sito di interesse comunitario (pSIC). \nGeomorfologia.\nTipologia ambientale prevalente nel SIR \u00e8 data da una delle residue zone umide costiere della Toscana meridionale, che riveste una notevole importanza per la sosta, svernamento e nidificazione dell'avifauna in particolare per la conservazione di alcune specie nidificanti ormai rare e minacciate come il tarabuso (\"Botaurus stellaris\"), il falco di palude (\"Circus aeruginosus\") e il forapaglie castagnolo (\"Acrocephalus melanopogon\"). Da segnalare la presenza della martora (\"Martes martes\"). L'area palustre costiera \u00e8 in gran parte dulciacquicola (con prevalenza di canneti), con una significativa porzione salmastra, dove prevalgono giuncheti e salicornieti. Altre tipologie ambientali rilevanti canali, limitatissimi residui di alberature.\nSIR.\nIl valore complessivo dell'area umida quale presenza relittuale in un ambito a elevata antropizzazione. \nI principali elementi di criticit\u00e0 interni al sito sono: \nI principali elementi di criticit\u00e0 esterni al sito sono : \nLe principali misure di conservazione da adottare sono : \nIndicazioni per le misure di conservazione :\nANPIL delle Costiere di Scarlino.\nL'area naturale protetta di interesse locale delle Costiere di Scarlino \u00e8 un'area naturale protetta della regione Toscana istituita nel 1976.\nOccupa una superficie di 752 ha nella provincia di Grosseto.\nFauna.\nL'avifauna comprende: il falco di palude (\"Circus aeruginosus\"), migratore, svernante e nidificante; il tarabuso (\"Botaurus stellaris\"), svernante e nidificante irregolare; la moretta tabaccata (\"Aythya nyroca\"), migratore. Sono presenti nell'area umida anche il gheppio, l'albanella reale, il barbagianni, la poiana, la civetta, il colombaccio, la ghiandaia, l'upupa, l'oca selvatica, il cormorano, l'alzavola, il fischione, il moriglione, la marzaiola, il tuffetto, il beccaccino e la pavoncella. Nell'area \u00e8 presente una popolazione nidificante di forapaglie castagnolo (\"Acrocephalus melanopogon\"), di rilevante interesse, in quanto unica popolazione della Toscana meridionale. L'area \u00e8 importante per la sosta e lo svernamento di avifauna acquatica.\nSono presenti anche diversi mammiferi: cinghiale, volpe, donnola, faina, istrice, tasso e riccio.\nTra gli insetti \u00e8 presente la Callimorpha quadripuncatata.\nFonte: www.provincia.grosseto.it/natura/\nFlora.\nTra le specie vegetali presenti nel SIR: \"Artemisia coerulescens var. palmata\", specie molto rara in Toscana, segnalata nei prati salsi del Parco regionale della Maremma e del Palude di Scarlino. Inoltre sono presenti anche il ginepro coccolone, la salicornia, il leccio e il pino domestico, per via della vicina pineta.\nFonte: agraria.org."}
{"id": "2923943", "revid": "372624", "url": "https://it.wikipedia.org/wiki?curid=2923943", "title": "Padule di Scarlino", "text": ""}
{"id": "2923956", "revid": "1305772", "url": "https://it.wikipedia.org/wiki?curid=2923956", "title": "Vnukovo", "text": "Vnukovo "}
{"id": "2923960", "revid": "484362", "url": "https://it.wikipedia.org/wiki?curid=2923960", "title": "Teatro monumento Gabriele D'Annunzio", "text": "Il Teatro monumento Gabriele D'Annunzio \u00e8 un teatro all'aperto di Pescara. Costruito nel 1963 in occasione del centenario della nascita del poeta, si trova all'interno della Pineta Dannunziana e dispone di posti a sedere all'aperto e di un auditorium al chiuso da 5000 posti intitolato a Ennio Flaiano.\nCaratteristiche.\nIl nome di monumento \u00e8 legato alla presenza di un adiacente obelisco in cemento armato, alto 67 metri opera dello scultore pescarese Vicentino Michetti. Sulla stele sono presenti dei bassorilievi ispirati alla vita ed alle opere di Gabriele D'Annunzio.\nIl teatro ospita la cerimonia di premiazione del Premio Flaiano e la rassegna Pescara Jazz."}
{"id": "2923962", "revid": "1543377", "url": "https://it.wikipedia.org/wiki?curid=2923962", "title": "Diego Stocco", "text": "Biografia.\nHa iniziato ad usare per gioco una tastiera all'et\u00e0 di sei anni e ha sviluppato poi la passione per la musica. A 11 anni entra al Conservatorio per il corso di violino, ma viene espulso a 12, complice anche il suo scarso interesse per lo strumento (preferiva infatti lo studio del pianoforte). Con il tempo ha indirizzato i suoi interessi verso la musica elettronica diventando un \"sound designer\", e creando innumerevoli composizioni per videogiochi, film, e trailer.\nEditing.\nLavora alle sue tracce attraverso il campionamento di suoni naturali e organici e la registrazione di strumenti particolari da lui creati. La particolarit\u00e0 delle sue composizioni sta nel fatto che egli lavora con il software Ableton Live scolpendo la forma d'onda di ogni suono e modificandone le frequenze fino a ad ottenere il suono da lui ricercato. Diego nel tempo ha acquisito una grande padronanza di questa tecnica tale che ormai la utilizza in tutti i suoi lavori, nonostante essa richieda una maggiore laboriosit\u00e0 rispetto alle tecniche tradizionali.\nStrumenti.\nPer la produzione dei suoi brani Stocco ha reinventato alcuni strumenti classici, come il contrabbasso e la viola, e ne ha inventati di nuovi utilizzando oggetti come spillatrici, stendipanni, sabbia, bonsai, opportunatamente microfonati e registrati. L'Experibass \u00e8 uno strumento basato sul corpo di un contrabbasso al quale sono stati aggiunti i manici di un violoncello, di una viola e un violino. Stocco non ne sfrutta solo il suono delle corde (sia suonate con l'archetto che pizzicate) ma lo percuote con bacchette, forchette e pedali da batteria per ottenere anche effetti percussivi. Con questo strumento ha composto la colonna sonora del film \"Sherlock Holmes\", che gli ha valso anche il titolo di featured soloist. Per la realizzazione del video \"Music from Sand\" Stocco ha anche registrato con un microfono a contatto le vibrazioni generate smuovendo la sabbia.\nLavori.\nDiego Stocco ha creato per l'etichetta Epic Score/APM una serie di cd intitolati \"Epic Textures\" che sono stati usati per molte pubblicit\u00e0; per trailer di film come ad esempio \"Terminator Salvation\", \"2012\", \"Eagle Eye\", \"The Uninvited\", \"Lady in the Water\"; per videogame come \"Justice League Heroes\", \"Soulcalibur IV\", \"MK vs DC\", \"\", \"The Conduit\" e per serie tv."}
{"id": "2923966", "revid": "319559", "url": "https://it.wikipedia.org/wiki?curid=2923966", "title": "Armella", "text": "L'Armella (\"Armela\" in dialetto ormeasco) \u00e8 un torrente, uno dei maggiori affluenti dell'alto corso del fiume Tanaro e che scorre nel territorio comunale di Ormea.\nPercorso.\nIl torrente nasce dal lago del Pizzo d'Ormea a quota 2073 metri, percorre una stretta valle a V, transita nella frazione \"Vardarmella\" ed attraversa piazza Libert\u00e0, la piazza principale di Ormea, per poi sfociare nel fiume Tanaro in sinistra idrografica presso il ponte di via Orti, vicino al lago delle \"Stracce\".\nUtilizzi.\nLe acque dell'Armella sono utilizzate, mediante un sistema interessante e probabilmente unico (detto \"bioa\" in dialetto locale), per la pulizia delle strade di Ormea. L'acqua del torrente viene deviata in canali sotterranei e attraverso botole fatta risalire nelle vie che hanno un profilo convesso. Sfruttando la pendenza naturale, tutto il paese pu\u00f2 essere percorso dalle acque che lavano le strade e in inverno portano via la neve.\nLungo il corso del torrente Armella \u00e8 istituita una riserva di pesca della lunghezza di tre chilometri."}
{"id": "2923978", "revid": "686936", "url": "https://it.wikipedia.org/wiki?curid=2923978", "title": "Trent Williams", "text": "Carriera universitaria.\nAl college, Williams gioc\u00f2 a football per gli a Oklahoma Sooners dal 2006 al 2009, disputando complessivamente 51 partite nel ruolo di offensive lineman.\nCarriera professionistica.\nWashington Redskins.\nPrima del draft NFL 2010, Williams era considerato come uno dei migliori offensive tackle selezionabili. Il giorno dell'evento fu chiamato con la quarta selezione assoluta dai Washington Redskins. Il 30 luglio 2010 firm\u00f2 un contratto di 6 anni per un totale di 60 milioni di dollari. Debutt\u00f2 nella NFL il 12 settembre 2010 contro i Dallas Cowboys indossando lo stesso numero del college, il 71.\nA partire dalla sua seconda stagione, Williams divent\u00f2 il co-capitano offensivo della squadra, affiancato dal veterano Santana Moss. Prima della 14\u00aa della stagione 2011, Williams e il compagno di squadra Fred Davis furono sospesi per quattro partite dopo aver ripetutamente fallito i test sulle sostante stupefacenti..\nTornato in campo nella stagione 2012, Williams a fine anno fu convocato per il primo Pro Bowl in carriera. A fine anno fu classificato al numero 99 nella classifica dei migliori cento giocatori della stagione mentre i Redskins tornarono a vincere la propria division dopo un decennio.\nNel 2013, Williams fu premiato con la seconda convocazione al Pro Bowl a fine stagione fu votato al 60\u00ba posto nella NFL Top 100 dai suoi colleghi. L'anno successivo fu nuovamente selezionato per il Pro Bowl.\nIl 29 agosto 2015, Williams firm\u00f2 coi Redskins un rinnovo contrattuale quinquennale del valore di 66 milioni di dollari. A fine anno fu convocato per il quarto Pro Bowl consecutivo ed inserito nel Second-team All-Pro.\nSan Francisco 49ers.\nIl 25 aprile 2020 Williams fu scambiato con i San Francisco 49ers per una scelta del quinto giro del Draft NFL 2020 e una del terzo giro del Draft 2021. Il 4 novembre risult\u00f2 positivo al COVID-19. A fine stagione fu convocato per il suo ottavo Pro Bowl (non disputato a causa della pandemia di COVID-19).\nIl 16 marzo 2021 Williams firm\u00f2 con i 49ers un nuovo contratto di sei anni per valore di 138,06 milioni di dollari. A fine stagione fu convocato per il suo nono Pro Bowl e inserito nel First-team All-Pro."}
{"id": "2923986", "revid": "1452073", "url": "https://it.wikipedia.org/wiki?curid=2923986", "title": "Acido nervonico", "text": "L'acido nervonico \u00e8 un acido carbossilico monoinsaturo a 24 atomi di carbonio con un doppio legame cis delta 15 (omega 9).\nLa sua presenza nell'organismo \u00e8 stata reputata essenziale per la biosintesi della guaina mielinica delle cellule nervose. \nNel cervello umano rappresenta assieme all'acido lignocerico il 60% degli acidi grassi costituenti la sfingomielina della materia bianca. \nSi pu\u00f2 trovare nell'olio di \"Lunaria annua\" (\u2265 20%), Borragine (\u2265 2%), \"Brassica napus\" (\u2265 2%)."}
{"id": "2923988", "revid": "729019", "url": "https://it.wikipedia.org/wiki?curid=2923988", "title": "\u017dandarmerija", "text": "La \u017dandarmerija (\u0416\u0430\u043d\u0434\u0430\u0440\u043c\u0435\u0440\u0438\u044f) \u00e8 la forza di gendarmeria della Bulgaria direttamente dipendente dal ministero dell'interno.\nDal ministero dipendono cinque strutture militari denominate \"servizi nazionali\" che ai compiti di polizia e di sicurezza interna aggiungono:\nLa gendarmeria \u00e8 una polizia speciale impiegata per garantire la sicurezza di importanti strutture, edifici e personalit\u00e0, per rispondere a rivolte e sommosse e per contrastare le minacce sovversive e militari. I suoi agenti sono addestrati ad operare sia in ambienti urbani che in ambienti desertici in modo da essere in grado di svolgere una vasta gamma di funzioni.\nL'equipaggiamento \u00e8 composto da pistole in calibro Makarov 9x18, equipaggiamento protettivo, granate a gas, manganelli e armi non letali. Vengono anche impiegati fucili AK-74 in calibro 5,45 \u00d7 39 mm.\nLa gendarmeria \u00e8 destinata ad essere una struttura di forza intermedia tra l'esercito e la polizia.\nIl comandante generale della gendarmeria \u00e8 di solito un generale di divisione."}
{"id": "2923991", "revid": "585241", "url": "https://it.wikipedia.org/wiki?curid=2923991", "title": "Ebraismo", "text": "L'ebraismo () \u00e8 una religione monoteista abramitica ed etnica, che comprende le tradizioni religiose e culturali e lo stile di vita del popolo ebraico.\nL'odierno ebraismo, detto anche ebraismo rabbinico, \u00e8 l'evoluzione maggioritaria della religione biblica, frutto secondo la tradizione, dell'alleanza (\"Berit\") tra Dio, indicato nella \"Torah\" con il nome di Yahweh, e il popolo ebraico. I suoi testi fondamentali sono la \"Torah\", il \"Tanakh\" e la tradizione orale supplementare, rappresentata dai testi della \"Mishnah\" e del \"Talmud\".\nStoria.\nL'ebraismo si fonda sul racconto delle origini del popolo ebraico contenuto nel Tanakh, il testo sacro che comincia con la creazione del mondo e il progressivo allontanamento dell'umanit\u00e0 da un rapporto di amicizia filiale con il proprio Creatore. Dio, allora, decide di far sorgere ed educare un popolo con cui stabilire un rapporto privilegiato, che comunque, secondo i libri profetici, dovr\u00e0 essere nuovamente esteso a tutte le nazioni.\nNon c'\u00e8 accordo fra gli studiosi sulle origini del Tanakh. Molti studiosi accettano i principi generali dell'ipotesi documentale e suggeriscono che la Torah consista di testi incongruenti editi insieme in un modo che enfatizza le narrazioni divergenti. Molti asseriscono che durante il Primo Tempio il popolo di Israele credeva che ogni nazione avesse il proprio dio, ma che il loro fosse superiore agli altri dei. Si afferma inoltre che il monoteismo stretto si svilupp\u00f2 durante l'Esilio babilonese, forse come reazione al dualismo zoroastriano. Secondo questa opinione, fu solo nel periodo ellenico che la maggioranza degli ebrei finirono per credere che il loro dio fosse l'unico dio, e che si form\u00f2 la nozione di una nazione ebraica ben definita identica alla religione ebraica.\nNon c'\u00e8 accordo nemmeno sulle origini del Dio testamentario, detto perlopi\u00f9 Yahweh oppure El. Secondo alcuni, esse potrebbero essere radicate nella prima religione cananea, che si concentrava su un pantheon di d\u00e8i affine a quello delle religioni della Mesopotamia.. A questa teoria si contrappone l'ipotesi kenita, che identifica Yahweh, con il dio unico di una popolazione attiva nel Sinai e dedita alla metallurgia (soprattutto l'estrazione e la lavorazione del rame).\nL'ebraismo rabbinico affianca alla tradizione scritta, formalizzata dal testo del Tanakh codificato dai Masoreti, la tradizione contenente i dettagli e l'interpretazione della legge, chiamata Torah orale o Legge orale, perch\u00e9 sarebbe basata su una tradizione non scritta di ci\u00f2 che Dio aveva detto a Mos\u00e8 sul Monte Sinai. Tuttavia, man mano che le persecuzioni degli ebrei aumentarono e i dettagli correvano il rischio di essere dimenticati, tali leggi orali furono registrate da Rabbi Yehudah HaNasi (Giuda il Principe) nella Mishnah, redatta verso il 200 d.C. Il Talmud \u00e8 una compilazione sia della Mishnah che della Ghemara, commentari rabbinici redatti nel corso dei tre secoli successivi. La Ghemara ha origine da due importanti centri di studi ebraici, la Palestina e Babilonia. Di conseguenza, si sono sviluppati due corpi di analisi, con la relativa creazione di due opere talmudiche: la compilazione pi\u00f9 antica si chiama Talmud di Gerusalemme (\"Yerushalmi\"), redatta durante il IV secolo in Israele. Il Talmud babilonese (\"Bavli\") \u00e8 composto dalle discussioni tenute nei centri di studio dai saggi Ravina I, Ravina II e Rav Ashi negli anni 500, pur continuando a essere modificato successivamente.\nOrigini del popolo ebraico secondo il Tanakh.\nAl suo centro, il Tanakh \u00e8 un resoconto del rapporto di Israele con Dio, dalla loro storia pi\u00f9 antica fino alla costruzione del Secondo Tempio (ca. 535 a.C.). Abramo \u00e8 ritenuto il primo \"ebreo\" e padre del popolo ebraico. Come ricompensa per il suo atto di fede in un solo Dio, gli fu promesso che Isacco, suo secondo figlio, avrebbe ereditato la Terra d'Israele (che allora si chiamava Canaan). Pi\u00f9 tardi Giacobbe, il figlio d'Isacco si trasfer\u00ec in Egitto, dove, per\u00f2 i suoi discendenti furono ridotti in schiavit\u00f9. Dio, allora, comand\u00f2 a Mos\u00e8 di guidare l'Esodo fuori dall'Egitto. Sul Monte Sinai ricevette la Torah. Alla fine, Dio li port\u00f2 alla Terra d'Israele dove il tabernacolo venne eretto nella citt\u00e0 di Silo e per oltre 300 anni radun\u00f2 la nazione compatta contro gli attacchi di nemici. Col passare del tempo, il livello spirituale della nazione declin\u00f2 al punto che Dio permise che i Filistei catturassero il tabernacolo stesso. Il popolo di Israele poi disse al profeta Samuele che avevano bisogno di essere governati da un re permanente e Samuele nomin\u00f2 Saul come loro re. Quando il popolo convinse Saul ad andare contro un comando trasmessogli da Samuele, Dio disse a Samuele di nominare Davide in sua vece.\nUna volta che Davide sal\u00ec al trono, disse al profeta Natan che voleva costruire un tempio permanente, e come ricompensa per le sue azioni, Dio promise a Davide che avrebbe permesso al figlio, Salomone, di costruire tale primo tempio permanente e che il trono non si sarebbe mai pi\u00f9 discostato dai suoi figli.\nAntichit\u00e0.\nIl regno fu costituito sotto Saul e continu\u00f2 sotto i re Davide e Salomone con capitale a Gerusalemme. Dopo il regno di Salomone la nazione si divise in due regni, il Regno di Israele (nel nord) e il Regno di Giuda (a sud). Il Regno di Israele fu conquistato dal sovrano assiro Sargon II nel tardo VIII secolo a.C con molta popolazione della capitale Samaria trasportata prigioniera in Media e lungo un fiume indicato dal Secondo libro dei Re come \"Gozan\" (2Re 17.6, 18.11). Il Regno di Giuda rest\u00f2 indipendente fino all'inizio del VI secolo a.C, quando venne conquistato da un esercito babilonese e fu distrutto il Primo Tempio che era stato al centro dell'antico culto ebraico. L'\u00e9lite giudaica fu esiliata a Babilonia e questa \u00e8 considerata come la prima diaspora ebraica. Molti di loro ritornarono in patria dopo la conquista di Babilonia da parte dei Persiani, circa 70 anni dopo \u2013 un periodo noto come \"cattivit\u00e0 babilonese\". Un Secondo Tempio fu poi costruito e le antiche pratiche religiose furono riprese.\nDurante i primi anni del Secondo Tempio, la pi\u00f9 alta autorit\u00e0 religiosa era un consiglio conosciuto come la Grande Assemblea, guidata da Esdra del Libro di Esdra. Tra i compimenti della Grande Assemblea si annoverano gli ultimi libri della Bibbia, che furono scritti in questo periodo e il canone testuale completato.\nL'Ebraismo ellenistico si diffuse nell'Egitto tolemaico a partire dal III secolo a.C Dopo la Grande Rivolta (66-73 d.C.), i romani distrussero il Tempio. Adriano costru\u00ec un idolo pagano nel Tempio e proib\u00ec la circoncisione; questi atti di etnocidio provocarono la rivolta di Bar Kokhba negli anni 132-136 d.C., dopo che i romani avevano vietato lo studio della Torah e la celebrazione delle festivit\u00e0 ebraiche, nonch\u00e9 forzatamente rimosso in pratica tutti gli ebrei di Giudea. Nel 200, tuttavia, agli ebrei furono concesse la cittadinanza romana e il giudaismo venne riconosciuto come una \"religio licita\" (\"religione legittima\"), fino alla nascita dello gnosticismo e primo cristianesimo nel IV secolo.\nIn seguito alla distruzione di Gerusalemme e la cacciata degli ebrei, il culto ebraico smise di essere organizzato centralmente intorno al Tempio, la preghiera prese il posto del sacrificio, e il culto stesso fu ristabilito nell'ambito della comunit\u00e0 (rappresentata da un minimo di dieci uomini adulti) e con la creazione di un'autorit\u00e0 rabbinica che fungesse da guida pedagogica e dirigente delle singole comunit\u00e0.\nLa diaspora e le persecuzioni.\nDopo la diaspora ebraica il popolo ebraico venne duramente perseguitato in tutto il mondo, durante il Medioevo nacque l'antisemitismo, come forma di persecuzione religiosa, pogrom, conversioni forzate, espulsioni (come quella della Spagna nel XV secolo avvenuta con il decreto dell'Alhambra), restrizioni sociali e ghettizzazione.\nCi\u00f2 fu diverso in termini di qualit\u00e0 da qualsiasi repressione di ebrei nei tempi antichi. L'antica repressione era motivata politicamente e gli ebrei venivano trattati allo stesso modo di qualsiasi altro gruppo etnico. Con l'emergere delle Chiese cristiane, gli attacchi contro gli ebrei vennero invece motivati da considerazioni teologiche specificamente derivanti dai punti di vista cristiani verso ebrei ed ebraismo.\nIl XVII secolo e i raggruppamenti ebraici storici.\nVerso il I secolo d.C. esistevano diverse piccole sette ebraiche: i farisei, i sadducei, gli zeloti, gli esseni e i cristiani. Dopo la distruzione del Secondo Tempio nel 70, gran parte di queste sette svanirono. Il cristianesimo sopravvisse, ma rompendo con l'ebraismo e diventando una religione separata; anche i farisei sopravvissero, ma in forma di ebraismo rabbinico (oggi, conosciuto semplicemente come \"ebraismo\"). I sadducei respinsero l'ispirazione divina dei Profeti (\"Nevi'im\") e degli Scritti (\"Ketuvim\"), contando solo sulla Torah come ispirata divinamente. Di conseguenza, anche una serie di altri principi fondamentali del sistema di credenze farisaico (divenuto poi la base dell'ebraismo moderno) fu rifiutato dai sadducei. (I samaritani praticavano una religione simile, che \u00e8 tradizionalmente considerata separata dall'ebraismo).\nCome i sadducei, che facevano affidamento solo sulla Torah, alcuni ebrei nell'VIII e IX secolo rifiutarono l'autorit\u00e0 e l'ispirazione divina della Legge orale rappresentata dalla Mishnah (e sviluppata da successivi rabbini nei due Talmud), basandosi invece solo sul Tanakh. Tra questi figurano gli isuniani, gli iudganiti, i malikiti e altri, che ben presto svilupparono tradizioni orali per conto loro, che differivano dalle tradizioni rabbiniche e che finirono per formare il Caraismo, nella setta dei caraiti. Esistono attualmente caraiti in esigue quantit\u00e0, la maggior parte residenti in Israele. Sia ebrei rabbinici che caraiti affermano di essere i veri \"ebrei\" e che l'altra fede \u00e8 erronea.\nNel corso di un lungo periodo di tempo, gli ebrei formarono gruppi etnici distinti in aree geografiche diverse - tra questi, gli aschenaziti (dell'Europa centrale e orientale), i sefarditi (di Spagna, Portogallo e Nordafrica), i Beta Israel d'Etiopia e gli ebrei yemeniti nella punta meridionale della penisola arabica. Nel corso della storia, molti di questi gruppi hanno sviluppato differenze nelle loro preghiere, tradizioni e canoni, ma queste distinzioni sono principalmente il risultato del loro essersi formate a una certa distanza culturale dall'ebraismo normativo (rabbinico), piuttosto che sulla base di una qualsiasi controversia dottrinale.\nIl \"chassidismo\".\nL'ebraismo chassidico fu fondato da Yisroel Ben Eliezer (1700-1760), noto anche come il \"Ba'al Shem Tov\" (o abbr. \"Besht\"). Emerse in un periodo di persecuzione del popolo ebraico, in cui gli ebrei europei si erano chiusi in un esame introspettivo con lo studio del Talmud; molti ritenevano che la maggior parte delle espressioni della vita ebraica fosse diventata troppo \"accademica\" e che non avesse pi\u00f9 alcuna enfasi sulla spiritualit\u00e0 o la gioia. I discepoli del Besht attirarono molti seguaci; si stabilirono numerose sette chassidiche (\"chassid\"=pio) in tutta Europa. L'ebraismo chassidico divenne un modo di vita per molti ebrei europei e ondate di immigrazione ebraica negli Stati Uniti negli anni 1880 lo portarono nel Nuovo Mondo.\nIl movimento afferma di non essere nulla di nuovo, ma un \"revival\" dell'ebraismo originale. Oppure, come alcuni hanno spiegato: \"[i chassidim] si limitano a risottolineare ci\u00f2 che le precedenti generazioni avevano perso\". Tuttavia, presto ci fu un grave scisma tra ebrei chassidici e non chassidici. Gli ebrei europei che avevano rifiutato il movimento chassidico furono chiamati dai chassidim con l'appellativo \"Mitnagdim\", (lett. \"avversari\"). Alcuni dei motivi del rigetto dell'ebraismo chassidico furono l'estrema esuberanza del culto chassidico, le sue attribuzioni non tradizionali di infallibilit\u00e0 e presunto taumaturgia dei loro capi, e la preoccupazione che potesse diventare una setta messianica (del tipo sabbatiano). Da allora le differenze tra chassidim e avversari sono lentamente diminuite e entrambi i gruppi sono ormai considerati parte dell'ebraismo haredi.\nDall'illuminismo al XX secolo.\nNel tardo XVIII secolo, l'Europa fu scossa da un gruppo di movimenti intellettuali, sociali e politici noti come Illuminismo, che port\u00f2 a revoche e/o riduzioni delle leggi europee che proibivano agli ebrei di interagire con il mondo secolare pi\u00f9 ampio, consentendo in tal modo agli ebrei di accedere all'istruzione e alla socializzazione secolare. inizi\u00f2 quindi un movimento ebraico parallelo, la \"Haskalah\" o \"Illuminismo ebraico\", soprattutto in Europa centrale e Europa occidentale, in risposta sia all'Illuminismo che alle nuove libert\u00e0. Si poneva l'accento sull'integrazione con la societ\u00e0 secolare e una ricerca della conoscenza non religiosa attraverso la ragione. Con la promessa di emancipazione politica, molti ebrei non vedevano nessuna ragione per continuare a osservare la legge ebraica, e un numero crescente di ebrei si assimilarono nell'Europa cristiana. Tutti i movimenti religiosi moderni dell'Ebraismo si formarono in reazione a questa tendenza.\nIn Europa centrale, seguita da Gran Bretagna e Stati Uniti, si svilupparono il movimento di riforma e quello liberale, che allentavano gli obblighi normativi della Legge (in particolare quelli che limitavano i rapporti coi non ebrei), emulando il \"decorum\" protestante nella preghiera, e sottolineando i valori etici della tradizione profetica ebraica. L'Ebraismo ortodosso moderno emerse in reazione all'Ebraismo riformato, da leader che sostenevano che gli ebrei potessero partecipare alla vita pubblica come cittadini paritari ai cristiani, pur mantenendo il rispetto della legge ebraica. Nel frattempo, negli Stati Uniti, i ricchi ebrei della Riforma contribuivano a sostenere gli studiosi europei, che erano ortodossi in pratica ma critici (e scettici) nell'applicazione del loro studio alla Bibbia e al Talmud, aiutandoli a creare un seminario atto a formare rabbini per gli immigrati provenienti dall'Europa orientale. Questi rabbini ortodossi di sinistra furono associati dai rabbini riformati di destra che ritenevano che la legge ebraica non dovesse essere del tutto abbandonata, formando cos\u00ec il movimento conservatore. Gli ebrei ortodossi che si opponevano alla Haskalah formarono l'ebraismo ortodosso haredi.\nDopo i grandi movimenti migratori a seguito dell'Olocausto e della creazione dello Stato di Israele nel 1948, tali movimenti hanno gareggiato per attrarre seguaci fra gli ebrei tradizionalisti.\nCaratteristiche fondamentali.\nL'Ebraismo rivendica una continuit\u00e0 storica che copre pi\u00f9 di 3000 anni e ha le sue radici come religione strutturata nel Medio Oriente durante l'Et\u00e0 del Bronzo. Tra le maggiori religioni mondiali, l'Ebraismo \u00e8 considerato una delle religioni monoteiste pi\u00f9 antiche. Gli ebrei/israeliti venivano gi\u00e0 chiamati \"giudei\" nei libri biblici pi\u00f9 recenti, come il Libro di Ester, col termine giudei sostitutivo di \"Figli di Israele\". Assieme al Cristianesimo e all'Islam, l'Ebraismo viene classificato come religione abramitica, in quanto Abramo rappresenta, per i fedeli delle tre confessioni, un comune patriarca. I testi, tradizioni e valori hanno fortemente influenzato le successive religioni monoteistiche. Molti aspetti dell'Ebraismo hanno inoltre influenzato direttamente o indirettamente l'etica secolare e le leggi civili occidentali.\nI principi generali.\nSi afferm\u00f2 come religione rigorosamente monoteistica, la prima di questo tipo a essere documentata nel territorio delle popolazioni cananee. L'Ebraismo include un vasto corpo testuale, le pratiche, le posizioni teologiche e le forme organizzative di vita. Nell'ambito dell'Ebraismo esistono varie correnti e movimenti, la maggioranza dei quali \u00e8 emersa dall'ebraismo rabbinico, che afferma che Dio ha rivelato le Sue leggi e comandamenti a Mos\u00e8 sul Monte Sinai nella forma sia di Torah scritta sia di Torah orale. Storicamente, tale asserzione fu contestata da vari gruppi, come i sadducei e gli ebrei ellenisti durante il periodo del Secondo Tempio; i caraiti e sabbatiani durante l'epoca medievale; e fazioni dei movimenti riformatori moderni. I movimenti liberali in tempi attuali, come l'Ebraismo umanista possono essere nonteisti.\nA differenza di altre antiche divinit\u00e0 del Vicino Oriente, il Dio ebraico \u00e8 descritto come unitario e solitario; di conseguenza, i suoi principali rapporti non sono con altri d\u00e8i, ma con il mondo e, pi\u00f9 specificamente, con la gente che ha creato. L'Ebraismo inizia quindi con un monoteismo etico: la credenza che Dio sia unico e coinvolto con le azioni del genere umano. Secondo la Tanakh (Bibbia ebraica), Dio promise ad Abramo di fare dei suoi discendenti una grande nazione. Molte generazioni dopo, comand\u00f2 alla nazione di Israele di amare e adorare il Dio unico; vale a dire, la nazione ebraica doveva reciprocare l'interessamento di Dio per il mondo. Comand\u00f2 inoltre agli ebrei di amarsi l'un l'altro; cio\u00e8, imitare l'amore di Dio per gli esseri umani. Questi comandamenti sono solo due di una vasto corpo di comandamenti e leggi che costituiscono l'Alleanza, che \u00e8 l'essenza dell'Ebraismo.\nQuindi, sebbene vi sia una tradizione esoterica nell'Ebraismo (Cabala), lo studioso rabbinico Max Kadushin ha caratterizzato l'Ebraismo normativo come un \"misticismo normale\", perch\u00e9 tratta di esperienze personali quotidiane di Dio attraverso vie o modalit\u00e0 che sono comuni a tutti gli ebrei. Questo si svolge attraverso l'osservanza delle halakhot e ne viene data espressione verbale nelle \"Birkat Ha-Mizvot\", brevi benedizioni che vengono pronunciate ogni volta che un comandamento positivo deve essere ottemperato:\nMentre i filosofi ebrei spesso discutono se Dio sia immanente o trascendente, e se le persone abbiano il libero arbitrio o la propria vita sia predeterminata, la \"Halakhah\" \u00e8 un sistema attraverso la quale ogni ebreo agisce per portare Dio nel mondo. Il monoteismo etico \u00e8 centrale in tutti i testi sacri o normativi dell'Ebraismo. Tuttavia, il monoteismo non \u00e8 sempre stato seguito nella pratica. La Bibbia ebraica registra e ripetutamente condanna il diffuso culto di altri d\u00e8i nell'Antico Israele. Nell'era greco-romana esistevano svariate interpretazioni del monoteismo ebraico, incluse le interpretazioni che diedero inizio al Cristianesimo.\nInoltre, come religione non-confessionale, alcuni hanno sostenuto che l'Ebraismo non richiede una fede in Dio. Per alcuni, l'osservanza della legge ebraica \u00e8 pi\u00f9 importante di credere in Dio \"di per s\u00e9\". In tempi moderni, alcuni movimenti ebraici liberali non accettano l'esistenza di un Dio personificato attivo nella storia.\nLa fede religiosa.\nStudiosi nel corso di tutta la storia ebraica hanno proposto numerose formulazioni dei principi fondamentali dell'Ebraismo, e tutte sono state criticate. La formulazione pi\u00f9 famosa \u00e8 quella di Maimonide coi suoi 13 principi di fede, sviluppati nel XII secolo. Secondo Maimonide, qualsiasi ebreo che rifiuti anche solo uno di tali principi deve essere considerato un apostata e un eretico. Gli studiosi ebraici hanno mantenuto punti di vista divergenti da Maimonide in svariati modi.\nAi tempi di Maimonide, la sua lista di principi venne criticata da Hasdai Crescas e Joseph Albo. Albo e il Raavad argomentavano che i principi di Maimonide contenessero troppi articoli che, sebbene veri, non erano fondamentali per la fede.\nLungo queste linee, l'antico storico Flavio Giuseppe sottolineava le pratiche e osservanze piuttosto che le convinzioni religiose, associando l'apostasia con una mancata osservanza della legge ebraica e sostenendo che i requisiti per la conversione all'Ebraismo includeva la circoncisione e l'aderenza ai costumi tradizionali. I principi di Maimonide vennero largamente ignorati nei secoli successivi. Poi due reiterazioni poetiche di questi principi (\"\"Ani Ma'amin\" e \"Yigdal\"\") vennero integrate in molte liturgie ebraiche, conducendo alla loro accettazione quasi universale.\nIn tempi moderni, l'Ebraismo manca di un'autorit\u00e0 centralizzata che detti un dogma religioso esatto. A causa di ci\u00f2, molte variazioni differenti delle credenze basilari vengono prese in considerazione nell'ambito dell'Ebraismo. Comunque, tutte le correnti religiose ebraichesi basano, pi\u00f9 o meno sui principi della Bibbia ebraica e su vari commentari come Talmud e Midrash. L'Ebraismo riconosce inoltre universalmente l'Alleanza biblica tra Dio e il patriarca Abramo, come anche gli aspetti aggiuntivi dell'Alleanza rivelata a Mos\u00e8, che \u00e8 considerato il pi\u00f9 grande profeta dell'Ebraismo. Nella Mishnah, testo fondamentale dell'Ebraismo rabbinico, l'accettazione delle origini divine di questa alleanza \u00e8 considerata un aspetto essenziale dell'Ebraismo e coloro che rifiutano l'Alleanza, perdono la loro porzione nel Mondo a venire (ebr. \"'Olam Ha-Ba\").\nLa filosofia.\nLa filosofia ebraica si riferisce alla congiunzione tra lo studio della filosofia e della teologia ebraiche. Grandi filosofi ebrei includono Solomon ibn Gabirol, Saadya Gaon, Judah Halevi, Maimonide e Gersonide. Le principali variazioni sono intervenute in risposta all'Illuminismo (fine del XVIII secolo e inizi del XIX), seguite da filosofi ebrei post-illuministi. La filosofia ebraica moderna si orienta sia verso interpretazioni ortodosse che non ortodosse. Tra i filosofi ebrei ortodossi si annoverano Eliyahu Eliezer Dessler, Joseph B. Soloveitchik e Yitzchok Hutner. Rinomati filosofi non-ortodossi includono Martin Buber, Franz Rosenzweig, Mordecai Kaplan, Abraham Joshua Heschel, Will Herberg e Emmanuel L\u00e9vinas.\nLa morale.\nA partire da questa dottrina morale, l'Ebraismo sviluppa sia l'idea della creazione, quale \"creatio ex nihilo\" (creazione dal \"nulla\"), che l'idea di uno sviluppo lineare e non propriamente definito \"ciclico\" della storia, considerando invece l'ordine e la stabilit\u00e0 divini, secondo il Regno celeste, ma anche con cambiamento pur entro i confini stabiliti, siano essi storici, spirituali o della Natura.\n\"Percepito\" dagli individui, pur se nella loro \"limitatezza\" a cui per\u00f2 riservare la santit\u00e0 dei precetti - nel legame con Dio si accede cos\u00ec al \"mondo spirituale\" - il tempo viene considerato come l'insieme di quelle occasioni offerte all'uomo per vivere la libert\u00e0.\nUn'altra caratteristica dell'Ebraismo \u00e8 l'idea di un legame con Dio, non paragonabile a comuni forme di ascetismo. Questo legame si instaura nella comunione dell'alleanza, in cui il creatore e la creatura mantengono, separate, le rispettive identit\u00e0. \u00c8 esattamente la categoria teologica dell'alleanza a essere costitutiva dell'Ebraismo: essa rappresenta il reciproco impegno, per cui all'elezione e alla benevolenza di Dio deve corrispondere, da parte di Israele, l'osservanza delle 613 mitzv\u00f2t, i precetti, che abbracciano ogni aspetto della vita dell'uomo.\nPur garantendo il \"regno\" della Torah su ogni aspetto della vita umana, nell'Ebraismo la teocrazia si combina con una particolare concezione dell'autonomia creaturale che conferisce all'uomo il potere di \"agire\" sul creato, seguendo le relative regole, per completare l'opera del Signore e far coesistere il divino con il libero arbitrio dell'uomo che si conformi alla volont\u00e0 divina espressa nella \"Torah orale\" e scritta, quindi nella scelta del bene.\nLe sinagoghe e luoghi religiosi.\nLe sinagoghe sono luoghi ebraici di preghiera e di studio. Di solito contengono stanze separate per la preghiera (il santuario principale), sale pi\u00f9 piccole per lo studio, e spesso uno spazio adibito a uso comunitario o didattico. Non esiste un progetto standard per la costruzione di sinagoghe, e le forme architettoniche e i disegni interni variano notevolmente. Il movimento riformato per lo pi\u00f9 si riferisce alle proprie sinagoghe come \"templi\". Alcune caratteristiche tradizionali di una sinagoga sono:\nIn aggiunta alla sinagoga, altre costruzioni importanti per l'Ebraismo comprendono le yeshivah (accademie religiose di studio) e le mikveh, che sono vasche rituali di purificazione.\nCorrenti.\nQuattro sono le principali correnti dell'Ebraismo:\nL'Ebraismo ortodosso \u00e8 largamente maggioritario in Israele e nei paesi della diaspora diversi dagli Stati Uniti d'America. Qui la maggioranza \u00e8 divisa tra conservativi e riformati, essendo gli ortodossi una minoranza. Gli Stati Uniti sono anche l'unico paese con una presenza significativa di ricostruzionisti. L'Italia \u00e8 un paese attualmente \"Modern Orthodox\" ossia la comunit\u00e0 ebraica italiana si accredita come ortodossa nel senso moderno del termine; non mancano piccoli gruppi che rimandano ad altre correnti dell'Ebraismo.\nIl pensiero filosofico e religioso ebraico \u00e8 entrato in grande fermento dalla nascita del Sionismo, e soprattutto a seguito della fondazione, nel 1948, dello Stato di Israele.\nLe scritture sacre.\nIl testo sacro per antonomasia, ma non l'unico nella religione ebraica, \u00e8 la \"Tanakh\" (che comprende i testi scritti originariamente in ebraico presenti nell'Antico Testamento della Bibbia, il testo sacro dei cristiani). La prima parte del Tanakh \u00e8 la \"Torah\" (detta anche Pentateuco), che, in ebraico, vuol dire \"insegnamento\", \"legge\", e contiene, secondo la tradizione, le istruzioni impartite da Dio al popolo di Israele sul Monte Sinai quarantanove giorni dopo la fuga dall'Egitto. Essa contiene la descrizione della storia dell'umanit\u00e0 dalla creazione fino all'arrivo degli ebrei in Terra d'Israele. Il canone ebraico delle Sacre scritture venne definito nel I secolo d.C. Il fulcro della fede israelitica \u00e8 lo \"Shem\u00e0\" contenuta in \"Deuteronomio\" (: \"Ascolta Israele, il Signore \u00e8 il nostro Dio, il Signore \u00e8 Uno...\").\nLa fede monoteistica si incentra nella affermazione che offre di s\u00e9 in Esodo 3,14:\"Io sono l'Essenza dell'Essere\" di \"Io Sono Colui Che Sar\u00f2\". Se ci atteniamo alla lettera al testo biblico, questa affermazione (in ebraico \"Ehy\u00e8h ash\u00e8r \u00e8hy\u00e8h\") \u00e8 di fatto, intraducibile, poich\u00e9 si dovrebbe disporre di un tempo verbale in grado di rendere, contemporaneamente, il presente, il passato e il futuro. Infatti, secondo la fede ebraica, Dio \u00e8 colui che, pur non mutando nella sua essenza, accompagna il popolo ebraico in tutte le sue vicissitudini storiche. In questo senso, Dio \u00e8 legato all'uomo nel passato, nel presente e nel futuro.\nLa Trascendenza nell'ebraismo.\nI teologi ebraici, specialmente a partire dal Medioevo, descrivono la trascendenza di Dio in termini di \"semplicit\u00e0 divina\", spiegando le caratteristiche tradizionali di Dio come onnisciente, onnipotente e onnipresente. Interventi di trascendenza divina accadono sotto forma di eventi al di fuori del reame naturale degli accadimenti, come miracoli e rivelazioni \u2013 per esempio, nel caso dei Dieci Comandamenti rivelati a Mos\u00e8 sul Monte Sinai. L'Immanenza divina, al contrario, descrive la divinit\u00e0 soffusa in tutta la creazione, celebrata e riconosciuta, per esempio, attraverso la pratica dell'osservanza dello Shabbat.\nNella cosmologia ebraica medievale, Dio \u00e8 descritto come \"Ein Sof\" (letteralmente, \"senza fine\"), come riferimento alla divina semplicit\u00e0 di Dio e la Sua inconoscibilit\u00e0 essenziale. L'emanazione della creazione da Ein Sof \u00e8 spiegata mediante un processo di filtraggio. Nel mito della creazione cabalistico, denominato \"frattura dei vasi\", il filtraggio \u00e8 stato necessario perch\u00e9 altrimenti questa intensa, semplice essenza avrebbe travolto e reso impossibile l'emergere di eventuali creazioni distinte. Ogni filtro, descritto come \"vaso\", cattur\u00f2 l'emanazione di questa forza creativa fino a quando fu travolto e spezzato dall'intensit\u00e0 di parte della luce celeste della semplice essenza di Dio. Una volta infranto, i frammenti del vaso, pieni di \"scintille divine\" assorbite, cadde in un vaso sottostante.\nQuesto processo \u00e8 continuato fino a che la \"luce\" della Divinit\u00e0 fu sufficientemente ridotta per consentire al mondo che abitiamo di sostenersi senza frantumarsi. La creazione di questo mondo, tuttavia, si verifica con la conseguenza che la trascendenza divina si nasconde, o si \"esilia\" (dal mondo immanente). Solo attraverso la rivelazione di scintille nascoste all'interno dei frammenti incorporati nel nostro mondo materiale, questa trascendenza pu\u00f2 essere nuovamente riconosciuta. Nel pensiero chassidico, scintille divine si rivelano tramite l'osservanza dei comandamenti o \"mitzvot\", (letteralmente, obblighi e proibizioni descritti nella Torah). Una spiegazione ebraica dell'esistenza di malevolenza nel mondo \u00e8 che queste cose terribili sono possibili poich\u00e9 le scintille divine sono nascoste. Quindi vi \u00e8 una certa urgenza di osservare e praticare le mitzvot per liberare le scintille nascoste e far eseguire un \"Tikkun olam\" (letteralmente, la guarigione del mondo). Fino ad allora, il mondo \u00e8 presieduto dall'aspetto immanente di Dio, spesso indicato come \"Shekhinah\", e poi con lo spirito \"divino\", il Ruach haQodesh.\nLa principale conseguenza di questa consapevolezza monoteista \u00e8, in primo luogo, l'idea della signoria di Dio sul mondo e sulla storia, anche se ci\u00f2 non significa che la realt\u00e0 terrena non goda di una sua autonomia espressa dal libero arbitrio; anzi, il principio stesso di vita terrena intesa come prova da superare per accedere alla vita eterna \u00e8 basato sul libero arbitrio: l'uomo ha davanti a s\u00e9 la scelta tra il bene e il male, tra \"il fare e il non fare\", e la sua missione consiste nello scegliere liberamente il bene, cio\u00e8 la Torah e i suoi precetti. Nell'Ebraismo, Dio \u00e8 visto come colui che regna e che si trova nel pi\u00f9 alto dei cieli pur regnando in terra, egli \u00e8 infatti \"trascendente\" e \"immanente\", \"altissimo\" e sempre \"presente\" anche nella vita dell'uomo: i maestri ebrei insegnano che \"Dio ha creato il mondo per avere un luogo in basso in cui abitare\".\nL'uomo non pu\u00f2 percepire intellettualmente o con i sensi la reale essenza della divinit\u00e0, come viene detto nell'Esodo 33:20 \"Un uomo non pu\u00f2 vedere il mio 'volto' e restare in vita\"; Dio \u00e8 conoscibile soprattutto dalle sue opere e dai suoi attributi, le sue \"midd\u00f2t\".\nCommentari.\nIn epoca rabbinica il problema fondamentale dell'Ebraismo diviene quello di preservare la propria identit\u00e0 all'interno di un mondo a volte ostile che lo concepisce come una dottrina propedeutica alla comprensione del cristianesimo.\nI maestri ebrei si preoccupano di preservare e di attualizzare la \"Torah\" orale (interpretazione del pentateuco del I e del II secolo d.C.), considerata tutt'uno con quella scritta che non potrebbe sussistere altrimenti; l'applicazione esegetica \u00e8 gi\u00e0 nella stesura della \"Mishna\" e del \"Talmud\" (babilonese e gerosolimitano). Sempre in questo periodo si assiste alla stesura dei primi midrashim che, come la \"Mishna\", ma soprattutto come il \"Talmud\", contengono parti di \"halakhah\" e parti di Haggadah ossia di tradizione esegetica e omiletica, che si esprime per mezzo di racconti, basati sul testo biblico, aventi il compito di trasmetterne i significati della \"Torah\" per il popolo d'Israele. Da essi trarranno continuit\u00e0 d'insegnamento e apprendimento tutti i maestri successivi secondo il valore della tradizione sempre viva e mai spenta.\nIl seguente \u00e8 un elenco basilare strutturato delle opere centrali nella pratica e pensiero ebraici:\nTeologia e mistica.\nL'Ebraismo ha prodotto quindi una filosofia vera e propria, la quale secondo alcuni accademici passa attraverso l'influenza stoica, neoplatonica e aristotelica, quest'ultima mediata dai pensatori musulmani (Avicenna e Averro\u00e8 in particolare); il legame con Aristotele viene ancora individuato da Maimonide, mentre Hillel da Verona in molti punti richiama Tommaso d'Aquino. Per quanto riguarda l'apporto filosofico, si ricordano, nel medioevo ebraico, le figure di Yehudah HaLevi, di Mos\u00e8 Maimonide e di Hillel da Verona. L'Ebraismo sefardita si distingue per i suoi studi di natura filosofico-teologica, mentre l'Ebraismo ashkenazita si caratterizza per una maggiore concentrazione sugli studi talmudici e sulla mistica, la quale sfocer\u00e0 nel movimento chassidico dell'Europa orientale.\nIl misticismo ebraico si radica nell'esperienza profetica e, soprattutto, nelle interpretazioni del \"Ma'as\u00e8 Merkava\" (l'\"opera del carro\") con cui si apre il libro di Ezechiele. Gli studi mistici danno vita alla \"Qabbalah\" per la quale nel XIII secolo in Provenza si ricordano il Ramb\u00e0n, Abramo Abulafia e, nel XVI secolo, nella scuola di Safed il maestro Isaac Luria.\nIn epoca moderna tra gli accademici \u00e8 Gershom Scholem, il quale ha, tra l'altro, notato le influenze del pensiero di Giovanni Scoto Eriugena sulla mistica ebraica medioevale.\nL'illusione pseudomessianica del sabbatianismo ebbe le sue catastrofiche conseguenze; poi la nascita del movimento chassidico polacco (seconda met\u00e0 del XVIII secolo) che rappresenta uno dei momenti pi\u00f9 significativi nello sviluppo del misticismo ebraico, misticismo che ha molto influenzato anche la dottrina ascetica cristiana. \u00c8 interessante notare la costante tensione, in seno all'Ebraismo, fra misticismo e filosofia, poich\u00e9, malgrado la diversa prospettiva, i problemi di fondo sono comuni: il rapporto fra creatore e creatura, il legame fra finito e infinito, le realt\u00e0 del bene e del male.\nIn et\u00e0 moderna, Moses Mendelssohn \u00e8 il filosofo che cerca di conciliare la \"Haskalah\" o Illuminismo ebraico con la stessa modernit\u00e0 occidentale, mostrando come l'Ebraismo si armonizzi con le esigenze della ragione. Strade simili hanno percorso, pi\u00f9 avanti, Hermann Cohen, Franz Rosenzweig e Martin Buber.\nErmeneutica rabbinica.\nGli ortodossi e molti altri ebrei non credono che la Torah rivelata consista unicamente dei suoi contenuti scritti, ma sia composta anche dalle sue interpretazioni. Lo studio della Torah (nel senso pi\u00f9 ampio, a includere poesia, narrativa, e legge, insieme a Bibbia ebraica e Talmud) \u00e8 nell'ebraismo stesso un atto sacro di importanza centrale. Per i saggi di Mishnah e Talmud, e per i loro successori odierni, lo studio della Torah non \u00e8 quindi solo un mezzo per imparare i contenuti della rivelazione di Dio, ma un fine in s\u00e9. Secondo il Talmud:\nNell'Ebraismo, \"lo studio della Torah pu\u00f2 essere il mezzo che porta a Dio\". Riflettendo sul contributo dei saggi Amoraim e Tannaim dato all'ebraismo contemporaneo, l'accademico Jacob Neusner osserva:\nStudiare la Torah Scritta e la Torah Orale alla reciproca luce \u00e8 quindi anche lo studio di \"come\" studiare la parola di Dio.\nNello studio della Torah, i saggi ebrei formularono e seguirono vari principi logici ed ermeneutici. Secondo lo studioso David E. Stern, tutta l'ermeneutica rabbinica si basa su due assiomi:\nQuesti due principi rendono possibile una grande variet\u00e0 di interpretazioni. Secondo il Talmud:\nGli ebrei osservanti vedono la Torah come dinamica, perch\u00e9 contiene in s\u00e9 una pletora di interpretazioni.\nSecondo la tradizione rabbinica, tutte le interpretazioni valide della Torah scritta sono state rivelate a Mos\u00e8 sul Sinai in forma orale e tramandate da maestro ad allievo (la rivelazione orale \u00e8 in effetti coincidente con il Talmud stesso). Quando diversi rabbini presentavano interpretazioni contrastanti, a volte facevano appello ai \"principi ermeneutici\"(vedi a lato) per legittimare i loro argomenti; alcuni rabbini sostengono che tali principi siano stati rivelati da Dio a Mos\u00e8 sul Sinai.\nDi conseguenza, Hillel sottoline\u00f2 sette principi usati comunemente per l'interpretazione delle leggi (baraita all'inizio del Sifra); Rabbi Ishmael ne sottoline\u00f2 tredici (baraita all'inizio del Sifra; questa collezione \u00e8 in gran parte un'estensione di quella di Hillel). Eliezer ben Jose ne elenc\u00f2 32, molto usati nell'esegesi degli elementi narrativi della Torah. Tutte le regole ermeneutiche sparse nei Talmudim e Midrashim sono state raccolte dal Malbim in \"Ayyelet ha-Shachar\", l'introduzione al suo commentario del Sifra. Ci\u00f2 nonostante, i 13 principi di Rabbi Ishmael sono forse quelli pi\u00f9 noti universalmente e costituiscono un contributo importante, e uno dei primi, alla logica, ermeneutica e giurisprudenza dell'Ebraismo. il liturgista Judah Hadassi incorpor\u00f2 i principi di Ishmael nell'ebraismo caraita del XII secolo. Oggi i 13 principi di Rabbi Ishmael sono incorporati nel libro di preghiere ebraico che viene letto quotidianamente dagli ebrei osservanti.\nMos\u00e8 e i profeti.\nNell'elaborazione teologica dell'Ebraismo, \u00e8 di notevole importanza il ruolo che viene attribuito a Mos\u00e8, il quale \u00e8 considerato il pi\u00f9 grande dei profeti non perch\u00e9 la sua speculazione su Dio sia superiore a quella di Isaia o di Ezechiele, quanto piuttosto perch\u00e9 \u00e8 stato l'unico uomo ad abbattere, per usare le parole del Rambam (Mos\u00e8 Maimonide), tutte le barriere che impediscono di contemplare la visione del Santo benedetto, tutte tranne quella dell'intelletto umano impossibilitato appunto a \"concepire\" Dio tramite il pensiero. In altre parole, secondo la tradizione rabbinica Mos\u00e8 \u00e8 stato l'unico uomo a raggiungere il massimo grado dello spirito profetico, ed \u00e8 in ci\u00f2 che sta la sua grandezza. A Mos\u00e8 \u00e8 stata consegnata la \"torah\" e a lui \u00e8 stato affidato il compito di condurre il popolo ebraico attraverso il deserto, fino in \"Eretz Israel\": la terra promessa. Solo a un uomo di cos\u00ec alte virt\u00f9 poteva essere affidato un cos\u00ec grande compito.\nNaturalmente, una funzione importantissima svolgono anche gli altri profeti, i quali richiamano all'essenzialit\u00e0 e allo scopo ultimo della Torah, cos\u00ec come i rabbini e i maestri ebrei che con i commenti canonici ebraici approfondiscono il significato dei precetti morali contenuti nella \"torah\".\nL'escatologia.\nIl valore attribuito alla parola divina e all'elemento escatologico esercita una grande influenza sul cristianesimo primitivo (basti pensare al prologo del vangelo giovanneo che da questa trae la propria elaborazione teologica sul \"logos\"), ma anche sulla prima speculazione dell'et\u00e0 giudeo-ellenistica (di Filone d'Alessandria, che \u00e8 il primo pensatore a tentare una conciliazione fra le categorie filosofiche greche e la fede ebraica). Anche lo sviluppo dell'apocalittica cristiana risente molto dell'influsso ebraico e, in particolare, del \"Libro di Daniele\".\nLetteratura giuridica.\nAlla base della legge e della tradizione ebraica (\"Halakhah\") vi \u00e8 la Torah (il Pentateuco o cinque libri di Mos\u00e8). Secondo la tradizione rabbinica ci sono 613 comandamenti nella Torah e alcuni di questi sono diretti solo agli uomini o solo alle donne, mentre altri solo agli antichi gruppi sacerdotali, i Kohanim e i Leviyim (membri della trib\u00f9 di Levi); altri ancora solo agli agricoltori nell'ambito della Terra d'Israele. Molte leggi erano applicabili solo quando esisteva il Tempio di Gerusalemme e meno di 300 di tali comandamenti sono tuttora applicabili.\nMentre ci sono stati gruppi ebraici le cui credenze erano basate sul testo scritto della sola Torah (ad esempio, il sadducei, e il caraiti), la maggior parte degli ebrei credevano in quella che chiamano Legge Orale. Tali tradizioni orali furono trasmesse dalla setta dei farisei e furono successivamente registrate in forma scritta e sviluppate dai rabbini.\nL'ebraismo rabbinico (che deriva dai farisei) ha sempre sostenuto che i libri della Torah (chiamata \"Legge scritta\") sono sempre stati trasmessi in parallelo con una tradizione orale. Per giustificare questo punto di vista, gli ebrei puntano al testo della Torah, in cui molte parole sono lasciate indefinite e molte procedure menzionate senza spiegazioni o istruzioni: questo, sostengono, significa che si presume il lettore abbia familiarit\u00e0 con i dettagli di altre fonti, cio\u00e8 quelle orali. Questa serie parallela di materiale fu originariamente trasmessa per via orale e venne a essere conosciuta come \"legge orale\".\nCon Rabbi Yehudah HaNasi (200 d.C.), dopo la distruzione di Gerusalemme, molto di questo materiale fu redatto nella Mishnah. Nei successivi quattro secoli, questa legge sub\u00ec discussioni e dibattiti in entrambe le pi\u00f9 importanti comunit\u00e0 ebraiche del mondo (in Israele e a Babilonia) e i commenti sulla Mishnah da parte di ciascuna comunit\u00e0 alla fine vennero editati insieme, in una raccolta nota come i due Talmud (quello gerosolimitano e quello babilonese). Questi furono poi esplicati da commentari di vari studiosi della Torah nel corso dei secoli.\nQuindi la Halakhah, il modo di vita rabbinico, si basa su una lettura combinata della Torah e della tradizione orale - la Mishnah, la Midrash Halakhah, il Talmud e dei suoi commentari. La Halakhah si \u00e8 sviluppata lentamente, attraverso un sistema basato sui precedenti. La letteratura delle \"domande ai rabbini\" e le loro risposte approfondite, \u00e8 indicata come \"responsa\" (in ebraico \"Sheelot U-Teshuvot\"). Nel corso del tempo, man mano che le pratiche si sono sviluppate, i codici della legge ebraica sono stati compilati in base ai responsi; il codice pi\u00f9 importante, il Shulchan Aruch, determina in gran parte la pratica religiosa ortodossa d'oggi.\nIl giudaismo.\nLa storia del Giudaismo inizia con l'esilio a Babilonia (587 a.C), che mette fine al Regno di Giuda, ultima propaggine del Regno di Israele. La deportazione individua sostanzialmente il resto d'Israele. Questo termine viene usato una sola volta nel Nuovo Testamento (). I giudei di Palestina e quelli che vivono lontano (ad Alessandria, a Babilonia ecc.) formano una comunit\u00e0 religiosa unita dalla fede monoteista, lo studio della Legge (\"Torah\") e la speranza messianica. Qualche tempo dopo il ritorno dall'esilio, l'attivit\u00e0 religiosa riprende nel tempio di Gerusalemme, ma il Giudaismo palestinese si d\u00e0 nuove istituzioni: il sinedrio e la sinagoga, dove scribi e dottori della legge acquistano sempre maggiore importanza.\nNel I secolo, il Giudaismo \u00e8 gi\u00e0 un mondo polimorfo come quello che Ges\u00f9 conoscer\u00e0, frammentato in numerose correnti: farisei, sadducei, esseni, zeloti, erodiani, samaritani, terapeuti. Il Cristianesimo nasce in seno a questa complessa molteplicit\u00e0. Dopo la distruzione del tempio (70), i soli a sussistere furono i farisei, l'unico gruppo che era rimasto fedele alla tradizione dei maestri. Uno di questi Jochanan Ben Zakkai, fonda l'accademia di Yavneh e riorganizza il giudaismo, permettendogli di sopravvivere alla catastrofe del 70.\nIn quest'ambito si sviluppa la \"tradizione rabbinica\", che distingue la \"Torah\" scritta, codificata nel Pentateuco, dalla \"Torah\" orale, codificata nella \"Mishna\" e nel Talmud, entrambe considerate di origine divina, poich\u00e9 rivelate contemporaneamente a Mos\u00e8 sul Monte Sinai. Per vivere secondo la \"Torah\", un ebreo \u00e8 tenuto a osservare i precetti che si applicano alla sua condizione (nessuno ha l'obbligo di osservare tutti i 613 precetti, perch\u00e9 alcuni riguardano solo i sacerdoti, altri soltanto i re, e cos\u00ec via). Fra questi, la circoncisione, la celebrazione dello Shabbat e l'osservanza dei divieti alimentari sono, oggi come ieri, precetti della religione ebraica. La Torah spiega che questi precetti sono imposti all'ebreo come prova: se egli la supera e compie i precetti, otterr\u00e0 una ricompensa eterna infinitamente superiore ai suoi meriti.\nSotto la spinta dei movimenti di secolarizzazione, molti ebrei hanno abbandonato la pratica dei riti, ma continuano a considerare l'Ebraismo un patrimonio culturale e intellettuale comune. Il XX secolo segna il risveglio dei movimenti politico-laici e l'assimilazione dell'Ebraismo a un'entit\u00e0 nazionale da una parte e una nuova scoperta dell'osservanza dei precetti dall'altra; l'incontro di queste due anime forti ha dato vita a nuovi dibattiti sulle metodologie di analisi e soluzione delle dispute rabbiniche.\nIdentit\u00e0 ebraica.\nOrigine dei termini \"Ebraismo/Giudaismo\".\nIl termine \"giudaismo\" deriva dal latino \"Iudaismus\", che a sua volta deriva dal greco \u0399\u03bf\u03c5\u03b4\u03b1\u03ca\u03c3\u03bc\u03cc\u03c2 \"Iouda\u00efsmos\", infine dall'ebraico \u05d9\u05d4\u05d5\u05d3\u05d4, \"Yehudah\", \"Giuda\"; in ebraico: \u05d9\u05b7\u05d4\u05b2\u05d3\u05d5\u05bc\u05ea, \"Yahadut\". Appare per la prima volta nel greco ellenistico \"iudaismos\" in 2 Maccabei nel II secolo a.C Nel contesto dell'epoca e del periodo, assumeva il significato del ricercare o far parte di un'entit\u00e0 culturale, quella di \"iudea\", il derivato grec del persiano \"Yehud\", e pu\u00f2 essere paragonato a \"ellenismo\", che significa l'accettazione delle norme culturali elleniche (il conflitto tra \"iudaismos\" e \"ellenismo\" \u00e8 alla base della rivolta maccabea e quindi dell'invenzione del termine \"iudaismos\").\nL'espressione ivri, \"colui che viene da oltre (il fiume)\", si riferisce ad Avraham inoltre la Bibbia racconta che l'eroe eponimo degli ebrei fu Eber: lui e i suoi figli abitavano il territorio della Mesopotamia. Le parole \"ebraico\" ed \"ebreo\" non identificano solo un popolo ma anche chi professa la religione ebraica. Questa professione si fa risalire ad Abramo (da \"Av Raham\", \"padre delle genti\"), abitante di Ur dei Caldei, in Mesopotamia, con cui Dio (YHWH) fece un patto. YHWH chiese ad Abramo di spostarsi verso Harran per poi scendere fino a Canaan, la \"terra promessa\". Come sopra accennato, va notata l'origine del termine \"Ebreo\" derivante dal verbo \"avar\", che in ebraico significa passare, oltrepassare, andare oltre. Da \"avar\" deriva \"ivr\u00ec\", passato oltre, con riferimento al viaggio biblico dalla Mesopotamia alla Terra Promessa effettuato da Avraham; importante inoltre la conversione di molti dal politeismo al monoteismo operata da Avraham, considerato il patriarca delle tre grandi religioni monoteiste.\nDistinzione tra ebrei come popolo ed ebraismo.\nSecondo lo storico Daniel Boyarin, la distinzione di fondo tra religione ed etnia \u00e8 estranea all'ebraismo stesso, ed \u00e8 una forma di dualismo tra spirito e carne, che ha la sua origine nella filosofia platonica e che permeava il giudaismo ellenistico.\nConseguentemente, secondo Boyarin, l'ebraismo non si adatta facilmente alle categorie occidentali convenzionali, come religione, etnia o cultura. Lo studioso asserisce che questo riflette in parte il fatto che un grande segmento dei 3000 anni di storia ebraica \u00e8 anteriore all'ascesa della cultura occidentale e si \u00e8 verificato al di fuori dell'Occidente (cio\u00e8 l'Europa, soprattutto medievale e moderna). Durante questo periodo gli ebrei hanno sofferto schiavit\u00f9, autogoverno anarchico e teocratico, conquista, occupazione ed esilio; nella diaspora sono stati in contatto e sono stati influenzati dagli antichi egizi, babilonesi, persiani e le culture elleniche, cos\u00ec come i movimenti moderni dell'Illuminismo (\"Haskalah\") e l'ascesa del nazionalismo, che si sarebbe sviluppato sotto forma di uno stato ebraico nel Levante. Hanno inoltre visto una \u00e9lite convertirsi all'Ebraismo (i Cazari), per poi sparire come centri di potere nelle terre un tempo occupate da tale \u00e9lite, soverchiata dal popolo dei Rus' e poi dai mongoli. Cos\u00ec, Boyarin sostiene che \"l'ebraicit\u00e0 sconvolge le categorie di identit\u00e0 stesse, perch\u00e9 non \u00e8 nazionale, n\u00e9 genealogica, n\u00e9 religiosa, ma tutte queste insieme, in tensione dialettica tra loro.\"\nIn contrasto con questo punto di vista, quelle pratiche come l'Ebraismo laico umanista rifiutano gli aspetti religiosi dell'Ebraismo, pur conservando alcune tradizioni culturali.\nChi \u00e8 ebreo?\nSecondo la legge ebraica tradizionale, un \"ebreo\" \u00e8 chiunque sia nato da madre ebrea o si sia convertito all'ebraismo ai sensi della legge ebraica. Le correnti dell'ebraismo riformato americano e del liberale britannico accettano come ebrei figli/e di genitore ebreo (padre o madre) se i genitori li allevano con una identit\u00e0 ebraica. Tutte le forme tradizionali dell'ebraismo oggi sono aperte ai convertiti sinceri, sebbene la conversione sia stata tradizionalmente scoraggiata sin dai tempi del Talmud. Il processo di conversione viene valutato da un'autorit\u00e0 rabbinica e il convertito \u00e8 esaminato sulla sua sincerit\u00e0 e conoscenza. Ai convertiti viene dato il nome \"ben Abraham\" o \"bat Abraham\", (figlio o figlia di Abramo).\nL'ebraismo tradizionale sostiene che un ebreo, sia per nascita che per conversione, \u00e8 ebreo per sempre. Cos\u00ec un ebreo che afferma di essere ateo o convertito a un'altra religione, \u00e8 ancora considerato ebreo dall'ebraismo tradizionale. Secondo alcune fonti, il movimento di riforma sostiene che un ebreo che si \u00e8 convertito a un'altra religione non \u00e8 pi\u00f9 ebreo, e anche il governo israeliano ha preso la stessa posizione in base alla casistica della Corte Suprema e relativi statuti. Tuttavia il movimento riformato ha indicato che la questione non \u00e8 cos\u00ec chiara e inoppugnabile, e che situazioni diverse postulano considerazioni e azioni diverse. Ad esempio, agli ebrei che si sono convertiti sotto coercizione pu\u00f2 essere consentito di tornare all'Ebraismo, \"senza alcuna altra azione da parte loro se non il loro desiderio di ricongiungersi alla comunit\u00e0 ebraica\" e \"un proselita che \u00e8 diventato apostata rimane, nonostante tutto, un ebreo\".\nAlla questione di ci\u00f2 che determini l'identit\u00e0 ebraica nello Stato di Israele \u00e8 stato dato nuovo impulso quando, nel 1950, David Ben-Gurion richiese pareri su \"Mihu Yehudi\" (\"chi \u00e8 un ebreo\") da parte delle autorit\u00e0 religiose ebraiche e degli intellettuali di tutto il mondo, al fine di risolvere tali questioni di cittadinanza. La materia non si \u00e8 ancora risolta, riemergendo di tanto in tanto nella politica israeliana.\nUsi e costumi.\nEtica ebraica.\nL'etica ebraica pu\u00f2 essere guidata dalle tradizioni halakhiche, da altri principi morali, o da virt\u00f9 ebraiche centrali. La pratica etica \u00e8 generalmente intesa come caratterizzata da valori come giustizia, verit\u00e0, pace, bont\u00e0 (chesed), compassione, umilt\u00e0 e rispetto di s\u00e9. Pratiche etiche specifiche includono atti di carit\u00e0 (\"tzedakah\") e astensione da discorsi negativi (\"lashon hara\"). Pratiche etiche corrette in materia di sessualit\u00e0 e di molte altre questioni sono soggette a continui dibattiti tra ebrei.\nAlimentazione.\nLa \"casherut\" \u00e8 una serie di regole alimentari prescritte dalla \"Torah\". Esse costituiscono un corpo di normative molto complesse, che forma il fondamento dell'alimentazione dell'ebreo, a casa come all'esterno.\nIl termine \"kasher\" significa \"adatto\" e riguarda la purezza degli alimenti: la Torah distingue infatti anche tra animali puri e animali impuri, quelli permessi e quelli proibiti. Molti ebrei usano le parole \"tumah\" e \"taharah\" per indicare ci\u00f2 che \u00e8 considerato \"puro\" o \"impuro\" in ambito spirituale e di pratica rituale.\nGli elenchi degli animali di cui \u00e8 permesso cibarsi sono contenuti nella Bibbia, capitolo 11 del Levitico, e alcuni vengono ripetuti nel capitolo 14 del Deuteronomio.\nSono permessi i quadrupedi ruminanti con gli zoccoli \"bi-parti-\"ti\"\" come, ad esempio, mucca, pecora, capra, cervo, ecc; non maiale, cammello, cavallo o coniglio, lucertola, scimmia, leone, orso, ecc. C'\u00e8 anche un elenco dei volatili proibiti, da cui deriva che tutti gli altri sono permessi (contiene tutti i rapaci e gli uccelli notturni proibiti). Tranne alcuni casi, si possono mangiare i pesci con squame e pinne: sono pertanto esclusi molluschi e crostacei (polpi, frutti di mare, granchi ecc.), oltre alle anguille, al pescecane, ad alcuni tipi di \"pesce spada\" e alcuni altri pesci che si ritiene non abbiano le squame complete.\nCerti tipi di locusta sono permessi agli ebrei sefarditi residenti nei paesi arabi, ma non a quelli sia sefarditi sia ashkenaziti residenti in occidente a causa della proibizione di mangiare qualsiasi cosa possa suscitare disgusto (anche con riguardo agli usi locali). Gli animali ovini, bovini, caprini e i volatili permessi non sono ritenuti kasher se non vengono uccisi con il metodo noto come \"shechitah\". Lo \"shochet\", che per eseguire la \"shechitah\" deve avere un apposito titolo di idoneit\u00e0: mozza con un coltello la trachea e l'esofago dell'animale, e cos\u00ec facendo recide le arterie principali causando una perdita di coscienza praticamente istantanea. Il sangue restante viene eliminato dalla carne attraverso un processo di lavatura, salatura e risciacquo oppure attraverso l'arrostitura: per secoli il processo di lavatura, salatura e risciacquo della carne \u00e8 stato prerogativa delle donne di casa, ma ormai \u00e8 praticato soprattutto dal macellaio o dal fornitore kasher.\nUna casa strettamente kasher avr\u00e0 almeno due servizi di utensili per la preparazione e il consumo dei cibi, uno \u00e8 il servizio \"da carne\" (non intendendosi per carne il pesce), da utilizzare con la carne e i suoi derivati, l'altro \u00e8 quello \"da latte\", che si usa con latticini, poich\u00e9 \u00e8 vietato mescolare latte e carne secondo la Torah. \u00c8 anche proibito mescolare carne e pesce: questa proibizione ha delle restrizioni minori e non implica dunque l'uso di servizi di stoviglie separati ma soltanto la proibizione di ingerire insieme carne e pesce e di usare per l'uno stoviglie sporche dell'altro alimento.\nPreghiere.\nTradizionalmente, gli ebrei recitano preghiere tre volte al giorno: Shacharit, Minchah e Ma'ariv, con una quarta preghiera, mussaf aggiunta durante lo Shabbat e le festivit\u00e0. Al centro di ogni servizio \u00e8 l\u2018\"Amidah\" o \"Shemoneh Esrei\". Un'altra preghiera basilare in molti servizi \u00e8 la dichiarazione di fede, lo \"Shem\u00e0 Israel\", \u05e9\u05de\u05e2 \u05d9\u05e9\u05e8\u05d0\u05dc (o semplicemente \"Shem\u00e0\"). Lo \"Shem\u00e0\" \u00e8 la recitazione di un versetto della Torah (): \"Shema Yisrael Adonai Eloheinu Adonai Echad\" - \"Ascolta, Israele, il Signore \u00e8 il nostro Dio, il Signore \u00e8 Uno!\"\nLa maggior parte delle preghiere in un servizio liturgico tradizionale possono essere recitate individualmente, sebbene sia preferita la preghiera in comune. La preghiera comunitaria richiede un quorum di dieci ebrei adulti, chiamato \"minian\". In quasi tutti i circoli ortodossi e in alcuni dei conservatori, solo gli ebrei maschi vengono contati nel \"minian\"; gran parte degli ebrei conservatori e membri di altre correnti ebraiche contano anche le donne. In aggiunta ai servizi di preghiera, gli ebrei osservanti tradizionali recitano preghiere e benedizioni quotidiane, quando svolgono vari atti. Tali preghiere sono recitate svegliandosi la mattina (\"Modeh Ani\"), prima di mangiare o bere cibi diversi, dopo aver consumato un pasto (\"Birkat Hamazon\") e cos\u00ec via.\nL'approccio alla preghiera varia tra le confessioni ebraiche. Le differenze possono includere i testi di preghiera (\"Siddurim\"), la frequenza della preghiera, il numero di preghiere recitate in varie funzioni religiose, l'uso di strumenti musicali e musica corale, e se le preghiere vengono dette nelle lingue tradizionali liturgiche o in volgare. In generale, le congregazioni ortodosse e conservatrici aderiscono pi\u00f9 strettamente alla tradizione, mentre le sinagoghe riformate e ricostruzioniste sono pi\u00f9 propense a incorporare le traduzioni e gli scritti contemporanei nei loro servizi. Inoltre, nella maggior parte delle sinagoghe conservatrici, e in tutte le congregazioni riformate e ricostruzioniste, le donne partecipano a servizi di preghiera su base paritaria con gli uomini, anche in quei ruoli tradizionalmente riservati solo agli uomini, come la lettura della Torah. Inoltre, molti templi riformati usano l'accompagnamento musicale con organi e cori misti.\nOggetti e indumenti liturgici.\nTra gli oggetti liturgici e culturali pi\u00f9 importanti nella religione ebraica vi sono:\nLeggi di purezza rituale.\nIl Tanakh descrive le circostanze in cui una persona che \u00e8 \"tahor\", o ritualmente pura, pu\u00f2 diventare \"Tamei\", o ritualmente impura. Alcune di queste circostanze sono il contatto con cadaveri umani o tombe, il flusso seminale, il flusso vaginale, le mestruazioni, e il contatto con persone che sono diventate impure a causa di uno dei succitati. Nell'ebraismo rabbinico, ai Kohanim, membri della casta ereditari che officiava come sacerdoti al tempo del Tempio, \u00e8 proibito entrare in luoghi di sepoltura (cimiteri) e toccare cadaveri.\nPurezza familiare.\nUn'importante sottocategoria delle leggi di purezza rituale si riferisce alla separazione delle donne durante le mestruazioni. Queste leggi sono note anche come \"niddah\", letteralmente \"separazione\", o purezza familiare. Aspetto vitale della Halakhah per gli ebrei tradizionali osservanti, non lo \u00e8 per gli ebrei delle correnti pi\u00f9 liberali.\nSoprattutto nell'Ebraismo ortodosso, le leggi bibliche sono potenziate da ingiunzioni rabbiniche. Ad esempio, la Torah impone che una donna nel proprio periodo mestruale normale debba astenersi da rapporti sessuali per sette giorni. Una donna il cui ciclo mestruale \u00e8 prolungato, deve continuare ad astenersi per altri sette giorni dopo che l'emorragia si \u00e8 fermata. I rabbini hanno fuso la \"niddah\" ordinaria con questo periodo mestruale prolungato, noto nella Torah come \"zavah\" (ebr. \u05d6\u05d1\u05d4), e ordinano che una donna non pu\u00f2 avere rapporti sessuali col proprio marito dal momento in cui inizia il suo flusso mestruale fino a sette giorni dopo la fine. Inoltre, la legge rabbinica vieta al marito di toccare o condividere il letto con la propria moglie durante tale periodo. In seguito, la purificazione avviene mediante un bagno rituale chiamato mikveh.\nGli ebrei etiopi tradizionali tengono le donne mestruanti in capanne separate e, alla maniera dei caraiti, non permettono loro di entrare nei templi a causa della speciale santit\u00e0 di tali luoghi. L'emigrazione in Israele e l'influenza di altre confessioni ebraiche hanno portato gli ebrei etiopi ad adottare pratiche pi\u00f9 normative.\nEventi del ciclo di vita.\nEventi del ciclo di vita, o riti di passaggio, si verificano nel corso di tutta l'esistenza della persona ebrea, servendo a rafforzare l'identit\u00e0 ebraica e a connetterla con tutta la comunit\u00e0.\nSepoltura.\nSecondo la religione ebraica tutti i corpi delle persone decedute vanno sepolti nella terra secondo prescrizioni rabbiniche halakhiche; viene infatti ammesso che anche un Kohen sarebbe obbligato a seppellire un morto nel caso non vi sia nessun'altra persona presente per farlo e la stessa sepoltura deve avvenire in un luogo adibito a ci\u00f2. Nel \"Talmud\", trattato \"sotah\", vengono anche specificate alcune delle regole necessarie alla procedura obbligatoria per un corpo nel caso esso non venga trovato in un luogo consono alla sepoltura specificando anche i casi in cui si trovino ossa separate non costituendo pi\u00f9 quindi il corpo nella propria interezza. Si ritiene che nell'era messianica i primi individui a resuscitare con il ritorno dell'anima nel corpo siano quelli sepolti in Terra d'Israele.\nFestivit\u00e0.\nLe festivit\u00e0 ebraiche sono giorni speciali del calendario ebraico, che commemorano e celebrano momenti della storia degli ebrei, come anche i temi centrali nel rapporto tra Dio e il mondo, come ad esempio la creazione, la rivelazione e la redenzione.\nLa festivit\u00e0 pi\u00f9 importante \u00e8 lo Shabbat \u00e8 la lettura pubblica della Torah, insieme a letture correlate estratte da altri libri del Tanakh, denominate \"Haftarah\". Nel corso di un anno, l'intera Torah viene letta, con il ciclo che ricomincia in autunno, nel giorno di Simchat Torah.\nShabbat.\n\"Shabbat\" , il giorno di riposo settimanale che inizia da poco prima del tramonto del venerd\u00ec sera fino al calar della notte sabato sera \u2013 commemora il riposo di Dio dopo i sei giorni della creazione. Questo giorno svolge un ruolo fondamentale nella pratica ebraica ed \u00e8 regolato da un ampio \"corpus\" di legge religiosa. Al tramonto del venerd\u00ec, la donna in famiglia accoglie lo Shabbat accendendo due o pi\u00f9 candele e recitando una benedizione. La cena inizia con il \"Kiddush\", una benedizione recitata ad alta voce davanti a una coppa di vino e il \"Mohtzi\", una benedizione recitata sul pane. \u00c8 consuetudine avere il \"challah\", due pani intrecciati posti sul tavolo. Durante lo Shabbat \u00e8 proibito agli ebrei di esercitare qualsiasi attivit\u00e0 che rientri nelle 39 categorie di \"melakh\u00e0\", tradotto letteralmente come \"lavoro\". In realt\u00e0 le attivit\u00e0 vietate di Shabbat non sono \"lavoro\" nel senso usuale: comprendono azioni come accendere un fuoco, scrivere, usare denaro e trasportare in pubblico. Il divieto di accendere un fuoco \u00e8 stato esteso in epoca moderna alla guida di un'auto, che coinvolge combustibile che brucia, e l'utilizzo di energia elettrica.\nLe feste di pellegrinaggio.\nI giorni santi ebraici (\"chaggim\") celebrano eventi significativi della storia ebraica, come ad esempio l'esodo dall'Egitto e il dono della Torah, e talvolta segnano il cambiamento delle stagioni e transizioni nel ciclo agricolo. I tre principali festival, Sukkot, Pesach e Shavuot, sono chiamati \"regalim\" (derivato dalla parola ebraica \"regel\", piede). Durante i tre regalim, era consuetudine per gli Israeliti fare pellegrinaggi a Gerusalemme per offrire sacrifici nel Tempio di Gerusalemme.\nLe Grandi Ricorrenze.\nLe Grandi Ricorrenze (ebr. \u05d9\u05de\u05d9\u05dd \u05e0\u05d5\u05e8\u05d0\u05d9\u05dd, \"Yamim Noraim\" o \"Giorni di timore reverenziale\") ruotano attorno a giudizio e perdono.\nPurim.\nPurim (ebraico: \"P\u00fbr\u00eem\" \"tiro a sorte\") \u00e8 una festa gioiosa che commemora la liberazione degli ebrei persiani dai complotti del malvagio Haman, che cerc\u00f2 di sterminarli, come narrato nel libro biblico di Ester. Festa caratterizzata da una recitazione pubblica del Libro di Ester, da doni reciproci di cibi e bevande, di carit\u00e0 ai poveri e di un pasto celebrativo (). Altre costumanze includono bere vino, mangiare dolci speciali chiamati \"hamantashen\", vestirsi in maschere e costumi e organizzare carnevali e feste.\nSi celebra Purim ogni anno, il 14 del mese ebraico di Adar, che si verifica nel mese di febbraio o marzo del calendario gregoriano.\nHanukkah.\nHanukkah (, \"dedica\") nota anche come Festival delle Luci, \u00e8 una festivit\u00e0 ebraica di otto giorni che inizia il 25 di Kislev (calendario ebraico). Il festival viene osservato nelle case ebraiche accendendo le luci in ognuna delle otto notti, una nella prima notte, due nella seconda e cos\u00ec via.\nLa festivit\u00e0 \u00e8 stata chiamata \"Hanukkah\" (che significa \"dedica\"), perch\u00e9 segna la ridedicazione del Tempio dopo la profanazione di Antioco IV Epifane. Spiritualmente, Hanukkah commemora il \"Miracolo dell'olio\": secondo il Talmud, alla ridedicazione del Tempio di Gerusalemme dopo la vittoria dei Maccabei contro l'Impero Seleucide, c'era olio consacrato sufficiente ad alimentare la fiamma eterna del tempio solo per un giorno. Miracolosamente, l'olio bruci\u00f2 per otto giorni - che fu la lunghezza di tempo impiegato per spremere, preparare e consacrare l'olio nuovo.\nHanukkah non \u00e8 menzionata nella Bibbia e non \u00e8 mai stata considerata una festa importante nell'Ebraismo, ma \u00e8 diventata molto pi\u00f9 visibile e ampiamente celebrata in tempi moderni, soprattutto perch\u00e9 cade intorno nello stesso periodo del Natale e ha sfumature ebraiche nazionali che sono state enfatizzate dopo la creazione dello Stato d'Israele.\nFestivit\u00e0 minori.\nTisha b'Av ( o , \"il Nove di Av\") \u00e8 un giorno di \"lutto\" e digiuno che commemora la distruzione del Primo e Secondo Tempio, e successivamente l'espulsione degli ebrei dalla Spagna.\nLe ricorrenze moderne di Yom HaShoah (Giorno di Rimembranza dell'Olocausto) e Yom HaAtzmaut (Giorno d'Indipendenza di Israele) rispettivamente commemorano gli orrori della Shoah e l'Indipendenza di Israele.\nRuoli religiosi e spirituali.\nSacerdozio classico.\nIl ruolo del sacerdozio nell'Ebraismo \u00e8 notevolmente diminuito dalla distruzione del Secondo Tempio nel 70 d.C., quando i sacerdoti servivano il Tempio e offrivano sacrifici. Il sacerdozio \u00e8 una posizione ereditaria e anche se non hanno pi\u00f9 nessuno dei doveri cerimoniali, sono tuttora onorati in molte comunit\u00e0 ebraiche. Le comunit\u00e0 ebraiche ortodosse credono che saranno ancora necessari per un futuro Terzo Tempio e devono rimanere preparati per compiti futuri.\nLettori.\nDall'epoca della Mishnah e Talmud a oggi, l'Ebraismo ha richiesto specialisti o autorit\u00e0 solo per la pratica di pochi rituali o cerimonie. Un ebreo \u00e8 in grado di soddisfare la maggior parte dei requisiti di preghiera da se stesso. Alcune attivit\u00e0 \u2014 come leggere Torah e \"haftarah\" (una porzione supplementare tratta dai Profeti o dalle Scritture, la preghiera per il lutto, le benedizioni per lo sposo e la sposa, il ringraziamento completo dopo i pasti \u2014 richiedono un \"minian\", cio\u00e8 la presenza di dieci ebrei.\nIl clero professionale pi\u00f9 comune in un sinagoga \u00e8 rappresentato da:\nServizi di preghiera ebraici comprendono due ruoli specifici, che sono a volte, ma non sempre, svolti da un rabbino e/o chazzan in molte congregazioni. In altre congregazioni questi ruoli sono svolti su una base ad hoc dai membri della congregazione che conducono porzioni di servizi a rotazione:\nMolte congregazioni, specie quelle numerose, si servono di un\nLe tre posizioni precedenti sono di solito volontarie e considerate un onore. Dal tempo dell'Illuminismo (\"Haskalah\") le grandi sinagoghe hanno spesso adottato la pratica di assumere rabbini e chazzan in qualit\u00e0 di \"Shatz\" e \"baal kriyah\", e ci\u00f2 \u00e8 ancora tipicamente il caso in molte congregazioni conservatrici e riformate. Tuttavia, nella maggior parte delle sinagoghe ortodosse, queste posizioni sono assunte da laici a rotazione o ad hoc. Sebbene la maggior parte congregazioni impieghino uno o pi\u00f9 rabbini, l'uso di uno chazzan professionale \u00e8 generalmente in declino nelle congregazioni americane e l'uso di professionisti per altri uffici religiosi \u00e8 ancora pi\u00f9 raro.\nIl rapporto con le altre religioni.\nEbraismo e cristianesimo.\nL'Ebraismo pone enfasi sulla giusta condotta (o \"ortoprassi\"), concentrandosi principalmente su come ottemperare l'Alleanza Mosaica che il Dio unico di Israele, il Dio di Abramo, di Isacco e di Giacobbe, ha fatto con gli Israeliti, come scritto nella Torah e nel Talmud. Il Cristianesimo pone enfasi sulla corretta professione di fede (o \"ortodossia\"), concentrandosi principalmente sul Nuovo Testamento che Dio ha stabilito tramite Ges\u00f9. In altre parole, i cristiani ricercano una salvezza (o redenzione) \"individuale\" tramite il ravvedimento da una vita di peccato e l'accettazione di Ges\u00f9 Cristo come loro unico Salvatore, per grazia e nella fede; in molte confessioni del cristianesimo anche i rituali e i sacramenti acquisiscono un ruolo centrale come espressioni della Nuova Alleanza con Dio.\nGli ebrei, individualmente e collettivamente, partecipano in un dialogo eterno col Dio vivente di Israele tramite la tradizione, i rituali, le preghiere e le azioni etiche che esprimono l'alleanza della loro nazione con Dio.\nLa corrente principale del Cristianesimo adora la Trinit\u00e0 (il Dio uno e trino), e afferma che Dio abbia assunto la condizione umana nella persona di Ges\u00f9 Cristo. L'Ebraismo proclama - da 4000 anni fino a oggi - l'unit\u00e0 di Dio, e rifiuta in assoluto - da quando \u00e8 nato il Cristianesimo o almeno dalle sue prime formulazioni dogmatiche vincolanti - l'idea di un Dio che assuma la natura umana.\nEbraismo e Islam.\nLe due religioni condividono simili valori, principi e linee guida. L'Islam incorpora anche la storia ebraica come parte della propria. I musulmani considerano i Figli di Israele un importante concetto religioso dell'Islam. Mos\u00e8, il profeta pi\u00f9 importante dell'Ebraismo, \u00e8 considerato profeta anche dell'Islam. Mos\u00e8 viene citato nel Corano pi\u00f9 di qualsiasi altro personaggio e la sua vita \u00e8 raccontata e dettagliata pi\u00f9 di qualsiasi altro profeta. Ci sono circa 43 riferimenti agli Israeliti nel Corano (escludendo i singoli profeti), e molti anche nei \"\u1e25ad\u012bth\". Autorit\u00e0 rabbiniche successive e studiosi ebrei come Maimonide discutono la relazione tra Legge islamica e Legge ebraica. Maimonide stesso, si afferma, \u00e8 stato influenzato dal pensiero giuridico islamico.\nPoich\u00e9 Islam ed Ebraismo condividono origini comuni nel Vicino Oriente tramite Abramo, entrambi sono considerate religioni abramitiche. Esistono molti aspetti comuni tra le due religioni: l'Islam fu fortemente influenzato dell'Ebraismo nella sua visione religiosa fondamentale, nella struttura, giurisprudenza e pratica. A causa di questa somiglianza, e anche per l'influenza della cultura e filosofia islamica sulla comunit\u00e0 ebraica nell'ambito del mondo islamico, c'\u00e8 stata una notevole sovrapposizione fisica, teologica e politica, che continua a esistere tra le due fedi da circa 1400 anni.\nMovimenti sincretici.\nEsistono dei movimenti che combinano elementi di ebraismo con quelli di altre religioni. Quello pi\u00f9 conosciuto \u00e8 il Giudaismo messianico, nato negli anni 1960 e che unisce elementi di teologia evangelica cristiana con terminologia e rituale ebraici.\nIl movimento afferma che Ges\u00f9 \u00e8 il messia ebreo e che forma parte della Trinit\u00e0, e la salvezza pu\u00f2 solo essere ottenuta con l'accettazione di Ges\u00f9 come proprio redentore. Alcuni membri del movimento sono \"etnicamente ebrei\" e sostengono che il Giudaismo messianico sia una setta dell'Ebraismo. Organizzazioni e movimenti religiosi ebraici rifiutano questa asserzione, affermando che il Giudaismo messianico \u00e8 una setta cristiana.\nAltri esempi di sincretismo sono il Giudeopaganesimo, un gruppo di ebrei liberamente organizzati che incorporano credenze pagane o wicca con alcune pratiche religiose ebraiche, come il giudaismo messianico; i buddisti ebrei o \"Jubus\", altro gruppo liberamente organizzato, che incorpora elementi di spiritualit\u00e0 asiatica; il Rinnovamento giudaico che prende in prestito liberamente e apertamente dal buddismo, sufismo, dalle religioni native americane e da altre fedi.\nIl Kabbalah Centre, che impiega docenti di varie confessioni religiose, \u00e8 un movimento New Age che afferma di divulgare la Cabala, parte del misticismo esoterico ebraico.\nIl nome di Dio.\nGli ebrei ritengono che il nome di Dio non si debba pronunciare, per questo il Tetragramma YHWH viene pronunciato come \"Ado-nai\" (\"mio Signore\") o \"HaShem\" (il Nome).\nSebbene in altri credo religiosi siano presenti alcune forme di scrittura e pronuncia, secondo l'Ebraismo \u00e8 proibita ogni forma di pronuncia del Nome eccelso ad esclusione dei casi ammessi e concessi al Kohen Gadol; la scrittura dello stesso pu\u00f2 avvenire solo in ambito religioso ed \u00e8 cosa permessa solo a un Sofer, uno scriba che usualmente compie bagni di purificazione, la Tevilah, prima della stesura sia su un Sefer Torah, sia su pergamene come le Mezuzzot. \u00c8 possibile poi trovare la stampa del Tetragramma su testi di studio o sul Siddur delle preghiere: nel caso poi non si voglia pi\u00f9 utilizzare oggetti liturgici o testi sacri logori dall'uso e dal tempo, essi vengono usualmente portati dai fedeli a persone addette alla Ghenizah.\nLa Halakhah prescrive che il nome sia pronunciato come Adonai (quest'ultimo \u00e8 anch'esso considerato un nome sacro, da usarsi solamente durante le preghiere); prescrivendo anche che per farvi riferimento si debba usare la forma impersonale \"HaShem\" (\"il Nome\").\nDato che nella lingua ebraica non si scrivono le vocali, il Tetragramma biblico \u00e8 costituito unicamente da consonanti; poich\u00e9 esso non viene pronunciato, la corretta vocalizzazione (l'interpolazione di vocali alle consonanti) delle quattro lettere del tetragramma \u00e8 andata col tempo perduta. Inoltre, delle quattro consonanti che compongono il tetragramma, due hanno un suono semivocalico, e tre possono anche essere mute, nella pronuncia (\"matres lectionis\"): pertanto si potrebbe anche arrivare, paradossalmente, a ipotizzare una pronuncia unicamente vocalica, quasi come una emissione ininterrotta del fiato. L'Ebraismo ritiene persa la corretta pronuncia del nome sacro: da ci\u00f2 \u00e8 nata, a partire dal XVI secolo e soprattutto da parte di studiosi cristiani, una ricerca approfondita e vasta, tuttora in discussione.\nI movimenti pi\u00f9 diffusi.\nOggi i movimenti religiosi ebraici pi\u00f9 consistenti sono l'Ebraismo ortodosso (Haredi e Ebraismo ortodosso moderno), l'Ebraismo conservatore e l'Ebraismo riformato. Le fonti maggiori di differenza tra questi gruppi sono i rispettivi approcci alla Legge ebraica, l'autorevolezza della Tradizione rabbinica e l'importanza dello Stato di Israele. L'Ebraismo ortodosso afferma che la Torah e la Legge ebraica sono di origine divina, eterne e inalterabili, e che debbano essere osservate rigorosamente.\nL'ebraismo conservatore e riformato \u00e8 pi\u00f9 liberale: i conservatori generalmente promuovono un'interpretazione pi\u00f9 \"tradizionale\" dei requisiti ebraici di quanto non facciano i riformati. Una posizione tipica dei riformati \u00e8 che la legge ebraica debba essere interpretata come una serie di linee di guida generiche piuttosto che una serie di restrizioni e obblighi imposti su tutti gli ebrei. Nella storia, tribunali speciali (\"Beth Din\") applicavano la legge ebraica; oggigiorno, tali tribunali persistono ma la pratica dell'Ebraismo \u00e8 in gran parte volontaria. L'autorit\u00e0 sulle materie teologiche e giuridiche non viene assegnata a persone o organizzazioni, ma ai testi sacri e ai rabbini e studiosi che li interpretano.\nDemografia.\nGli ebrei sono un gruppo etnoreligioso e include ebrei di nascita e di conversione. Nel 2012, la popolazione ebraica mondiale \u00e8 stata stimata a circa 14 milioni, o intorno al 0.2% della popolazione mondiale totale. Circa il 42% di tutti gli ebrei risiede in Israele e il 42% negli Stati Uniti e Canada, con la rimanenza in Europa e minoranze sparse in tutto il mondo, tra America Latina, Asia, Africa e Australia. In modo generale, si pu\u00f2 dire che l'Ebraismo si sia diffuso in tutto il mondo soprattutto a seguito della dispersione degli ebrei iniziata all'epoca dell'Impero romano (diaspora)..\nNazioni come gli Stati Uniti, Israele, Canada, Regno Unito, Argentina e Sudafrica contengono una popolazione ebraica numerosa. La pratica religiosa varia grandemente, a seconda dei livelli di osservanza. Secondo l'edizione 2001 del National Jewish Population Survey, nell'ambito della comunit\u00e0 ebraica statunitense \u2014 la seconda pi\u00f9 grande del mondo \u2014 4,3 milioni di ebrei su 5,1 milioni hanno una qualche connessione alla propria religione. Di tale popolazione \"connessa\", 80% partecipa in qualche modo alle pratiche religiose ebraiche, ma solo 48% appartiene a una sinagoga, e meno del 16% frequenta regolarmente.\nDati statistici.\n\u00c8 difficile valutare il numero totale degli ebrei nel mondo, perch\u00e9 la definizione di \"chi \u00e8 un ebreo\" \u00e8 problematica; non tutti gli ebrei si identificano come ebrei, e alcuni che si identificano come ebrei non sono considerati cos\u00ec da altri ebrei. Secondo il \"Jewish Year Book\" (\"Annuario Ebraico\", 1901), la popolazione ebraica mondiale nel 1900 era di circa 11 milioni. Gli ultimi dati disponibili sono quelli del \"World Jewish Population Survey (Sondaggio della popolazione ebraica mondiale)\" del 2002 e del Calendario Annuale Ebraico (2005). Nel 2002, secondo il citato sondaggio, esistevano 13,3 milioni di ebrei in tutto il mondo. Il Calendario Ebraico cita 14,6 milioni. La crescita della popolazione ebraica \u00e8 attualmente vicina allo zero per cento, con il 0,3% di crescita 2000-2001.\nI tassi di natalit\u00e0 per gli ebrei americani sono scesi a 2,0-1,7. (il tasso di sostituzione \u00e8 2,1) I tassi dei matrimoni misti vanno dal 40-50% negli Stati Uniti, e solo circa un terzo dei figli di coppie miste sono allevati come ebrei. A causa di matrimoni misti e di bassi tassi di natalit\u00e0, la popolazione ebraica negli Stati Uniti si \u00e8 ridotta da 5,5 milioni nel 1990 a 5,1 milioni nel 2001. Questo \u00e8 indicativo delle tendenze demografiche generali nell'ambito della comunit\u00e0 ebraica diasporica, ma un'enfasi sulla popolazione totale oscura il trend di crescita in alcune denominazioni e comunit\u00e0, come gli haredi. Il movimento \"Baal teshuva\" \u00e8 un movimento di ebrei che sono \"ritornati\" alla religione o diventati pi\u00f9 osservanti.\nDiffusione geografica.\nGli ebrei nel mondo sono circa 13 milioni e sono distribuiti in pi\u00f9 di cento paesi; di questi, Israele \u00e8 l'unico paese in cui l'Ebraismo costituisce la religione della maggioranza degli abitanti.\nLe comunit\u00e0 ebraiche pi\u00f9 numerose si trovano negli USA e in Europa, dove il Paese con il maggior numero di ebrei \u00e8 la Francia con appartenenti, e la presenza ebraica \u00e8 forte anche in Russia, in Asia, nell'America Latina e in Australia.\nPresenza in Italia.\nLa comunit\u00e0 ebraica italiana trae le sue origini nel II secolo a.C., quando i primi ebrei arrivarono a Roma grazie all'intenso scambio commerciale nel Mediterraneo. Gi\u00e0 nel I secolo la comunit\u00e0 ebraica romana era fiorente e stabile tant'\u00e8 che pot\u00e9 riscattare gli ebrei fatti schiavi durante l'assedio di Gerusalemme del 70. La maggioranza degli ebrei italiani di conseguenza non appartiene a nessuno dei due gruppi rituali maggiori presenti in seno all'ebraismo (quello sefardita-spagnolo e quello askenazita-tedesco), ma sono di rito romano che \u00e8 probabilmente il rito ebraico pi\u00f9 antico da cui poi \u00e8 derivato quello askenazita; gi\u00e0 nel Talmud si trovano accenni a usi tipici dei \"bene romi\" (figli di Roma).\nUn momento importante nella storia dell'Ebraismo italiano \u00e8 il Congresso ebraico di Forl\u00ec del 1418, in cui vengono avanzate richieste al nuovo Papa, Martino V, e vengono assunte decisioni relative alla vita interna delle comunit\u00e0 ebraiche.\nOggi, gli ebrei italiani sono circa 35.000 - 38.000 (secondo alcuni 45.000) su una popolazione di 60,8 milioni di abitanti; la met\u00e0 circa vive a Roma con un numero che va dai 13.500 ai 14.000, circa 7.000 risiedono a Milano, mentre gli altri sono sparsi in Comunit\u00e0 medie o piccole in tutta la penisola. La sinagoga pi\u00f9 grande d'Italia, nonch\u00e9 una delle pi\u00f9 grandi d'Europa si trova a Trieste. Casale Monferrato ospita una sinagoga ebraica come diverse ne ospita Venezia, situate nei caratteristici ghetti ebraici: una sinagoga, con annesso museo, si trova anche a Merano; di particolare interesse e architettura \u00e8 la Sinagoga di Venezia, con pregiate \"Tavole della Legge\" in legno dorato risalenti al secolo XVIII secolo, numerosi Rimmonim (terminali per rotoli della Legge) e, in aramaico biblico, \"\u02bfAtarot\", (in ebraico sing. \"Keter\"), corone per i rotoli della Legge: tutti sbalzati, cesellati o in filigrana d'argento.\nIn lingua italiana \u00e8 presente un newsgroup di cultura ebraica moderato da Joram Marino (it.cultura.ebraica).\nCritiche alla religione ebraica.\nTali critiche sono dirette verso gli \"haredim\" anche detti \"ultra-ortodossi\", accusati di avere comportamenti eccessivamente rigidi o fondamentalisti."}
{"id": "2923993", "revid": "486946", "url": "https://it.wikipedia.org/wiki?curid=2923993", "title": "Gendarmeria bulgara", "text": ""}
{"id": "2923997", "revid": "452415", "url": "https://it.wikipedia.org/wiki?curid=2923997", "title": "Schildersbent", "text": ""}
{"id": "2924000", "revid": "237256", "url": "https://it.wikipedia.org/wiki?curid=2924000", "title": "Vuknovo", "text": ""}
{"id": "2924001", "revid": "125728147", "url": "https://it.wikipedia.org/wiki?curid=2924001", "title": "Laura Rizzoli", "text": "Inizi\u00f2 la sua carriera di doppiatrice nelle societ\u00e0 romane, passando poi in quelle di Milano. Come direttrice del doppiaggio cur\u00f2 la versione italiana della serie televisiva \"Magnum, P.I.\".\nFu moglie dell'attore e doppiatore Ruggero De Daninos, con cui spesso lavor\u00f2 nella prosa radiofonica e televisiva della RAI, recitando all'interno della Compagnia di Prosa di Milano."}
{"id": "2924004", "revid": "110157", "url": "https://it.wikipedia.org/wiki?curid=2924004", "title": "Svat\u00fd Ji\u0159\u00ed", "text": "Svat\u00fd Ji\u0159\u00ed \u00e8 un comune della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice.\nGeografia fisica.\nIl comune si trova a circa 10\u00a0km dalla citt\u00e0 di \u00dast\u00ed nad Orlic\u00ed, a circa 5\u00a0km da Choce\u0148 ed a circa 4\u00a0km dalla cittadina di Brand\u00fds nad Orlic\u00ed. Altri comuni limitrofi sono Z\u00e1l\u0161\u00ed, No\u0159\u00edn e Koso\u0159\u00edn ad ovest, Lou\u010dky, Oucmanice, Z\u00e1\u0159eck\u00e1 Lhota, B\u0159ezenice e Orl\u00edk a nord, S\u00edtiny ad est e Chot\u011b\u0161iny, Vod\u011brady, Vra\u010dovice, Orlov, Borov\u00e1, \u010cesk\u00e9 He\u0159manice, Doln\u00ed Sloupnice e Tisov\u00e1 a sud.\nStoria.\nLa prima menzione scritta del villaggio risale al 1199. Si tratta della prima localit\u00e0 nata nel distretto di Usti nad Orlic\u00ed. Il suo nome significa in ceco \"San Giorgio\"."}
{"id": "2924006", "revid": "465169", "url": "https://it.wikipedia.org/wiki?curid=2924006", "title": "Antonio Cavallo", "text": "\u00c8 fratello del cantautore Mimmo Cavallo.\nCarriera.\nGiocatore.\nHa iniziato nelle giovanili del , senza mai giocare in prima squadra.\nDebutta tra i professionisti nella Serie C1 1984-1985 nel Campania. Nel 1985 passa al dove gioca sei stagioni, di cui due in Serie B e quattro in Serie A, vincendo due edizioni della Coppa Mitropa.\nSuccessivamente gioca in Serie B con e Taranto; nel 1993 si trasferisce ai dilettanti del Camaiore dove poi concluder\u00e0 la carriera.\nAllenatore.\nIn seguito intraprender\u00e0 la carriera di allenatore, collaborando con Giancarlo Camolese, di cui \u00e8 il vice quando questi allena prima il Livorno e poi il Torino."}
{"id": "2924016", "revid": "36426", "url": "https://it.wikipedia.org/wiki?curid=2924016", "title": "Ritorno di Giuditta dal campo nemico", "text": ""}
{"id": "2924017", "revid": "486946", "url": "https://it.wikipedia.org/wiki?curid=2924017", "title": "Rogerio De Oliveira", "text": ""}
{"id": "2924025", "revid": "1705737", "url": "https://it.wikipedia.org/wiki?curid=2924025", "title": "Canadian Army", "text": "Il Canadian Army () \u00e8 il comando responsabile della prontezza operativa delle forze terrestri convenzionali delle Canadian Armed Forces. A partire dal 2020, l'esercito canadese conta 23.000 soldati regolari, 19.000 soldati di riserva (di cui 5.300 membri dei Canadian Rangers), per un totale di 42.000 soldati. L'esercito \u00e8 supportato anche da 3.000 dipendenti civili del servizio civile. Mantiene unit\u00e0 di forze regolari nelle basi in tutto il Canada ed \u00e8 anche responsabile dell'Army Reserve, la pi\u00f9 grande componente della Primary Reserve. Il comandante dell'esercito canadese e capo di stato maggiore dell'esercito \u00e8 il tenente generale Wayne Eyre.\nIl nome \"Canadian Army\" entr\u00f2 in uso ufficiale solo a partire dal 1940; da prima della Confederazione fino alla seconda guerra mondiale la denominazione ufficiale era \"Canadian Militia\". Il 1 aprile 1966, come precursore dell'unificazione delle forze armate canadesi, tutte le forze terrestri, pi\u00f9 le unit\u00e0 tattiche della RCAF, vennero poste sotto un nuovo comando chiamato Force Mobile Command (). Il \"Canadian Army\" persistette come entit\u00e0 legale per altri due anni, prima di fondersi con la Royal Canadian Navy e la Royal Canadian Air Force per formare un unico servizio chiamato Canadian Armed Forces. Il Force Mobile Command venne rinominato Mobile Command nel 1991\u201392 (con la denominazione francese rimasta uguale), e Land Force Command () nel 1993. Nell'agosto 2011, il Land Force Command torn\u00f2 al titolo pre-1968 di Canadian Army.\nStoria.\nFormazione.\nPrima della Confederazione nel 1867, il British Army, che includeva sia i reggimenti \"Fencible\" del British Army, reclutati nel Nord America Britannico esclusivamente per il servizio in Nord America, sia le unit\u00e0 della milizia canadese, era responsabile della difesa del Canada. Alcuni attuali reggimenti dell'esercito canadese fanno risalire le loro origini a queste milizie pre-Confederazione e alle unit\u00e0 Fencible. In seguito al passaggio del \"Militia Act of 1855,\" venne costituita la Permanent Active Militia e nei decenni successivi vennero creati diversi corpi regolari di truppe, i cui discendenti divennero la Royal Canadian Horse Artillery, i Royal Canadian Dragoons e il Royal Canadian Regiment. Le principali operazioni a cui parteciparono le truppe regolari canadesi, nel XIX secolo, includevano: la ribellione del Nord-Ovest nel 1885 e la seconda guerra boera.\nDalle guerre mondiali ad oggi.\nNel 1914, dopo la dichiarazione di guerra tra gli Alleati e gli Imperi Centrali, il governo canadese decise di formare una forza volontaria separata per impegnarsi in una guerra di spedizione. Ci\u00f2 costitu\u00ec la Canadian Expeditionary Force nella prima guerra mondiale e fu la principale partecipazione canadese allo sforzo bellico.\nIl 19 novembre 1940, durante la seconda guerra mondiale, venne emanato un Order in Council che ribattezz\u00f2 la Permanent Activie Militia come Canadian Army (Active), integrata dalla Non-Permanent Active Militia, che venne denominata Canadian Army (Reserve).\nL'esercito partecip\u00f2 alla guerra di Corea, con i primi elementi della sua partecipazione che sbarcarono in Corea nel dicembre 1950 e fecero parte delle forze che presero parte all'operazione Killer e alla battaglia di Kapyong. Le truppe canadesi furono anche impegnate nella presenza della NATO in Germania Ovest durante la guerra fredda.\nNegli anni successivi alla sua unificazione con la marina e l'aeronautica nel 1968, le dimensioni delle forze terrestri canadesi vennero ridotte, tuttavia, le truppe canadesi parteciparono a una serie di azioni militari con gli alleati del Canada. Queste operazioni includevano la guerra del Golfo nel 1991 e l'invasione dell'Afghanistan nel 2001, oltre a varie operazioni di mantenimento della pace sotto gli auspici delle Nazioni Unite in diverse parti del mondo. Nonostante il consueto sostegno del Canada alle iniziative britanniche e americane, le forze terrestri canadesi non parteciparono direttamente alla crisi di Suez, alla guerra del Vietnam o alla guerra in Iraq.\nStruttura.\nIl comando dell'esercito \u00e8 esercitato dal comandante dell'esercito canadese all'interno del National Defence Headquarters situato a Ottawa. L'esercito \u00e8 diviso in quattro distretti geografici, la 2\u00aa Divisione canadese ha sede nel Qu\u00e9bec, la 3\u00aa Divisione canadese ha sede nel Canada occidentale, la 4\u00aa Divisione canadese ha sede nell'Ontario, mentre la 5\u00aa Divisione canadese ha sede nel Canada atlantico. ed un quartier generale operativo di divisione.\nL'unica formazione operativa, la 1\u00aa Divisione canadese, fa parte del Canadian Joint Operations Command, non operativamente del Canadian Army. Serve come quartier generale schierabile per comandare uno schieramento a livello divisionale di forze canadesi o alleate sulle operazioni, succedendo al precedente Canadian Joint Forces HQ.\nOltre alle quattro aree di comando regionali, il Canadian Army Doctrine and Training Centre, precedentemente denominato Land Force Doctrine and Training System, comandato da un maggiore generale e con sede alla McNaughton Barracks, CFB Kingston, Ontario, \u00e8 responsabile della supervisione, dell'integrazione e della fornitura dell'addestramento dell'esercito e dello sviluppo di dottrine, comprese la simulazione e la digitalizzazione. Comprende una serie di scuole ed organizzazioni d'addestramento, come il Combat Training Center presso CFB Gagetown, New Brunswick, e il Canadian Maneuver Training Center presso CFB Wainwright, Alberta.\nLe tradizioni della fanteria canadese e del reggimento corazzato sono fortemente radicate nelle tradizioni e nella storia del British Army. Molti reggimenti vennero modellati su reggimenti del British Army e venne creato un sistema di \"alleanze\" o affiliazioni ufficiali per perpetuare un senso di storia condivisa. Altri reggimenti si svilupparono indipendentemente, risultando in una miscela di nomi sia colorati che storicamente familiari. Altre tradizioni come onori di battaglia e colori sono state mantenute anche dai reggimenti canadesi.\nLa leadership.\nLa nomina di alto livello all'interno dell'esercito canadese era Capo di stato maggiore fino al 1964 quando la nomina divenne Comandante del Comando Mobile prima dell'unificazione delle forze militari del Canada. La posizione venne ribattezzata Capo di stato maggiore terrestre nel 1993. Dopo il ritorno delle forze terrestri nel Canadian Army nel 2011, la posizione \u00e8 diventata Comandante del Canadian Army.\nGli ufficiali vengono selezionati in diversi modi:\nInoltre, esistevano altri piani di incarico come l'Officer Candidate Training Plan e l'Officer Candidate Training Plan (Men) per l'incarico di membri in servizio che non sono pi\u00f9 attivi.\nL'addestramento professionale per gli ufficiali dell'esercito canadese si svolge in una delle scuole del Combat Training Centre for Army per le occupazioni controllate dall'esercito (corazzati, artiglieria, fanteria, Genio elettrico e meccanico, ecc.), o in una scuola delle forze armate canadesi, come la Canadian Forces School of Administration and Logistics, o il Defence Public Affairs Learning Centre for Officers per ufficiali provenienti da campi di carriera controllati al di fuori dell'esercito.\nLa Regular Force.\nCi sono attualmente tre gruppi di brigate meccanizzate nella Regular Force del Canadian Army. Circa i due terzi della Regular Force \u00e8 composta da unit\u00e0 anglofone, mentre un terzo \u00e8 francofona. Le Brigate meccanizzate comprendono battaglioni di tre reggimenti di fanteria: il Princess Patricia's Canadian Light Infantry, il Royal Canadian Regiment ed il Royal 22e Regiment.\nTra il 1953 e il 1971, la fanteria regolare canadese era composta da sette reggimenti, ciascuno dei quali manteneva due battaglioni (eccetto il Royal 22e R\u00e9giment, che ne aveva tre; The Canadian Guards che aveva quattro battaglioni tra il 1953 ed il 1957; ed il Canadian Airborne Regiment, che era diviso in tre commando). Inoltre anche The Canadian Guards, il Canadian Airborne Regiment, The Queen's Own Rifles of Canada, e The Black Watch (Royal Highland Regiment) of Canada schieravano unit\u00e0 che servivano nella Regular Force.\nNegli anni che seguirono l'unificazione delle forze armate canadesi, diverse unit\u00e0 delle forze regolari vennero sciolte o ridotte a zero forze. Il 15 settembre 1968, il 2\u00ba Battaglione del The Queen's Own Rifles of Canada venne ridotto a zero forza e trasferito al Supplementary Order of Battle. Diverse settimane dopo, il 1\u00ba ottobre 1968, il 1\u00ba Battaglione delle Canadian Guards venne sciolto.\nNel 1970, vennero ridotte a zero forza diverse unit\u00e0. Il 1\u00ba Battaglione del The Queen's Own Rifles of Canada venne ridotto a zero forza e trasferito al Supplementary Order of Battle il 27 aprile 1970, con il personale dell'unit\u00e0 che form\u00f2 il 3\u00ba Battaglione del Princess Patricia's Canadian Light Infantry. Ulteriori riduzioni si verificarono da met\u00e0 giugno a inizio luglio 1970, con le unit\u00e0 della Regular Force dal The Fort Garry Horse che vennero sciolte il 16 giugno 1970. Il 1\u00ba ed il 2\u00ba Battaglione del The Black Watch (Royal Highland Regiment) of Canada vennero ridotti a zero forza il 1\u00ba luglio 1970, e trasferiti al Supplementary Order of Battle. Diversi giorni dopo, il 6 luglio 1970, il 2\u00ba Battaglione del The Canadian Guards venne ridotto a zero forza e trasferito al Supplementary Order of Battle; mentre il personale divenne parte del 3\u00ba Battaglione del The Royal Canadian Regiment. Dopo che le Canadian Guards vennero ridotte a zero forza, il ruolo della Household Troop torn\u00f2 ai due reggimenti di fanteria pi\u00f9 anziani della riserva. I rispettivi battaglioni rinunciarono automaticamente alla loro designazione numerica di battaglione in quel momento.\nDurante gli anni '90, la Regular Force vide un'ulteriore ristrutturazione organizzativa. The Canadian Airborne Regiment venne sciolto nel 1995, mentre il reggimento della Regular Force 8th Canadian Hussars (Princess Louise's), formato nel 1957, venne convertito in unit\u00e0 mista Regular-Reserve \"Total Force\" con lo scioglimento della 4 Canadian Mechanized Brigade Group a Lahr nel 1994, prima di essere riconvertito in reggimento della Riserva nel 1997.\nLa riserva.\nL'Army Reserve \u00e8 l'elemento di riserva dell'esercito canadese e il pi\u00f9 grande componente della Primary Reserve. L'Army Reserve \u00e8 organizzata in brigate sotto-forza (a fini amministrativi) lungo linee geografiche. L'Army Reserve \u00e8 molto attiva e ha partecipato pesantemente a tutti gli schieramenti del Regular Army nell'ultimo decennio, in alcuni casi contribuendo fino al 40 per cento di ogni schieramento sia in singoli potenziamenti, sia in occasionali sottounit\u00e0 formate (compagnie). I reggimenti LFR hanno la capacit\u00e0 amministrativa teorica di supportare un intero battaglione, ma in genere hanno la forza schierabile di solo uno o due plotoni. Sono perpetuati come tali per l'assorbimento tempestivo di reclutamento durante i periodi di guerra. La forza attuale dell'Army Reserve \u00e8 di circa 18.000 soldati. Il 1\u00ba aprile 2008, l'Army Reserve ha assorbito tutte le unit\u00e0 dell'ex Communications Reserve.\nEquipaggiamento.\nIl Canada \u00e8 una nazione industriale con un settore scientifico e tecnologico altamente sviluppato. Dalla prima guerra mondiale, il Canada ha prodotto il proprio veicolo da combattimento della fanteria, missili guidati anti-carro e armi leggere per l'esercito. Le unit\u00e0 regolari e della riserva utilizzano apparecchiature all'avanguardia in grado di gestire le minacce moderne fino al 2030-2035. Nonostante ampi tagli finanziari al bilancio della difesa tra gli anni '60 e 2000, l'esercito \u00e8 relativamente ben equipaggiato. L'esercito attualmente gestisce circa 10.500 veicoli commerciali tra cui G-wagon e 7000-MV e gestisce anche circa 2.700 veicoli blindati da combattimento tra cui il LAV-III e il Leopard 2. L'esercito gestisce anche circa 150 pezzi di artiglieria da campagna tra cui l'obice M777 e l'LG1 Mark II.\nNel prossimo futuro, tra il 2011 e il 2017, l'esercito ricever\u00e0 una nuova famiglia di veicoli tattici corazzati da pattuglia che andranno a sostituire l'RG-31 Nyala e il Coyote Reconnaissance Vehicle, noto come Textron Tactical Armored Patrol Vehicle. I soldati a piedi saranno equipaggiati con il tanto atteso Integrated Soldier System progettato per migliorare l'esecuzione del comando, l'acquisizione del bersaglio e la consapevolezza della situazione. L'esercito ricever\u00e0 una nuova famiglia di veicoli del Genio appositamente progettati per liberare percorsi per truppe e altri veicoli attraverso campi minati e lungo le strade piene di bombe ed ordigni esplosivi improvvisati. Questa nuova famiglia di veicoli andr\u00e0 a sostituire la vecchia flotta di AEV Badger, ARV Taurus e AVLB Beaver.\nLa fanteria dell'esercito usa il fucile C7 o la carabina C8 come fucile d'assalto di base, con i granatieri che usano il C7 con un lanciagranate M203 attaccato e la mitragliatrice di squadra C9. Il Canadian Army usa anche la Browning Hi-Power e la SIG Sauer P226.\nLe varianti pi\u00f9 recenti della famiglia C7/C8 da allora sono state integrate nell'uso comune in tutte le forze armate canadesi. Il C7 \u00e8 stato recentemente aggiornato nella forma C7A2. I principali componenti interni rimangono gli stessi, tuttavia sono state apportate diverse modifiche per aumentare la versatilit\u00e0 del fucile.\nLa comunicazione tattica viene fornita tramite l'Iris Digital Communications System.\nI pasti.\nLe cucine da campo e il catering vengono utilizzati per nutrire i membri del personale del Canadian Army nelle basi e nei centri operativi all'estero. Per il personale in pattuglia lontano dalle basi, vengono forniti gli Individual Meal Packs (IMP). L'IMP \u00e8 utilizzato dalle forze armate canadesi. Altri tipi di razioni sono utilizzati dalle forze canadesi, in particolare razioni fresche o pasti cucinati forniti direttamente dalla cucina o dal magazzino. Ci sono anche patrol pack, che sono piccoli snack ad alto contenuto proteico (come carne secca o formaggio grattugiato) e pranzi al sacco (composti da panini assortiti, succhi di frutta, frutta, pasta e un dessert) forniti ai soldati da consumare in situazioni in cui la preparazione dei pasti non \u00e8 possibile.\nLe uniformi.\nIl Canadian Army mantiene una variet\u00e0 di uniformi diverse, tra cui un'uniforme da cerimonia, un'uniforme da mensa, un'uniforme di servizio, uniformi operative/da campagna e uniformi da lavoro. Le uniformi canadesi si sono sviluppate parallelamente a quelle britanniche dal 1900 all'unificazione delle forze armate canadesi nel 1968, pur mantenendo differenze significative. L'adozione di un certo numero di uniformi separate per funzioni separate, ha anche fatto s\u00ec che le sue uniformi diventassero distintamente \"canadesi\" nel processo.\nPrima dell'unificazione nel 1968, le uniformi tra le tre armi erano simili alle loro controparti nelle forze del Regno Unito e di altri paesi del Commonwealth, tranne per gli identificatori nazionali e alcuni equipaggiamenti del reggimento. L'Onorevole Peter MacKay, Ministro della Difesa Nazionale, annunci\u00f2 l'8 luglio 2013 l'intenzione del governo del Canada di ripristinare le insegne, i nomi e i distintivi del Canadian Army nelle loro forme tradizionali.\nL'uniforme universale del Canadian Army comprende una tunica scarlatta, pantaloni blu notte con una striscia scarlatta sui pantaloni e un elmetto Wolseley. Tuttavia, un certo numero di reggimenti del Canadian Army sono deviazioni reggimentali autorizzate dal progetto universale dell'esercito; inclusi alcuni reggimenti corazzati, canadesi-scozzesi e tutti i reggimenti di fucilieri/volteggiatori. Le uniformi da cerimonia dei reggimenti dell'esercito provenivano dalla milizia canadese e alla fine furono relegate dal combattimento all'uso cerimoniale.\nL'attuale uniforme di servizio include una tunica e pantaloni verde fucile, simili alla precedente iterazione dell'uniforme di servizio, anche se con un taglio diverso e una tracolla aggiunta. Le attuali uniformi di servizio sono state introdotte alla fine degli anni '80, insieme alle altre \"divise ambientali distintive\" rilasciate ad altri rami delle forze armate canadesi. Dall'unificazione delle forze armate nel 1968, all'introduzione delle distintive uniformi di servizio negli anni '80, le armi delle forze armate canadesi indossavano un'uniforme di servizio verde fucile simile.\nIl Canadian Army inizi\u00f2 a produrre uniformi specifiche per il combattimento nei primi anni '60, con l'introduzione delle \"combats\", magliette color verde oliva. Le uniformi color oliva continuarono ad essere utilizzate con lievi modifiche fino a quando l'esercito adott\u00f2 le uniformi da combattimento mimetiche CADPAT alla fine degli anni '90. Con l'adozione del CADPAT, le forze armate canadesi sono diventate la prima forza militare ad adottare il modello mimetico digitale per tutte le sue unit\u00e0.\nDistintivo.\nIl distintivo dell'esercito canadese \u00e8 composto da:\nGradi militari.\nIl grado militare nel Canadian Army viene concesso in base a una variet\u00e0 di fattori tra cui il merito, la qualifica, l'addestramento e l'anzianit\u00e0. Tuttavia, la promozione al grado di caporale per i sottufficiali e di capitano per gli ufficiali \u00e8 automatica in base al tempo nel grado precedente. Alcuni gradi sono associati a incarichi specifici. Ad esempio, un sergente maggiore di reggimento \u00e8 detenuto da un capo sottufficiale o l'aiutante di campo detenuto da un capitano. In alcune armi o unit\u00e0 specifiche, i titoli del grado possono differire a causa della tradizione. Un soldato addestrato all'interno del Royal Canadian Armored Corps \u00e8 un soldato, mentre lo stesso grado all'interno dell'artiglieria \u00e8 di artigliere. Altri titoli per il grado di soldato includono fuciliere, geniere, fuciliere, artigiano e guardia.\nPer un confronto tra la struttura dei gradi, vedere Gradi militari ed insegne della NATO. Non sono mostrati i vari distintivi di nomina per posizioni specialistiche come Base Chief Warrant Officer, Drum Major, ecc.\nLe insegne.\nComandante in capo\nUfficiali.\nLe insegne in stile navale del Canadian Army per ufficiali sono state sostituite dal precedente stile dell'esercito britannico, a partire dall'agosto 2014, in seguito al ripristino del nome dell'esercito canadese nel 2011. Le insegne di grado per i gradi generali sono state ripristinate alle insegne post-unificazione in 2016. La struttura dei gradi del Canadian Army \u00e8 mostrata di seguito.\nPubblicazioni.\nIl Canadian Army produce una rivista accademica peer-reviewed:"}
{"id": "2924030", "revid": "686936", "url": "https://it.wikipedia.org/wiki?curid=2924030", "title": "Eric Berry", "text": "Carriera professionistica.\nKansas City Chiefs.\nAl draft NFL 2010, Berry \u00e8 stato selezionato come 5\u00aa scelta assoluta dai Chiefs. Il 30 luglio 2010 firma un contratto di 6 anni per un totale di 60 milioni di dollari diventando la \"safety\" pi\u00f9 pagata della lega. Ha debuttato nella NFL il 13 settembre 2010 contro i San Diego Chargers indossando la maglia numero 29.\nHa giocato tutte le partite facendo registrare 4 intercetti di cui uno, il 26 dicembre contro i Tennessee Titans, ritornato per 54 yard in touchdown. Grazie alle sue prestazioni \u00e8 stato convocato per la prima volta al Pro Bowl.\nDopo soli 45 secondi della partita contro i Buffalo Bills giocata l'11 settembre 2011 durante una giocata difensiva si \u00e8 procurato la rottura del legamento crociato anteriore del ginocchio sinistro. Il 14 settembre \u00e8 stato messo sulla lista infortunati perdendo l'intera stagione regolare.\nIl 26 dicembre 2012, Berry \u00e8 stato convocato per il secondo Pro Bowl in carriera. La sua stagione \u00e8 terminata con 86 tackle, 1 intercetto e 10 passaggi deviati, giocando tutte le 16 partite come titolare.\nNella vittoria della settimana 3 della stagione 2013 sui Philadelphia Eagles, Berry ha messo a segno un intercetto su Michael Vick ritornandolo per 38 yard in touchdown. Altri due li fece registrare su Matt McGloin nella vittoria della settimana 15 sugli Oakland Raiders. La sua stagione termin\u00f2 con 74 tackle, 3,5 sack e 3 intercetti, venendo premiato con la terza convocazione al Pro Bowl in carriera e inserito per la prima volta nel First-team All-Pro. Il 4 gennaio 2014, nel primo turno di playoff i Chiefs furono ospiti dei Colts. Barry guid\u00f2 la sua squadra con 9 tackle e un fumble forzato ma questa sprec\u00f2 un vantaggio di 28 punti nel terzo quarto, finendo per essere sconfitta per 45-44. A fine anno fu votato al 50\u00ba posto nella NFL Top 100 dai suoi colleghi.\nBerry apr\u00ec la stagione 2014 con ben 15 tackle ma i Chiefs furono battuti in casa dai Tennessee Titans. A dicembre, al giocatore fu diagnosticato un Linfoma di Hodgkin. Dopo avere passato i successivi nove mesi a curarsi, il 28 luglio 2015 il giocatore annunci\u00f2 il suo ritorno all'attivit\u00e0 agonistica. Il primo intercetto dal ritorno in campo le fece registrare nel settimo turno della stagione 2015 su Landry Jones degli Steelers. A fine stagione fu convocato per il quarto Pro Bowl in carriera ed inserito nel First-team All-Pro dopo avere messo a segno 61 tackle e 2 intercetti. Nella gara del turno delle wild card dei playoff contro i Texans intercett\u00f2 un passaggio di Brian Hoyer nel 30-0 finale che port\u00f2 i Chiefs a conquistare la prima vittoria nella \"post-season\" dal 1994. Il 6 febbraio 2016, Berry fu premiato come Comeback player of the year.\nNella settimana 13 della stagione 2016 contro gli Atlanta Falcons, Berry divenne il primo giocatore a intercettare un tentativo avversario di conversione da due punti trasformandolo in due punti per la propria squadra, quando raccolse un passaggio del quarterback avversario Matt Ryan ritornandolo fino alla end zone. Tale possibilit\u00e0 era stata introdotta a partire dalla stagione precedente e quei punti furono quelli della vittoria per 29-28 per i Chiefs. Nel stessa gara in precedenza aveva gi\u00e0 ritornato un intercetto per 37 yard in touchdown. Questa prestazione gli valse il premio di miglior difensore della AFC della settimana. A fine stagione fu convocato per il quinto Pro Bowl in carriera e inserito nel First-team All-Pro.\nIl 7 settembre 2017, Berry si ruppe il tendine d'Achille nella prima gara della stagione vinta contro i Patriots, venendo costretto a perdere tutto il resto dell'anno.\nIl 13 marzo 2019 fu svincolato dai Chiefs."}
{"id": "2924033", "revid": "486946", "url": "https://it.wikipedia.org/wiki?curid=2924033", "title": "Susie Swanson", "text": ""}
{"id": "2924037", "revid": "643662", "url": "https://it.wikipedia.org/wiki?curid=2924037", "title": "Corr na Mona", "text": "Cornamona (nome ufficiale in gaelico: Corr na M\u00f3na) \u00e8 un villaggio irlandese della contea di Galway e della provincia di Connacht. Fa parte del Gaeltacht, l'insieme delle terre a madre lingua gaelica, dal momento che l'idioma della zona a Nord del Connemara risulta essere la lingua principale del villaggio stesso.\nSituato a Nord del Lough Corrib, Cornamona \u00e8 molto popolare tra i pescatori di trote e salmoni.\nSituato al centro delle Joyce Country Mountains e del Lake district, il paesino \u00e8 rinomato come uno dei centri abitati con lo scenario pi\u00f9 spettacolare dell'intera isola.\nA Cornamona risiede il famoso membro del Teachta D\u00e1la, \u00c9amon \u00d3 Cu\u00edv, attualmente ministro della comunit\u00e0, degli affari rurali e del Gaeltacht."}
{"id": "2924038", "revid": "124761600", "url": "https://it.wikipedia.org/wiki?curid=2924038", "title": "Crysis 2", "text": "Crysis 2 \u00e8 un videogioco sparatutto in prima persona sviluppato da Crytek e pubblicato da Electronic Arts per PlayStation 3, Xbox 360 e Microsoft Windows.\n\u00c8 il sequel di \"Crysis\" e della sua espansione \"Crysis Warhead\", entrambi usciti inizialmente soltanto per la piattaforma PC. Il gioco \u00e8 stato messo in commercio il 22 marzo 2011 in Nord America e il 25 marzo 2011 in Europa.\nTrama.\n\"Crysis 2\" \u00e8 ambientato nell'agosto 2023, 3 anni dopo le vicende del precedente capitolo. Il protagonista \u00e8 Alcatraz, un marine Statunitense il cui compito \u00e8 trovare il Dottor Nathan Gould, che ha importanti informazioni sull'epidemia aliena che sta colpendo New York City. Il piano originale viene modificato quando il sottomarino in cui viaggia viene attaccato da una navicella aliena, che prima di essere abbattuta, uccide quasi tutta la squadra di Alcatraz. Il marine, in gravi condizioni, viene soccorso da Prophet, ovvero il maggiore Laurence Barnes, a capo della squadra Raptor nel primo Crysis, che gli d\u00e0 la sua Nanotuta (per la precisione, la versione 2.0, revisionata dalla corporazione Crynet e migliorata rispetto al modello precedente), in grado di curare le ferite pi\u00f9 gravi, e gli chiede di portare a termine il compito da lui iniziato, ma non completato. Al suo risveglio, Alcatraz trova a terra Prophet che, contagiato dal virus alieno, si \u00e8 suicidato; subito dopo riceve comunicazioni radio dal dottor Gould che, credendo di parlare con Prophet, gli dice di raggiungerlo al suo appartamento.\nUscito all'aperto, il protagonista scopre che il governo ha autorizzato l'invio dei C.E.L.L. (Crynet Enforcement Local Logistics), un'agenzia militare privata, per mantenere l'ordine durante l'evacuazione della citt\u00e0. Intercettando le comunicazioni radio dei C.E.L.L., scopre che un loro comandante, il tenente colonnello Lockhart, ha dato l'ordine di uccidere Alcatraz, pensando che nella nanotuta ci sia Prophet, che era impazzito dopo il ritorno delle Lingshan. Durante il tragitto verso il laboratorio, Alcatraz assiste all'abbattimento di una navetta cargo dei Cef (gli alieni) e il dottor Gould gli comunica di raccogliere dei campioni alieni dal luogo d'impatto. Dopo aver ripulito la zona dai C.E.L.L., Alcatraz viene attaccato da due Cef, ma riesce a ucciderne uno e mettere in fuga l'altro. Raccolti i campioni dall'alieno ucciso, il marine percorre la FDR fino a raggiungere Gould nell'appartamento della ex del dottore, che analizza campioni e giunge alla conclusione che la tuta sta lavorando autonomamente a una sorta di antidoto contro il virus alieno.\nAttaccati da Lockhart, i due sono costretti a fuggire e decidono di raggiungere la sede centrale dei C.E.L.L., a Wall Street, per analizzare la tuta con macchinari avanzati. Facendosi strada tra i tetti, Alcatraz raggiunge la sede centrale e riesce a eliminare la sorveglianza. Raggiunto il laboratorio, Gould inizia l'analisi, ma viene interrotto da Lockhart che arresta sia il dottore che Alcatraz. Durante il trasporto dalla sede, per\u00f2, l'elicottero che trasporta il marine viene abbattuto da un grosso macchinario alieno, e Alcatraz sviene nell'impatto. Appena riesce a riprendersi, viene contattato da Jacob Hargreave, presidente della Crynet Systems e capo dei C.E.L.L.: l'uomo guida Alcatraz attraverso il municipio e la vecchia metropolitana, fino a tre grosse strutture aliene che producono spore del virus. Il marine riesce a sabotarle grazie alla nanotuta, che crea delle spore in grado di uccidere solo i Cef, eliminando la presenza locale degli alieni. Intanto i Marines lanciano un attacco alla citt\u00e0 e allagano la parte meridionale di essa sommergendo Alcatraz e un elicottero C.E.L.L. pronto ad estrarlo. Poche ore dopo una squadra di marines (tra cui Chino, unico superstite della Force Recon Omega insieme ad Alcatraz) trova il protagonista e insieme i soldati raggiungono un edificio di propriet\u00e0 di Hargreave per accedere a un computer in grado di analizzare l'antidoto creato dalla nanotuta, ma Alcatraz viene attaccato poco prima di usare il computer da una squadra di C.E.L.L. ancora fedeli a Lockhart e il piano per analizzare la cura \u00e8 interrotta da un Pinger (alieno Super-corazzato) e il piano fallisce. Il protagonista \u00e8 quindi costretto a unirsi alla ritirata dei Marines verso Central Station, dove sono pronti dei treni per l'evacuazione dei civili sani rimasti in citt\u00e0. A causa di un pesante assalto Cef anche l'evacuazione fallisce e i Marines sono costretti a evacuare la gente tramite VTOL corazzati. Mentre l'ultima squadriglia di VTOL sta per terminare l'evacuazione, gli alieni lanciano un altro attacco ai marines ma Alcatraz, grazie alla nanotuta, riesce a inserirsi in una struttura aliena vicina e a liberare la cura in grado di uccidere i Cef, permettendo ai soldati di fuggire e di portare a termine l'evacuazione.\nHargreave rivela ad Alcatraz la sua posizione e organizza un incontro a Roosevelt Island. Raggiunta l'isola il marine \u00e8 costretto a farsi strada tra le forze ribelli di Lockart, fino a quando riesce a trovarlo, ucciderlo e fuggire verso il luogo d'incontro. Alcatraz, arrivato a destinazione, subisce un'imboscata e viene catturato dalle forze di Hargreave, che voleva semplicemente la cura per vincere la sua guerra contro i Cef. Grazie all'aiuto di Tara Strickland (figlia del Maggiore Strickland di Crysis), un'agente CIA (Navy Seal Pluridecorata) infiltrata fra i C.E.L.L., Alcatraz riesce a liberarsi e raggiunge lo studio di Hargreave, dove scopre che il vecchio \u00e8 in una vasca chiusa con un liquido che lo tiene in vita e che l'immagine che ha sempre visto non era altro che un ologramma. In quegli istanti, dopo aver capito di aver perso, Hargreave ordina l'autodistruzione dell'isola e invia una comunicazione a tutti i C.E.L.L. di aiutare Alcatraz nel fuggire dalla zona, ora assediata dai Cef. Il marine riesce appena in tempo a fuggire e viene recuperato dal dottor Gould e da Tara Strickland, che lo conducono a bordo di un veicolo fino a Central Park, dove gli alieni hanno dissotterrato un enorme struttura in grado di liberare le spore in tutto lo Stato. Alcatraz lotta contro il tempo per fermare la fuoriuscita del virus e, nonostante una forte resistenza Cef, riesce a sabotare la struttura che alla fine rilascia solo il virus in grado di uccidere gli alieni. A causa dell'enorme energia usata, la tuta si riavvia e Alcatraz sviene. Durante il sonno il marine \"comunica\" con i ricordi di Prophet (la memoria dell'ex possessore \u00e8 nella tuta), che gli spiega le origini dell'invasione dei Cef: quella di New York \u00e8 solo una piccola vittoria in una grande guerra che \u00e8 appena iniziata.\nQuando Alcatraz si risveglia, viene contattato da un certo Karl Ernst Rasch: quando questi gli chiede il nome, il marine risponde \"Mi chiamano... Prophet.\"\nModalit\u00e0 di gioco.\nLa Nanotuta 2.0, a differenza della versione precedente, ha tre diverse modalit\u00e0 d'uso principali: \"corazza\", \"energia\" e \"occultamento\". La modalit\u00e0 energia \u00e8 la fusione delle vecchie modalit\u00e0 \"forza\" e \"velocit\u00e0\", serve a saltare pi\u00f9 in alto o a correre pi\u00f9 velocemente e viene avviata automaticamente dalla tuta in assenza di energia, per ricaricarla. La modalit\u00e0 corazza permette di subire meno danni quando si viene colpiti dai proiettili nemici e di sparare con maggiore stabilit\u00e0, consuma energia a seconda dei colpi che deve assorbire. La modalit\u00e0 occultamento, infine, serve a rendersi temporaneamente invisibili ai nemici, per coglierli di sorpresa o per oltrepassarli senza ingaggiare uno scontro. Oltre alle modalit\u00e0 principali c'\u00e8 la modalit\u00e0 secondaria \"Nanovisione\" (una sorta di visore termico avanzato) che pu\u00f2 essere attivata contemporaneamente a una modalit\u00e0 principale con un grande dispendio di energia. \u00c8 inoltre possibile sbloccare diverse funzionalit\u00e0 avanzate raccogliendo dei \"nanocatalizzatori\" quando si uccide un Ceph, che permettono al giocatore di acquistare moduli aggiuntivi per la nanotuta. L'ambientazione cittadina conferisce al gioco una maggiore verticalit\u00e0 del predecessore e permette di raggiungere ogni obiettivo in vari modi, spaziando dai tetti dei grattacieli newyorkesi alle fognature della citt\u00e0.\nI server della versione PC del gioco sono stati chiusi il 31 maggio 2014.\nLivelli.\nCrysis 2 \u00e8 composto da 19 livelli, che si differenziano per ambientazione e per tempo di superamento degli stessi:\nNemici.\nNel gioco si dovranno affrontare due diverse specie di nemici, a loro volta divise in pi\u00f9 tipologie di avversari: i C.E.L.L. ed i Cef (o Ceph).\nC.E.L.L..\nC.E.L.L. significa CryNet Enforcement and Local Logistics: sono i soldati privati dell'azienda CryNet Systems. Per buona parte del gioco sono nemici del giocatore ma, in seguito all'uccisione del loro comandante Lockhart, combattono insieme ad Alcatraz contro gli alieni, i Ceph.\nQuesti soldati si possono distinguere in diverse tipologie:\nCeph.\nI Ceph sono gli alieni che compaiono in Crysis 2, e sono nemici comuni a tutti i personaggi del gioco. L'uccisione di un'unit\u00e0 Ceph da parte del giocatore comporta la raccolta di nanocatalizzatori (punti speciali necessari al potenziamento della nanotuta). Dei Ceph non si sa nulla, a parte il fatto che vivevano sulla Terra prima degli umani, e che vi hanno costruito numerose installazioni sotterranee di modifica ambientale come quelle sotto le Isole Linchang e sotto New York City. Sono esseri gelatinosi e dai molti tentacoli simili a cefalopodi (da qui il nome Ceph), il cui colore varia a seconda della temperatura esterna. Sul campo di battaglia indossano esoscheletri meccanici armati ed avanzatissimi, le cui tipologie fanno la differenza fa un tipo di Ceph e l'altro. Dimostrano di possedere una tecnologia molto pi\u00f9 avanzata in tutti i campi (specialmente in quello bellico e biochimico) rispetto agli umani, come testimoniato dalle loro strutture sotterranee, dai loro droni da guerra e dalla loro flotta di navicelle.\nI Ceph sono classificabili nelle seguenti tipologie di unit\u00e0:\nContenuti scaricabili.\nTra maggio e giugno 2011 sono stati distribuiti due pacchetti di contenuti scaricabili (DLC) per il multiplayer:\nIl 27 giugno sono usciti anche i due aggiornamenti gratuiti per abilitare le DirectX 11 e le texture in alta definizione.\nSviluppo.\nAnnunciato ufficialmente all'E3 del 2009, \"Crysis 2\" \u00e8 stato in sviluppo dal 2007 presso Crytek Frankfurt e Crytek UK. \u00c8 il primo gioco in assoluto ad utilizzare il motore grafico CryENGINE 3, ed il primo gioco Crytek a portare l'esperienza della software house tedesca su console. La versione PC, sulle macchine pi\u00f9 potenti, sar\u00e0 in grado di sfruttare le librerie DirectX 11 (quando verranno attivate tramite un aggiornamento del gioco) e texture in altissima definizione. Crytek intende sorpassare il livello grafico raggiunto con il primo \"Crysis\", che a quattro anni dalla pubblicazione \u00e8 ancora utilizzato come benchmark per misurare le prestazioni grafiche dei PC. Il 25 gennaio 2011 \u00e8 stata pubblicata una demo multiplayer a due modalit\u00e0 per Xbox 360; la demo per PC \u00e8 arrivata il 1\u00ba marzo, e quella per PlayStation 3 il 16 marzo in Europa e il 15 marzo in Nord America.\nL'intera colonna sonora del videogioco \u00e8 stata realizzata da Hans Zimmer, sia per quanto concerne il gioco che per i trailer di lancio.\nIl gioco, pur offrendo un'elevata qualit\u00e0 dell'immagine, \u00e8 stato sottoposto a critiche nella sua versione per PC per non aver sfruttato le librerie DirectX 11 fin dalla sua uscita (limitandosi alla versione 9)\nPer quanto riguarda le versioni PlayStation 3 e Xbox 360 del gioco, anche se rimangono inferiori alla loro controparte PC (risoluzione scalata, framerate altalenante), Crytek le ha rese quasi identiche fra di loro.\nA gennaio 2011 il CEO Crytek, Cevat Yerli, ha dichiarato che un team era gi\u00e0 al lavoro sulla trama di \"Crysis 3\", ma il suo effettivo sviluppo (poi annunciato ufficialmente ad aprile 2012) sarebbe dipeso dai soddisfacenti dati di vendita di \"Crysis 2\".\nTecnologia.\nIl CryENGINE 3 utilizza molte delle particolarit\u00e0 della versione precedente che sono state ulteriormente migliorate, come l'HDR, l'effetto motion blur e la profondit\u00e0 di campo; \u00e8 inoltre grado di utilizzare nuove tecnologie come lo \"\u00dcber-shader rendering\", sviluppato apposta da Crytek. \u00c8 stato reso noto che il CryENGINE 3, rispetto al CryENGINE 2, possiede una maggior flessibilit\u00e0 e versatilit\u00e0, qualit\u00e0 che lo ha reso in grado di funzionare sulle console PlayStation 3 e Xbox 360.\nLa versione PlayStation 3 ha una risoluzione nativa pi\u00f9 bassa, di 1024x720 pixel rispetto a quella di Xbox 360 portata a 1152x720 pixel. In entrambi i casi si tratta di risoluzioni \"sub-HD\", che vengono visualizzate su schermo a 1080p, affievolendo le differenze. Su Xbox 360 il gioco presenta problemi di caricamento di texture mapping e di mip mapping; inoltre, durante le azioni pi\u00f9 caotiche, il framerate scende a 15-20 fps, mentre su PlayStation 3 rimane stabile a 22-24 fps. Nonostante al gioco sia stato abilitato il \"V-Sync\" su entrambe le piattaforme, la versione Xbox 360 soffre di un leggero screen tearing variabile dallo 0,2 al 1,7%.\nSu PlayStation 3 rimangono migliori gli effetti volumetrici di luminosit\u00e0 e HDR, molto simili alla versione PC, grazie alla particolare \"precisione-128 bit\" della sua scheda grafica, l'RSX Reality Synthesizer.\nAllo scopo di migliorare la qualit\u00e0 generale del gioco senza ridurre troppo le prestazioni delle console, Crytek, su Crysis 2 ha utilizzato una tecnica di antialiasing nota come temporal anti-aliasing.\nEdizioni.\nIl 17 agosto 2010 EA ha annunciato due edizioni speciali del gioco:\n\"Limited Edition\".\nL'edizione limitata \u00e8 disponibile allo stesso prezzo della versione standard, ma in quantit\u00e0 limitate. Comprende esclusivamente dei contenuti bonus utilizzabili nella modalit\u00e0 online del gioco.\n\"Nano Edition\".\nLa \"Nano Edition\" \u00e8 stata disponibile soltanto in preordine al prezzo di 139,99 euro. Conteneva un artbook in HD, un\"'action figure\" alta 28\u00a0cm, prodotta da first4figures, uno zaino che riproduce una parte della Nanotuta 2.0 ed il gioco versione \"Limited Edition\" con custodia in metallo.\nAccoglienza.\n\"Crysis 2\" ha ottenuto una candidatura all'Italian VideoGame Award 2011.\nSulla rivista \"PlayStation Magazine\" di maggio 2011 (numero 168) \"Crysis 2\" \u00e8 stato classificato gioco del mese con un voto di 9 su 10.\n\"Play Generation\" diede alla versione per PlayStation 3 un punteggio di 95/100, apprezzando le meccaniche innovative, i tiri abilit\u00e0, le armi e l'impatto grafico e come contro la presenza di qualche rallentamento e pi\u00f9 di un problema di IA, finendo per trovarlo un titolo spettacolare e innovativo, che dimostrava come sia PS3 che il genere degli FPS avessero ancora tante cartucce calibro 75 da sparare. La stessa testata lo classific\u00f2 come uno dei quattro migliori giochi ambientati a New York."}
{"id": "2924039", "revid": "44876", "url": "https://it.wikipedia.org/wiki?curid=2924039", "title": "Antonio Gordini", "text": "Carriera.\nNel ruolo di ala destra, dopo gli esordi con la Pro Grado debutt\u00f2 in Serie C nel 1937-38 con l'Ampelea Isola d'Istria; successivamente gioc\u00f2 con i Dipendenti Municipali La Spezia ancora in Serie C, debuttando poi in Serie B nel 1942-1943 con lo Spezia. Sempre con i liguri disput\u00f2 un altro campionato di Serie B nella stagione 1946-1947, totalizzando complessivamente 46 presenze e 13 reti nella serie cadetta.\nTra le due stagioni in Serie B torn\u00f2 a giocare con l'Ampelea Isola d'Istria nel Campionato Alta Italia 1944, collezionando 14 presenze e 4 reti, e nel campionato di Serie C 1945-1946. Dopo il secondo anno giocato in Serie B con la maglia dello Spezia pass\u00f2 alla di Nereo Rocco che arriv\u00f2 seconda dietro il Grande Torino nel 1947-1948, con la quale esord\u00ec in Serie A il 28 settembre 1947 contro il Livorno e disput\u00f2 5 gare segnando 3 gol.\nDopo un'altra parentesi in Serie C con la Libertas Trieste, si trasfer\u00ec per una stagione in Basilicata dove disput\u00f2 il campionato interregionale di Promozione con il ; in occasione di quel trasferimento Gordini, d'accordo con i dirigenti lucani, port\u00f2 con s\u00e9 sette giovani calciatori profughi, originari della zona B del Territorio Libero di Trieste che per motivi politici si erano trasferiti nella zona A. I sette vennero ingaggiati dal Matera con un contratto complessivo di centomila lire, e molti di loro si fermarono per diversi anni nella citt\u00e0 lucana. Tornato nella sua citt\u00e0 natale l'anno successivo, Gordini termin\u00f2 la carriera nei Dilettanti con la Gradese ed infine in IV Serie con il C.R.D.A. Monfalcone."}
{"id": "2924045", "revid": "84184", "url": "https://it.wikipedia.org/wiki?curid=2924045", "title": "Scarpa da tennis", "text": ""}
{"id": "2924047", "revid": "110157", "url": "https://it.wikipedia.org/wiki?curid=2924047", "title": "S\u00edtiny (Svat\u00fd Ji\u0159\u00ed)", "text": "S\u00edtiny \u00e8 una frazione di Svat\u00fd Ji\u0159\u00ed, comune ceco del distretto di \u00dast\u00ed nad Orlic\u00ed, nella regione di Pardubice.\nGeografia fisica.\nNel villaggio sono state registrate 8 abitazioni. I comuni limitrofi sono Svat\u00fd Ji\u0159\u00ed, Z\u00e1l\u0161\u00ed, Vra\u010dovice e Orlov ad ovest, Oucmanice, Lou\u010dky, Orl\u00edk, Brand\u00fds nad Orlic\u00ed, Z\u00e1\u0159eck\u00e1 Lhota, B\u0159ezenice e Pern\u00e1 a nord, Jehn\u011bd\u00ed, Sudislav nad Orlic\u00ed e D\u017eb\u00e1nov ad est e Vod\u011brady, Chot\u011b\u0161iny, Borov\u00e1, Doln\u00ed Sloupnice e \u010cesk\u00e9 He\u0159manice a sud.\nStoria.\nIl villaggio \u00e8 stato fondato negli ultimi anni del XVIII secolo. Il suo nome deriva dal giunco che cresceva nei boschi limitrofi."}
{"id": "2924048", "revid": "112108185", "url": "https://it.wikipedia.org/wiki?curid=2924048", "title": "Se\u00f1or de la Capilla", "text": "Il Se\u00f1or de la Capilla (Signore della Cappella) \u00e8 un'immagine di Ges\u00f9 di Nazaret che evoca il momento della sua crocifissione. Si trova nella Parrocchia di Santiago Ap\u00f3stol di Santiago Tequixquiac (Messico). Risalente al periodo coloniale, prima met\u00e0 del XVII secolo, misura 173 centimetri di altezza.\nStoria dell'immagine.\nSi dice che a Tequixquiac ci fu una epidemia di influenza la quale stava debellando gli abitanti di questo paese e contemporaneamente le sementi e i raccolti cominciavano a marcire per la troppa pioggia.\nAl parroco di Apaxco fu richiesto di prestare un Cristo di pasta di mais con incrostazioni di marf\u00edl che si sapeva conservata da molto tempo in una cantina della parrocchia ed aveva fama di essere miracolosa.\nOttenutala, i cittadini di Tequixquiac l'accolsero con gioia e celebrarono una festa in suo onore, con la \"contraddanza delle bacchette\" con cui normalmente era festeggiato l'apostolo Santiago il 25 luglio.\nCominci\u00f2 a piovere molto e le nuvole del cielo diventarono nere di tanta acqua che invece di danneggiare i raccolti li salv\u00f2 e migliorando la produzione.\nMa con il trascorrere dei giorni gli abitanti di Tequixquiac incominciarono a guarire dai suoi mali, si impieg\u00f2 l'immagine in una cappella aperta affinch\u00e9 i cittadini di Tequixquiac corressero a supplicare o ringraziare il venerato cristo miracoloso. La gente lo chiam\u00f2 il Sig. della Capilla.\ndopo finito il patto, dovrebbero ritornare al cristo e portarlo in processione fino ad Apaxco. Si impieg\u00f2 al cristo miracoloso in una carretta di cavalli molto fiorita, e nel suo tragitto incominci\u00f2 diventare pi\u00f9 pesante l'immagine fino a che in un momento le bestie non poterono avanzare. La gente di Apaxco si disturb\u00f2 tanto che quelli di Tequixquiac non volevano restituire l'immagine miracolosa ed inviarono un'altra carretta pi\u00f9 grande per raccogliere il suo cristo e portarlo alla parrocchia di Apaxco. Con molto cuidadado lo portarono su ed abbasso una pioggia molto spessa e riempie di foschia riusc\u00ec ad arrivare l'immagine al suo destino.\nI giorni passarono e la gente di Tequixquiac cominci\u00f2 ad ammalarsi di nuovo e sollecitarono che portassero l'immagine nuevomente ma quelli di Apaxco si opporsi e chiusero con catene la cantina affinch\u00e9 nessuno potesse tirare fuori l'Immagine. Durante la notte era protetta la cantina e di mattina videro che il cristo non questo nella sua croce. Molto presto vicini di Tequixquiac videro nell'atrio della chiesa l'immagine del cristo un giorno dopo luna piena incominciando l'anno.\nFinalmente il parroco di Apaxco convoc\u00f2 la sua gente e decisero di consegnare la croce a quelli di Tequixquiac, spiegando l'evento davanti al vescovo decisero lasciare l'immagine nella Parrocchia di Santiago Ap\u00f3stol ed i locali celebrarono nuovamente con giubilo la festa nel suo onore, e da allora ogni anno si celebra la festa nel calendario liturg\u00edco.\nAttualmente gente di molti posti vengono a visitare l'immagine del Signore della Cappella ogni anno."}
{"id": "2924053", "revid": "101768", "url": "https://it.wikipedia.org/wiki?curid=2924053", "title": "Dionaea muscipula Red Sawtooth", "text": ""}
{"id": "2924058", "revid": "36426", "url": "https://it.wikipedia.org/wiki?curid=2924058", "title": "Pala di Sant'Ambrogio", "text": "La Pala di Sant'Ambrogio \u00e8 un dipinto a tempera su tavola (170x194 cm) di Sandro Botticelli, databile al 1470 circa e conservato nella Galleria degli Uffizi a Firenze.\nStoria.\nLa pala era originariamente collocata nella chiesa di Sant'Ambrogio a Firenze dove rimase fino alle soppressioni del 1808. Fin\u00ec prima alla Galleria dell'Accademia, dove era studiata dagli allievi dei corsi d'arte, e poi, col riordino delle collezioni fiorentine, agli Uffizi. La presenza dei santi Cosma e Damiano farebbe pensare a una commissione medicea o dell'Arte dei Medici e Speziali.\nNel XVI secolo sub\u00ec varie ridipinture, che alterarono soprattutto la Madonna e il Bambino e furono causa di vari dubbi attributivi. Fantozzi l'assegn\u00f2 al Ghirlandaio, Cavalcaselle e Crowe ad Andrea del Castagno (paragonandolo al \"Ritratto virile\" della Galleria Palatina all'epoca pure attribuito ad Andrea) e Morelli alla scuola di Botticelli.\nUlmann fu il primo a restituire l'opera al Botticelli, e dopo di lui la critica si \u00e8 manifestata universalmente concorde. Analogie con la \"Fortezza\" suggeriscono una datazione vicina al 1470. Gamba attribu\u00ec la predella con \"Storie della Maddalena\" a quest'opera, scambiandola con la \"Pala delle Convertite\", ipotesi confutata poi dalla Yashiro. Non \u00e8 detto che l'opera fosse stata dipinta per Sant'Ambrogio, per l'assenza del santo titolare della chiesa nella pala. Alcuni hanno ipotizzato che fosse la pala che Vasari vide nella chiesa di San Ludovico a Montevarchi, che altri per\u00f2 indicano in una tavola alla Galleria dell'Accademia.\nRestaurata nel 1992, venne liberata dalle ridipinture.\nDescrizione e stile.\nL'opera fu una delle prime grandi commissioni del giovane Botticelli. La composizione si ispira alla \"Pala di San Marco\" di Beato Angelico (1440 circa), con il seggio marmoreo rialzato della \"Madonna col Bambino\", circondato da due gruppi di santi in piedi ai lati (da sinistra Maria Maddalena, Giovanni Battista, Francesco d'Assisi e Caterina d'Alessandria) e da i santi Cosma e Damiano inginocchiati davanti in una posizione di scorcio che evidenzia la profondit\u00e0 prospettica. Come nell'Angelico uno \u00e8 voltato verso lo spettatore, a richiamare la sua attenzione, e uno \u00e8 a \"profil perdu\" rivolto alla Vergine.\n\u00c8 soprattutto la figura di Maria ad assomigliare alla \"Fortezza\" del Tribunale della Mercanzia, con un'analoga tensione lineare che incede nel panneggio e finisce per smaterializzare la corporeit\u00e0 della figura, tanto che essa, pi\u00f9 che sembrare seduta, appare come giustapposta su un piano davanti al trono. Il colore e il plasticismo marcato derivano dall'esempio di Filippo Lippi, primo maestro di Sandro, cos\u00ec come il tipo fisico della donna dalla bellezza idealizzata, anche se energico e leggermente malinconico come tipico in Botticelli. L'effetto \"panneggio bagnato\" (evidente nelle maniche e nella sottoveste di Maria) deriva invece da Verrocchio."}
{"id": "2924061", "revid": "834", "url": "https://it.wikipedia.org/wiki?curid=2924061", "title": "Centre national d'art et de culture Georges-Pompidou", "text": ""}
{"id": "2924062", "revid": "744331", "url": "https://it.wikipedia.org/wiki?curid=2924062", "title": "Berisha", "text": ""}
{"id": "2924065", "revid": "30610", "url": "https://it.wikipedia.org/wiki?curid=2924065", "title": "Canzonette", "text": ""}
{"id": "2924071", "revid": "339392", "url": "https://it.wikipedia.org/wiki?curid=2924071", "title": "Colligiana Calcio", "text": ""}
{"id": "2924074", "revid": "287204", "url": "https://it.wikipedia.org/wiki?curid=2924074", "title": "Petra Morz\u00e9", "text": "Il suo vero nome \u00e8 \"Petra Kogelnig.\"\nPrevalentemente attrice di teatro, formatasi all'Universit\u00e0 di Musica e Arte Drammatica di Graz, fa attualmente parte della compagnia del Burgtheater di Vienna.\nIn televisione ha recitato in serie di successo come \"il commissario Rex\"."}
{"id": "2924075", "revid": "124984112", "url": "https://it.wikipedia.org/wiki?curid=2924075", "title": "Di-Gata Defenders", "text": "Di-Gata Defenders \u00e8 una serie animata canadese prodotta dalla societ\u00e0 canadese Nelvana International. \nLa prima stagione \u00e8 stata trasmessa su RaiSat Smash ogni sabato alle ore 8:00 e alle ore 16:30; la domenica alle ore 8:00 e alle ore 14:00, per poi venire replicata dal 2008 su Rai Gulp. Dal 16 gennaio 2010 \u00e8 stata avviata su Rai Gulp la trasmissione della seconda stagione.\nTrama.\nLa trama \u00e8 incentrata sulla storia dei Di-Gata Defenders, quattro giovani prescelti: Seth, Melosa, Erik e Kara, allevati fin da bambini per combattere il male. La loro missione \u00e8 trovare le quattro Pietre della Purezza, ostacolando i piani del perfido Lord Nazmul.\nGli eventi della serie sono ambientati sul pianeta Rados. Gli antichi antenati dei Radosiani, caratterizzati da carnagione scura, capigliatura bianca e da brillanti occhi azzurri, erano giunti su Rados a bordo di una navicella da un pianeta lontano, in fuga dal virus Toten'Ka, il quale ha distrutto la vita nel pianeta d'origine. Il sole e l'atmosfera del pianeta iniziarono con il tempo ad influire sull'aspetto fisico dei nuovi abitanti, conferendo loro un aspetto pi\u00f9 umano. I nuovi arrivati esiliarono gli originali abitanti del pianeta, i Mortigariani, una razza di umanoidi anfibi, nelle profondit\u00e0 del mare. \nPrima dell'arrivo dei Radosiani, i Primordiali vagavano per il regno e usavano l'energia mistica come forza vitale. Ogni volta che un Primordiale moriva, la sua forza veniva trasmessa alle montagne Di-Gata.\nI Radosiani scoprirono le pietre magiche e recuperarono la loro energia solo da otto degli undici sigilli esistenti. Molte di queste furono raccolte e trasformate in dadi, e sopra di esse fu impresso il sigillo del potere corrispondente. I principali sigilli sono: \"Nega\" (Forza), \"Yin\" (Giovent\u00f9), \"Yan\" (Saggezza), \"Ogama\" (Ordine), \"Infinis\" (Eternit\u00e0), \"Dako\" (Caos), \"Sum\" (Pace), \"Altas\" (Equilibrio), \"Vitus\" (Rinnovamento), \"Ethos\" (Decadenza), \"Nostrum Vitae\" (Guarigione), \"Orn-Ra\" (Antico sigillo), \"Mal-Ra\" (Antico sigillo), \"Di-Gata\" (Creazione) e \"Nova\" (Attuale sigillo).\nChiunque fosse in grado di utilizzare le pietre veniva chiamato \"Mago\". Secondo la tradizione, i primi ad utilizzare le pietre Di-Gata erano gli aderenti della Trib\u00f9 di Chi'Brek. I Maghi decisero quanti sigilli usare con le loro combinazioni. Un singolo sigillo non \u00e8 in grado di sprigionare molta potenza, ma combinato con altri, spesso dona a colui che li usa, poteri straordinari. Molti Maghi scelsero di specializzarsi in uno o due sigilli, per averne maggiore controllo.\nI Maghi di Yan, un potente ordine di Rados cre\u00f2 i \"Di-Gata Defenders\", un gruppo di potenti Maghi che avrebbe lottato per il bene. Questi difensori sarebbero stati allenati per raffinare l'uso delle loro pietre.\nMa nonostante i propositi di pace, un Mago di Yan, Nazmul, assetato di potere, tradisce il suo ordine, reclutando potenti maghi e creando L'Ordine di Infinis. Nazmul ha l'ambizione di ottenere l'immortalit\u00e0 e si proclama dittatore di Rados.\nNazmul, per aumentare il potere dell'Ordine di Infinis, cerca di rigenerare una bestia, il Megalith, dotato di poteri inimmaginabili, che renderebbe Nazmul praticamente invincibile e lo fa utilizzando una consistente parte di energia del pianeta.\nQuando il mostro viene creato, obbliga i precedenti Di-Gata Defenders a scendere in campo. I Maghi di Yan per compensare la potenza del Megalith creano il Rituale di sigillazione allo scopo di sconfiggerlo. Brim, un costruttore di pietre magiche cre\u00f2 per il rituale quattro Pietre della Purezza.\nI Di-Gata Defenders, con l'ausilio delle quattro Pietre della Purezza, sigillarono il Megalith tramite la Macchina della Sigillazione e nell'occasione venne distrutto anche il primo corpo di Nazmul.\nI quattro Defenders originali ebbero cinque figli. Questi vennero condotti in un dojo segreto affinch\u00e9 venissero allenati e preparati al giorno in cui il Megalith si sarebbe nuovamente liberato dal suo sigillo. I ragazzi, intuito che il sigillo si stava rompendo, abbandonano il dojo avventurandosi per il pianeta per continuare la missione dei loro genitori: sigillare nuovamente il Megalith.\nNella seconda stagione, la distruzione del Megalith genera la liberazione degli Ethos, antichi vampiri che si cibano di energia Di-Gata, imprigionati tempo addietro dai Maghi di Yan. Ai Di-Gata Defenders si ricongiungono Rion e Adam.\nEpisodi.\nLa serie \u00e8 composta di due stagioni, ognuna di 26 episodi."}
{"id": "2924076", "revid": "767487", "url": "https://it.wikipedia.org/wiki?curid=2924076", "title": "The Human Centipede (First Sequence)", "text": "The Human Centipede (First Sequence) \u00e8 un film horror del 2009 scritto e diretto da Tom Six.\nIl film \u00e8 incentrato su un folle medico che vuole unire chirurgicamente tre persone, bocca con ano, allo scopo di creare un \"centopiedi umano\". Il film ha vinto diversi premi in festival cinematografici internazionali dedicati al genere horror.\nTrama.\nJenny e Lindsay, due turiste americane in vacanza in Germania, si ritrovano sperdute in un bosco dopo aver forato una gomma. Alla ricerca di aiuto, arrivano di fronte ad una lussuosa villa abitata dal Dr. Josef Heiter, un chirurgo di fama internazionale da tempo in pensione. Ma il padrone di casa si dimostra ben presto una figura inquietante, che vuole usare le due ragazze per i suoi folli scopi. Dopo aver passato anni a separare gemelli siamesi, decide di unire chirurgicamente le due ragazze e un turista giapponese, tramite bocca e ano, per creare una sorta di centopiedi umano dotato di un unico apparato digerente.\nLindsay cercher\u00e0 di scappare dalla follia del dottore, ma verr\u00e0 catturata e diventer\u00e0 \"il pezzo centrale del centopiedi\". Il Dr. Heiter, finita l'operazione, \u00e8 orgoglioso della sua creazione. Le due ragazze, insieme al giapponese Katsuro cercheranno in vari modi di ribellarsi e scappare, ma i tentativi restano vani. Vedono una reale occasione per fuggire dal laboratorio quando due poliziotti bussano alla casa del dottore per chiedere informazioni di Jenny e Lindsay. Una volta distolti i due detective dall'entrare in cantina, il folle torna nel laboratorio, ma qui viene ferito al piede da Katsuro.\nI tre cercano di scappare, ma Katsuro si suicida, dicendo che la situazione \u00e8 una prova che la giustizia divina esiste, e che lo sta punendo per tutte le cattive azioni da lui compiute. Le due ragazze rimangono quindi inerti, visto che il ragazzo era il capo del centopiedi. Ma prima che Heiter faccia un'altra mossa, la polizia ritorna a casa. Il folle e i due poliziotti si uccidono a vicenda. Anche Jenny muore, visto che l'operazione l'aveva fatta ammalare. Lindsay, l'unica sopravvissuta, inizia a urlare e tiene stretta la mano dell'amica morta, comprendendo che ora \u00e8 realmente sola.\nSoggetto.\nIl regista Tom Six, che \u00e8 anche lo sceneggiatore del film, ha affermato di avere tratto spunto per la realizzazione dello stesso dall'idea di punire un molestatore di bambini, che ha visto ritratto in televisione, cucendogli la bocca all'ano di un camionista obeso. Il suo lavoro \u00e8 stato influenzato dalle opere iniziali di David Cronenberg, dal cinema horror giapponese, in particolare da Takashi Miike, e dal controverso \"Sal\u00f2 o le 120 giornate di Sodoma\" diretto da Pier Paolo Pasolini nel 1975. Il personaggio del Dr. Heiter, interpretato da Dieter Laser, rappresenta una parodia dei medici nazisti che hanno condotto esperimenti sugli esseri umani durante il Terzo Reich. Temendo di non ricevere i fondi necessari per la realizzazione del film, il regista si \u00e8 limitato a riferire agli investitori la sua intenzione di creare un horror internazionale attaccando insieme un gruppo di persone, senza accennare alla loro cucitura bocca-ano.\nLa \"tagline\" \"100% medicalmente accurato\" usata per il lancio del film deriverebbe dalla consulenza di un vero medico olandese di cui si sarebbe avvalso lo stesso Six riguardo alla reale fattibilit\u00e0 pratica dell'esperimento descritto nel film.\nDivieti.\nNegli Stati Uniti, il film \u00e8 stato vietato ai minori di 17 anni per presenza di scene di nudo, linguaggio scorretto, sadismo e forte violenza. In Germania una versione censurata ha ottenuto il divieto ai minori di 18 anni.\nAccoglienza.\nIl film \u00e8 stato accolto da recensioni miste da parte della critica che grosso modo si \u00e8 divisa. Sul sito aggregatore Rotten Tomatoes ha ottenuto il 49% delle recensioni professionali positive, con un voto medio di 5,1 su 10 basato su 91 critiche, mentre su Metacritic ha ricevuto una valutazione di 33 su 100, basata su 15 recensioni. Diversi critici, nel lodare il film, accostano il regista a David Cronenberg per la cura con cui descrive l'esperimento parabiotico per la creazione del centopiedi umano. Il critico Roger Ebert non gli assegna alcuna stella sostenendo che questo sistema di valutazione \u00e8 inapplicabile per il film in questione (\"Il film \u00e8 buono? \u00c8 brutto? Importa? \u00c8 quello che \u00e8 e occupa un mondo dove le stelle non brillano\").\nSequel.\nAll'uscita del film il regista Tom Six ha dichiarato che avrebbe realizzato una trilogia dedicata al \"centopiedi umano\", infatti nell'ottobre del 2011 \u00e8 stato distribuito nelle sale cinematografiche statunitensi il primo sequel dal titolo \"The Human Centipede 2 (Full Sequence)\". Il 2015 \u00e8 l'anno di uscita del terzo e ultimo capitolo della saga, intitolato \"The Human Centipede 3 (Final Sequence)\"."}
{"id": "2924077", "revid": "71433", "url": "https://it.wikipedia.org/wiki?curid=2924077", "title": "The Human Centipede", "text": ""}
{"id": "2924079", "revid": "1305772", "url": "https://it.wikipedia.org/wiki?curid=2924079", "title": "Lou\u010dky (Svat\u00fd Ji\u0159\u00ed)", "text": "Lou\u010dky \u00e8 una frazione di Svat\u00fd Ji\u0159\u00ed, comune ceco del distretto di \u00dast\u00ed nad Orlic\u00ed, nella regione di Pardubice.\nGeografia fisica.\nIl paese si trova 1,5\u00a0km a nord-ovest da Svat\u00fd Ji\u0159\u00ed. Nel villaggio sono state registrate 33 abitazioni, nelle quali vivono 82 persone.\nAltri comuni limitrofi Koso\u0159\u00edn, No\u0159\u00edn e Choce\u0148 ad ovest, Z\u00e1\u0159eck\u00e1 Lhota, B\u0159ezenice, Mostek, Hem\u017ee, Ole\u0161n\u00e1 e Nasavrky a nord, Oucmanice, Orl\u00edk e Brand\u00fds nad Orlic\u00ed ad est e S\u00edtiny, Z\u00e1l\u0161\u00ed, Chot\u011b\u0161iny, Vod\u011brady, Vra\u010dovice ed Orlov a sud."}
{"id": "2924080", "revid": "599013", "url": "https://it.wikipedia.org/wiki?curid=2924080", "title": "Lou\u010dky", "text": "Il toponimo Lou\u010dky pu\u00f2 riferirsi alle seguenti localit\u00e0 della Repubblica Ceca:"}
{"id": "2924101", "revid": "71155", "url": "https://it.wikipedia.org/wiki?curid=2924101", "title": "Kenan Thompson", "text": "\u00c8 conosciuto per essere un membro del cast del \"Saturday Night Live\" dal 2003. \u00c8 anche conosciuto per i suoi ruoli da protagonista in \"Il mio grasso grosso amico Albert\" e \"Missione hamburger\".\nBiografia.\nNel 2003 entra a far parte del cast di supporto del \"Saturday Night Live\" divenendo il primo membro del cast ad essere nato dopo il debutto del SNL nel 1975. Dal 2005 entra nel cast principale, Thompson \u00e9 ora membro del cast da 14 anni eguagliando per longevit\u00e0 nello show il collega Darrell Hammond (1995-2009). Deteniene il record del SNL per numero di imitazioni da lui eseguite durante lo show, ben 122, tra di queste vi sono: Whoopi Goldberg, O. J. Simpson, Louis Armstrong, B.B. King, Bill Cosby, Martin Luther King Jr., Maya Angelou, Cuba Gooding Jr., will.i.am, Forest Whitaker, Herman Cain, Serena Williams e molti altri.\nDoppiatori italiani.\nDa doppiatore \u00e8 sostituito da: "}
{"id": "2924105", "revid": "450700", "url": "https://it.wikipedia.org/wiki?curid=2924105", "title": "Zona glomerulare", "text": ""}
{"id": "2924106", "revid": "125112015", "url": "https://it.wikipedia.org/wiki?curid=2924106", "title": "Ermes Borsetti", "text": "Carriera.\nAla, esordisce in serie A con la Pro Vercelli in cui milita per due stagioni per poi passare ai viola, sempre in serie A.&lt;br&gt;Passa poi alla Roma (con la parentesi di una stagione al Torino) con cui gioc\u00f2 anche la finale di Coppa Italia della stagione 1940-1941, persa contro il . In Serie A colleziona 187 presenze e 44 reti.&lt;br&gt;Sul finire della carriera fu giocatore-allenatore del Rieti e del Colleferro dove fu anche capitano, con i rossoneri ottenne la promozione nel 1949-1950 in Serie C; dal 1957 fu allenatore dell'Humanitas di Roma, tra i dilettanti laziali.\nNella stagione 1963-64 allen\u00f3 il Rieti con cui vinse il campionato di Promozione Laziale, battendo il Formia dopo spareggio\nPalmar\u00e8s.\nStatistiche da allenatore.\n\"In grassetto le competizioni vinte.\""}
{"id": "2924108", "revid": "110157", "url": "https://it.wikipedia.org/wiki?curid=2924108", "title": "Lavirint", "text": "Lavirint \u00e8 l'ottavo album dei Van Gogh, un gruppo rock serbo molto famoso ed apprezzato nei Balcani.\nExtra.\n\u00c8 disponibile anche una versione del disco con in allegato un DVD. Il contenuto del disco sono alcuni video ufficiali dell'album, il video del live della canzone Tik - tak, la recensione del disco e il video che mostra come hanno girato il video per la canzone Nek' te telo nosi."}
{"id": "2924113", "revid": "767487", "url": "https://it.wikipedia.org/wiki?curid=2924113", "title": "The Lynbrook Tragedy", "text": "The Lynbrook Tragedy \u00e8 un cortometraggio del 1914 diretto da Kenean Buel e interpretato da Alice Joyce e Tom Moore.\nTrama.\nRuth cerca di aiutare suo padre, diventato un relitto umano dopo il suo amore infelice per Vivian Gregg, famosa stella del teatro. L'uomo vuole vendicarsi e uccidere l'attrice. Costei \u00e8 innamorata di Mitchell, un giovane commediografo fidanzato con Ruth. Quando Malloy cerca di sparare a Vivian, Ruth riesce a fermarlo. Mitchell, che aveva lasciato la fidanzata per diventare l'amante dell'attrice, apre gli occhi e si rende conto che stava anche lui per seguire il destino di Malloy e che sarebbe diventato un disperato senza futuro. Per la prima volta, Vivian si rende conto di essersi comportata in maniera infame: innamorata veramente di Mitchell, si rifugia in libreria. Ruth, Mitchell e Malloy sentono uno sparo: nella stanza trovano Vivian morta.\nProduzione.\nIl film in due rulli, fu prodotto dalla Kalem Company-\nDistribuzione.\nIl film venne distribuito nelle sale il 26 ottobre 1914 dalla General Film Company.\nCritica.\nTrama e critica su Stanford University"}
{"id": "2924114", "revid": "110157", "url": "https://it.wikipedia.org/wiki?curid=2924114", "title": "Didinium", "text": "Didinium \u00e8 un genere di ciliati. Sono organismi unicellulari che vivono indifferentemente nelle acque dolci o salate; sono note almeno tre specie che vivono in mare. Sono predatori: si nutrono principalmente di parameci, anche se alcune specie, per esempio \"D. gargantua\", si nutrono di altri protisti fra cui Dinoflagellati, Cryptophyta e alghe verdi.\nMorfologia.\nIl didinio ha due file di ciglia, le quali circondano ad anello l'organismo e sono utilizzate per il movimento e la nutrizione. Il genere \"Didinium\" si distingue dal genere correlato \"Monodinium\" in quanto quest'ultimo ha una sola fila di ciglia, tranne che durante la divisione cellulare. La forma \u00e8 arrotondata (possono essere di forma ovale o a forma di botte), e la lunghezza pu\u00f2 variare da 4 a 20 \u00b5m. All'estremit\u00e0 anteriore \u00e8 presente una struttura sporgente a forma di cono che racchiude il citostoma, ossia un'apertura buccale; la dimensione del cono varia tra le diverse specie.\nCome tutti i ciliati, i didinii sono dotati di due nuclei di funzione diversa: il \"macronucleo\", pi\u00f9 grande e poliploide, che presiede al metabolismo della cellula, e il \"micronucleo\", pi\u00f9 piccolo e diploide, che interviene in tutti i processi di riproduzione, sia sessuata che agamica. La riproduzione agamica \u00e8 per scissione binaria, quella sessuata per coniugazione.\nFisiologia.\nLa maggior parte delle specie di \"Didinium\" si nutrono di parameci. \"D. nasutum\", un didinio che si nutre esclusivamente di parameci, impiega delle strutture speciali, dette estrusomi, fra cui le tossicisti della regione orale, che rilasciano tossine in grado di paralizzare la preda bloccandone il movimento delle ciglia, o le tricocisti; una volta catturato, il paramecio viene inghiottito tutto intero attraverso il citostoma anteriore estensibile. In mancanza di parameci, \"D. nasutum\" si trasforma in cisti, una forma di resistenza quiescente, ricoperta da un rivestimento protettivo resistente e con attivit\u00e0 metaboliche ridotte."}
{"id": "2924115", "revid": "729019", "url": "https://it.wikipedia.org/wiki?curid=2924115", "title": "Ferrovia Museo Blonay-Chamby", "text": "La ferrovia museo Blonay-Chamby (BC) \u00e8 una linea ferroviaria, a scartamento metrico, dismessa al traffico normale e utilizzata per treni d'epoca e amatoriali nonch\u00e9 come collegamento per il Museo dello scartamento ridotto di Chaulin.\nStoria.\nL'origine della tratta ferroviaria ascende al 1902 quando venne inaugurata la linea ferroviaria, della societ\u00e0 \"Chemins de fer \u00e9lectriques Veveysans (CEV)\" Vevey-Saint-L\u00e9gier-Blonay-Chamby che in quest'ultima stazione raggiunse la linea gi\u00e0 aperta l'anno precedente \"Montreux-Les Avants\" della societ\u00e0 Montreux-Berner Oberland-Bahn (MOB). Nel 1966 l'esercizio ferroviario venne soppresso tuttavia, nel 1968, la ferrovia rinacque come \"ferrovia museo\" ad opera di un gruppo di appassionati riunitisi in associazione costituita come \"Chemin de fer-mus\u00e9e Blonay-Chamby Soci\u00e9t\u00e9 coop\u00e9rative\"\nLa ferrovia possiede oggi (2011) la pi\u00f9 grande collezione di rotabili storici a scartamento metrico della Svizzera: pi\u00f9 di 70 rotabili di ogni tipo esposti in due grandi padiglioni del sito museale di Chaulin. Tra i materiali rotabili, una carrozza passeggeri costruita per la Ferrovia del Moncenisio a sistema Fell, in esercizio dal 1868 al 1871.\nIl servizio ferroviario si svolge tra il 1\u00ba maggio e il 31 ottobre di ogni anno ed effettua servizi a trazione elettrica e a trazione a vapore utilizzando rotabili d'epoca restaurati.\nCaratteristiche.\nLa ferrovia museo Blonay-Chamby, della lunghezza di 2.950 m, si trova nella Svizzera romanda, sulle alture tra Vevey e Montreux, a nord del Lago di Ginevra e collega Blonay sulla Vevey-Blonay-Les Pl\u00e9iades con Chamby sulla Montreaux-Les Avants-Montbovon-Ch\u00e2teau-d'Oex-Gstaad-Zweisimmen."}
{"id": "2924117", "revid": "115533", "url": "https://it.wikipedia.org/wiki?curid=2924117", "title": "Bamse (missile)", "text": ""}
{"id": "2924122", "revid": "110157", "url": "https://it.wikipedia.org/wiki?curid=2924122", "title": "We Play Endlessly", "text": "We Play Endlessly \u00e8 una raccolta del gruppo musicale islandese Sigur R\u00f3s, pubblicata il 31 gennaio 2009 nel Regno Unito gratuitamente insieme al giornale \"The Independent\".\nIl disco.\nSi tratta di una raccolta di brani dagli album ed EP precedenti:"}
{"id": "2924124", "revid": "767487", "url": "https://it.wikipedia.org/wiki?curid=2924124", "title": "The Theft of the Crown Jewels", "text": "The Theft of the Crown Jewels \u00e8 un cortometraggio del 1914 diretto da Kenean Buel e interpretato da Alice Joyce e Tom Moore.\nTrama.\nTrama, critica e foto su Stanford University\nProduzione.\nIl film, prodotto dalla Kalem Company\nDistribuzione.\nIl film venne distribuito nelle sale il 23 novembre 1914 dalla General Film Company."}
{"id": "2924126", "revid": "115533", "url": "https://it.wikipedia.org/wiki?curid=2924126", "title": "Bantam (missile)", "text": ""}
{"id": "2924129", "revid": "115533", "url": "https://it.wikipedia.org/wiki?curid=2924129", "title": "Barak (missile)", "text": ""}
{"id": "2924136", "revid": "115533", "url": "https://it.wikipedia.org/wiki?curid=2924136", "title": "Bloodhound (missile SAM)", "text": ""}
{"id": "2924140", "revid": "767487", "url": "https://it.wikipedia.org/wiki?curid=2924140", "title": "The Riddle of the Green Umbrella", "text": "The Riddle of the Green Umbrella \u00e8 un cortometraggio del 1914 diretto da Kenean Buel e interpretato da Alice Joyce e James B. Ross.\nTrama.\nTrama completa e critica su Stanford University\nProduzione.\nIl film in due rulli, fu prodotto dalla Kalem Company,\nDistribuzione.\nIl film venne distribuito nelle sale il 9 novembre 1914 dalla General Film Company."}
{"id": "2924141", "revid": "115533", "url": "https://it.wikipedia.org/wiki?curid=2924141", "title": "Blowpipe (missile)", "text": ""}
{"id": "2924143", "revid": "223320", "url": "https://it.wikipedia.org/wiki?curid=2924143", "title": "Avro Blue Steel", "text": ""}
{"id": "2924146", "revid": "1318658", "url": "https://it.wikipedia.org/wiki?curid=2924146", "title": "Pinzano al Tagliamento", "text": "Pinzano al Tagliamento (\"Pin\u00e7an\" in friulano) \u00e8 un comune italiano di abitanti del Friuli-Venezia Giulia, appartenente alla UTI delle Valli e delle Dolomiti Friulane; dista da Pordenone e 32\u00a0km da Udine.\nSi trova nella Media Val Tagliamento, con la parte occidentale del comune che lambisce la Val Cosa, mentre quella nordorientale si trova invece nella bassa Val d'Arzino. La posizione geografica del territorio, che si trova nella fascia di transizione tra l'alta pianura friulana e i primi rilievi pedemontani, \u00e8 di particolare pregio naturalistico e questo anche grazie all'abbondanza di boschi e corsi d'acqua, alla presenza dell'importante habitat costituito dal fiume Tagliamento, ed infine dallo scarso impatto dell'uomo sul territorio.\nIl comune fu gravemente colpito dal terremoto del Friuli del 1976, ricevendo in seguito la Medaglia d'Oro al Merito Civile per la ricostruzione perfettamente riuscita ed il restauro delle opere d'arte.\nGeografia fisica.\nTerritorio.\nIl comune si trova quasi al centro del Friuli, nella prima fascia pedemontana. Il capoluogo \u00e8 collocato nel dolce pendio compreso fra il colle del castello e la scarpata naturale del fiume Tagliamento, mentre la frazione di Valeriano sorge su un terreno pressoch\u00e9 pianeggiante.\nIl territorio comunale pu\u00f2 essere diviso in due parti: la prima, collinare ed accidentata, \u00e8 quasi totalmente ricoperta da boschi percorsi da numerosi piccoli corsi d'acqua. Essendo il suolo prevalentemente composto da argille e conglomerati, sono abbastanza frequenti gli smottamenti (in friulano \"lavines\"). La parte meridionale del comune, invece, si innesta gradualmente nella pianura friulana, e quindi risulta pi\u00f9 adatta agli insediamenti umani ed alle coltivazioni. I rilievi, similmente a quelli della pedemontana pordenonese e del vicino monte di Ragogna, non sono di origine morenica, anche se si trovano nella fascia un tempo occupata dal ghiacciaio del Tagliamento. Sono invece di origine tettonica, come testimonia la presenza di linee di faglia trasversali.\nSecondo la Classificazione sismica, il comune appartiene alla zona 1 (sismicit\u00e0 alta).\nCome riportato anche nel nome completo del comune, il principale corso d'acqua \u00e8 il fiume Tagliamento, che si trova a meno di un chilometro in linea d'aria dal capoluogo e scorre 75 metri pi\u00f9 in basso rispetto alla quota della piazza. L'alveo del fiume \u00e8 ben delimitato da una caratteristica scarpata alta una cinquantina di metri, che lo separa dalla sovrastante pianura. Questa scarpata si \u00e8 formata in seguito all'incisione fluviale del conoide di deiezione che costituisce la parte alta della pianura friulana.\nAltri corsi d'acqua di una certa rilevanza sono il torrente Arzino, il torrente Gerchia, il rio Rugo (roggia di Valeriano), il torrente Pontaiba e il torrente Cosa, che ne delimita il confine ovest.\nL'altitudine del territorio comunale varia da un massimo di 454 m s.l.m., nei pressi della cima del Monte Santo, ad un minimo di 119 m s.l.m., nel punto pi\u00f9 meridionale del greto del fiume Tagliamento. L'altitudine media del territorio comunale \u00e8 di 310 metri sul livello del mare. Pinzano dista in linea d'aria 46\u00a0km dall'Austria, 36\u00a0km dalla Slovenia e 47\u00a0km dalla laguna di Marano, nel golfo di Trieste.\nClima.\nPinzano al Tagliamento, secondo la classificazione dei climi di K\u00f6ppen, gode di un tipico clima temperato delle medie latitudini, piovoso o generalmente umido in tutte le stagioni e con estati molto calde.\nLe precipitazioni si concentrano nei periodi compresi tra marzo e maggio, con un leggero calo nei mesi estivi, e un riacutizzarsi nel periodo compreso tra ottobre e novembre inoltrato. La classificazione climatica del Comune \u00e8: zona E, 2750 GG.\nLa seguente tabella riporta i valori della stazione meteorologica di Maniago, che si trova a circa 17\u00a0km in linea d'aria dal capoluogo, e che pu\u00f2 essere assunta come riferimento per il comune di Pinzano.\nOrigini del nome.\n\"Pinzano\" \u00e8 un toponimo di origine prediale, risalente all\u2019epoca romana. Indica che questa zona, in cui verosimilmente esisteva gi\u00e0 un villaggio, venne concessa ad un colono di nome \"Pincius\". Lo specificativo \"al Tagliamento\" \u00e8 stato aggiunto con il Regio Decreto n.3893 del 18/08/1867. Nel comune hanno origine prediale anche i toponimi \"Valeriano\" e, probabilmente, \"Ampiano\".\nStoria.\nPreistoria ed et\u00e0 romana.\nRitrovamenti archeologici confermano la presenza umana a Pinzano al Tagliamento fin dall'et\u00e0 preistorica: gli scavi di Borgo Ampiano hanno portato alla luce manufatti in pietra e ceramica risalenti al mesolitico recente, mentre a Valeriano sono stati ritrovati reperti neolitici. Presso la localit\u00e0 Pontaiba, invece, sono stati trovati interessanti reperti risalenti all'et\u00e0 del bronzo, tra cui una punta di freccia in selce custodita a Lestans, nel museo archeologico di villa Savorgnan.\nIn seguito, intorno alla met\u00e0 del primo millennio a.C. si iniziarono ad insediare i Celti, i quali a loro volta subirono la conquista romana.\nPinzano continu\u00f2 a svolgere un ruolo importante nel sistema viario romano, che era basato sulle direttrici gi\u00e0 esistenti. La via di comunicazione che percorreva il corso del fiume Tagliamento assunse una certa rilevanza in quanto collegava la citt\u00e0 romana di Concordia con la provincia del Norico, e per questo le \u00e8 stato dato informalmente il nome di \"Germanica\". Per quanto riguarda la strada pedemontana, i romani sicuramente utilizzarono questo antico percorso, ed in et\u00e0 augustea lo rettificarono nel tratto fra Travesio e Marsure in modo da discostarsi da Maniago abbreviando il percorso.\nI toponimi Pinzano, Valeriano e molto probabilmente anche Ampiano sono di origine prediale latina, ed indicano che questi villaggi con i relativi terreni agricoli furono concessi a dei coloni romani. Pertanto si pu\u00f2 presupporre che questi insediamenti avessero un carattere colonico-militare, di controllo delle vie di comunicazione e delle trib\u00f9 celtiche che sicuramente continuarono a popolare la zona. I ritrovamenti archeologici confermano il carattere piuttosto sparso dello stanziamento, con prevalenza di impianti rustici di modeste dimensioni, ma anche una notevole vivacit\u00e0 commerciale.\nIl Medioevo e l'et\u00e0 moderna.\nIn seguito al declino dell'impero romano, il Friuli sub\u00ec numerose invasioni barbariche fino alla conquista dei Longobardi, che si insediarono stabilmente e fecero di Cividale la capitale del Ducato del Friuli. Alla caduta di quest'ultimo la regione divenne prima Marca del Sacro Romano Impero, quindi Patria del Friuli sotto giurisdizione del Patriarcato di Aquileia. \u00c8 proprio a questo periodo che risale il pi\u00f9 antico documento in cui compaia un Signore di Pinzano: siamo nel 1134 ed il notabile in questione \u00e8 Ermanno di Pinzano (\"Herman de Pinzano\"). Quindi sicuramente a questa data esisteva gi\u00e0 un castello ed una giurisdizione feudale, che si estendeva all'incirca dal Cosa all'Arzino e da Clauzetto ai confini con Spilimbergo. I Signori di Pinzano vengono annoverati fra i \u201cliberi feudatari\u201d, ovvero coloro che possiedono una sufficiente importanza ed autonomia per essere direttamente investiti dall'autorit\u00e0 imperiale.\nFra il 1352 e il 1354 il castello pass\u00f2 alla famiglia dei Savorgnan, tra le pi\u00f9 ricche ed influenti del Friuli, che in seguito entr\u00f2 in possesso anche dei beni della giurisdizione pinzanese e install\u00f2 a Pinzano l'ufficio giurisdizionale del proprio feudo. L'iniziale fedelt\u00e0 al Patriarca di Francesco Savorgnan si tramut\u00f2 nel giro di qualche decennio in un orientamento dei rapporti della famiglia verso Venezia, che in quel periodo stava accrescendo la propria importanza politica e militare. Nel 1420 Venezia invadeva il Friuli, ponendo fine al Patriarcato ed instaurando un dominio che sarebbe terminato solo nel 1797. Sotto Venezia il castello perse molta della sua importanza militare, ma mantenne il controllo giuridico, burocratico e finanziario del feudo.\nDa Napoleone ai giorni nostri.\nNel 1797, in seguito al trattato di Campoformido, il Friuli venne ceduto all'Impero austriaco. Torn\u00f2 di dominio napoleonico, all'interno del Regno Italico, fino alla Restaurazione del 1815: quindi l'intero Lombardo-Veneto venne sottomesso nuovamente all'Austria. Nel 1866, al termine della Terza guerra d'Indipendenza, avvenne l'unificazione definitiva al Regno d'Italia. In epoca napoleonica il sistema viario venne ristrutturato significativamente: furono costruite le attuali strade provinciali tra Ampiano e Valeriano e tra Valeriano e Pinzano. A ricordo del passaggio di Napoleone, a Valeriano venne sistemata una colonna celebrativa chiamata appunto \"napoleonica\".\nNel XIX secolo le condizioni di vita erano povere, con un'economia fondata quasi esclusivamente sull'agricoltura, e molti uomini adulti emigravano all'estero per lavoro durante la stagione estiva. Prospettive lavorative in zona si ebbero solamente nei primi del Novecento, con la costruzione prima del ponte e poi della ferrovia Casarsa-Gemona: nel 1912 venne aperto il tratto fra Spilimbergo e Pinzano, mentre nel 1914 la ferrovia venne completata.\nNel 1914, allo scoppio della prima guerra mondiale, Pinzano divenne centro di movimento truppe e sulle colline vennero installate postazioni militari e di artiglieria. Il 26 ottobre 1917, a seguito della battaglia di Caporetto, giunsero a Pinzano le prime truppe italiane in ritirata, e nei giorni successivi il paese visse un vero e proprio esodo sia di militari che di civili. Vista l'impossibilit\u00e0 di fermare gli austro-tedeschi nella battaglia di Ragogna, il 1\u00ba novembre un'arcata del ponte venne fatta saltare nel tentativo quantomeno di rallentare l'avanzata. Durante la seconda guerra mondiale \u00e8 da segnalare la costruzione dell'ossario sul colle Pion: in seguito all'armistizio la zona divenne presidio di truppe tedesche, che furono attaccate con successo da una squadra partigiana nel settembre 1944. Pinzano era infatti una zona contesa al confine con la Repubblica della Carnia, istituita dagli stessi partigiani e sopravvissuta per pochi giorni tra il settembre e l'ottobre 1944. Nel 1953, ovvero quando la ricostruzione postbellica era ancora in corso, Pinzano fu raggiunta dall'acquedotto.\nNel dopoguerra, un evento storico di grande portata fu il terremoto del 1976. La scossa di maggio fece nel comune 14 morti, rase al suolo 77 case e danneggi\u00f2 in modo pi\u00f9 o meno grave quasi tutte le costruzioni. Nel 1986 la ricostruzione era completata gi\u00e0 al novanta per cento, comportando cambiamenti anche notevoli nell'aspetto dei paesi e soprattutto della piazza del capoluogo.\nSimboli.\nI simboli del comune sono: lo stemma concesso con D.P.R. del 16 novembre 1962 che si blasona come:\ne il gonfalone civico:\nMonumenti e luoghi d'interesse.\nArchitetture religiose.\nChiesa di San Martino.\nLa prima nota scritta di un oratorio dedicato a San Martino, sito in Pinzano, risale al 1294. Si trattava solamente di un oratorio con annesso luogo di culto, che rientrava nella competenza della pieve di Valeriano. A partire dal Cinquecento la struttura inizia ad essere ampliata ed abbellita con affreschi, alcuni dei quali eseguiti dal noto Giovanni Antonio De Sacchis detto Il Pordenone. I rimaneggiamenti continuano fino al Settecento, quando la chiesa assume il suo aspetto attuale. Dal 1940 diviene sede parrocchiale. Gravemente danneggiato dal sisma del 1976, l'edificio venne riaperto alla comunit\u00e0 dieci anni dopo.\nChiesa di Santo Stefano.\nLa pieve di Valeriano, dedicata a Santo Stefano, deriva dall'antica pieve di San Pietro a Travesio e viene menzionata per la prima volta in una bolla papale del 1186. Fino al 1940 la parrocchia di Valeriano copriva l'intera estensione del territorio comunale di Pinzano. L'attuale edificio venne costruito nel 1492 in stile romanico con influssi gotici, tuttavia il sisma del 1976 richiese lavori di ristrutturazione talmente radicali da rendere necessaria la riconsacrazione. L'interno conserva pregevoli affreschi, tra cui un trittico del Pordenone che viene considerata la sua prima opera di attribuzione certa.\nChiesa di Santa Maria dei Battuti.\nSanta Maria dei Battuti \u00e8 una piccola chiesa eretta dalla confraternita dei Battuti di Valeriano attorno al 1300. La confraternita raccoglieva, come suggerisce il nome, dei flagellanti che promuovevano il culto religioso e si adoperavano in opere di carit\u00e0. L'edificio si trova sul lato nord della piazza di Valeriano, ed \u00e8 conosciuto principalmente per la sua facciata quattrocentesca, che \u00e8 stata definita \"una preziosa antologia che raccoglie e illustra i tre secoli d'oro della pittura\". All'intero si trovano preziosi dipinti, tra cui una Nativit\u00e0 del Pordenone risalente al 1527.\nChiesa della Santissima Trinit\u00e0.\nLa chiesa della Santissima Trinit\u00e0, comunemente detta \"Santissima\", si trova a valle del paese di Pinzano e presso il cimitero. Lungo il suo percorso si sviluppava la strada pedemontana, che portava al traghetto del Tagliamento, ma anche la strada che collegava agevolmente Pinzano e la Val d'Arzino alla pianura friulana. Come le sole altre due chiese dedicate alla Trinit\u00e0 presenti nella diocesi, anche questa si trova nei pressi di un corso d'acqua, ed \u00e8 possibile che vada a sostituire antiche devozioni pagane riferite a questo elemento. La chiesa ha probabilmente origini cinquecentesche, ma si trovava in un luogo diverso da quello attuale. Non \u00e8 stato finora possibile stabilire con certezza quale fosse questo luogo, tuttavia sembra probabile che si possa trattare della porzione di alveo del Tagliamento pianeggiante posta subito a valle della costruzione attuale: il cosiddetto \"saletto\" del Tagliamento.\nDi certo l'edificio fu ricostruito nel luogo attuale nel Settecento, molto probabilmente, come indica un'epigrafe posta sulla facciata principale, in seguito alla piena del Tagliamento del 1740, che potrebbe aver distrutto il vecchio edificio posto pi\u00f9 in basso. A quell'epoca la chiesa aveva una certa importanza, fu sede di una confraternita, possedeva un confessionale ed era meta di processioni propiziatorie da tutta la val d'Arzino. Dal 1723 al 1730, per decreto vescovile, ai pellegrini veniva concessa l'indulgenza plenaria in occasione della Solennit\u00e0 della Santissima Trinit\u00e0. Dalla fine dell'Ottocento le fu affiancato il cimitero del paese. Nel corso dell'anno 1968 vi si celebrarono ancora sei messe, pi\u00f9 tre votive, ma la chiesa cadde in disuso in seguito ai danni riportati nel terremoto del 1976. Nel 2006 sono stati completati la ristrutturazione ed il restauro che hanno permesso di riaprirla al culto. La chiesa non \u00e8 normalmente aperta al pubblico, al di fuori della celebrazione religiosa del 1\u00ba novembre che solitamente si tiene in questo luogo.\nArchitetture civili.\nPonte di Pinzano.\nPresso Pinzano il corso del fiume Tagliamento passa in una strettoia naturale, e ci\u00f2 ha fatto s\u00ec che gi\u00e0 dai tempi pi\u00f9 antichi il luogo fosse sede di un traghetto. Il 29 settembre 1901 si venne a costituire un consorzio intercomunale preposto alla costruzione di un ponte stabile, che approv\u00f2 il progetto dell'impresa Odorico &amp; C. di Milano. I lavori per la costruzione del ponte iniziarono nel 1903 e durarono tre anni: l'inaugurazione dell'opera avvenne il 16 settembre 1906. La struttura era lunga 181 metri e alta 30 metri sul livello delle acque: venne costruita in tre archi parabolici ed era all'epoca il pi\u00f9 grande ponte in cemento armato d'Europa.\nIl 4 novembre 1966, la struttura venne travolta dalla tristemente nota piena del fiume: un pilone venne scalzato compromettendo in modo irreparabile l'intera struttura, che dovette essere fatta brillare. Quindi fu indetto un appalto per la costruzione di un nuovo ponte: i lavori, iniziati nel 1968, si conclusero due anni dopo. Anche la nuova opera era all'avanguardia in quanto prevedeva l'utilizzo del cemento armato precompresso e della spettacolare tecnica costruttiva a sbalzo, senza sostegno, e superava i 185 metri tra le due rive in una sola esile arcata. A conferma della sua solidit\u00e0, il nuovo ponte non riport\u00f2 danni durante il terremoto del 1976, e ancora oggi svolge la sua essenziale funzione di collegamento con San Daniele ed Udine.\nOssario germanico.\nL'ossario di Pinzano \u00e8 un mausoleo, rimasto incompiuto, che avrebbe dovuto custodire le spoglie di circa trentamila soldati tedeschi ed austriaci caduti nella prima guerra mondiale. Il governo tedesco scelse come sito di costruzione un colle denominato Pion, posto non lontano dal ponte di Pinzano, da dove si poteva godere una spettacolare vista sul Tagliamento. Il progetto dell'edificio venne completato nel 1937, nel 1938 venne costruito un simulacro in dimensioni reali del mausoleo, in legno e canne, per valutare quale sarebbe stato l'aspetto dell'opera compiuta. L'anno successivo iniziarono i lavori di costruzione della struttura, tuttavia questi si interruppero in seguito all'armistizio dell'8 settembre 1943 e non vennero mai pi\u00f9 ripresi. La zona fu in seguito teatro di uno scontro fra i tedeschi ed un gruppo locale di partigiani, e dopo la guerra rest\u00f2 sotto il demanio militare italiano a causa della sua posizione strategica.\nMulino di Ampiano.\nBorgo Ampiano ospita un antico mulino, di cui si ha notizia fin dal Trecento, azionato grazie alla forza di un canale derivato dal torrente Cosa. Anticamente la struttura era posseduta dai signori di Pinzano, e veniva concessa in locazione. Da un documento \u00e8 possibile ricavare che nel 1320 Francesco di Pinzano cedette in locazione il mulino \"a pre' Simone vicario in Valeriano [\u2026] dietro compenso di 4 libbre di buon pepe da pagarsi annualmente a gennaio\". Dopo essere passato alla famiglia dei Savorgnan, il mulino fu ceduto alla confraternita dei Battuti di Valeriano ed in seguito ad altre famiglie locali. La struttura \u00e8 stata oggetto di vari rimaneggiamenti ed ampliamenti, i pi\u00f9 importanti dei quali nei primi del Novecento: furono installati due mulini di nuova generazione, uno per il frumento e l'altro per il granoturco, alimentati grazie ad una turbina che sostituiva le vecchie ruote a pale.\nL'antica facciata sud, che in seguito ad un ampliamento si trova ora all'interno dell'edificio, ospitava un affresco del Pordenone raffigurante la Madonna della misericordia. Si tratta di un'opera eseguita fra il 1524 e il 1527, che rappresenta la Madonna con Ges\u00f9 Bambino benedicente sulle ginocchia, quattro angeli a sorreggerle il mantello e i devoti con cappuccio bianco, componenti della confraternita dei Battuti allora proprietaria del mulino. Nel 1957 o 1958 l'affresco venne strappato dalla parete e in seguito restaurato: quanto ne resta si trova al museo civico di Conegliano. Vittorio Basaglia nel 2001 ha dipinto il suo \"Omaggio a Pordenone\", un olio su tela conservato all'interno del mulino, in onore al vecchio affresco.\nIl mulino ha cessato la sua attivit\u00e0 nel 1969, ed \u00e8 stato danneggiato dal terremoto del 1976. Ora \u00e8 di propriet\u00e0 comunale ed ospita le vecchie attrezzature che sono visitabili grazie al restauro della struttura originaria. Il mulino fa parte del circuito museale delle Dolomiti friulane \"Ecomuseo Lis Aganis\" ed \u00e8 sede di mostre temporanee, attivit\u00e0 culturali e laboratori didattici. All'esterno della struttura si trova una vecchia trebbiatrice, custodita sotto una tettoia, testimonianza anch'essa del passato agricolo di queste zone.\nPalazzo Savorgnan-Rizzolati.\nNel luogo in cui sorge l'odierno palazzo, gi\u00e0 nel Cinquecento si trovava la residenza secondaria dei Savorgnan a Pinzano, subordinata al castello. In un atto divisionale del 1562 ci si riferisce ad essa come \"la casa da basso in villa detta la casa grande con caneve, stalle, broylo, archi et corti\". L'edificio attuale fu costruito forse alla fine del Cinquecento, quando nei registri non si parla pi\u00f9 di \"casa\", bens\u00ec di \"palazzo\", ma pare che solo dopo la rivoluzione francese abbia sostituito definitivamente il castello come sede amministrativa e residenza dei signori. Gi\u00e0 nel 1809, per\u00f2, il palazzo passa ad Antonio Moro, a causa della rovina dei Savorgnan e della mutata situazione politica. A met\u00e0 dell'Ottocento, la famiglia Rizzolati, nuova proprietaria del palazzo, utilizz\u00f2 le pietre pi\u00f9 belle, gli architravi e gli archi del castello ormai in rovina per impreziosire il palazzo. Dopo un altro passaggio di propriet\u00e0, nel 1925 il palazzo venne diviso tra il farmacista Giovanni Maria Zannier ed il geometra Giuseppe De Nardo. In seguito a questa divisione, venne aperto il portone sulla facciata principale tuttora visibile. Dal 1939 parte dell'edificio \u00e8 adibita a sede del municipio, mentre il piano terra della parte orientale ospita ancora la farmacia del paese. La struttura fu compromessa dal terremoto del Friuli, ma prontamente riportata alla sua funzione: nel cortile posteriore \u00e8 stata ricavata una piazzetta, che porta il nome di piazza 6 maggio 1976, l'anniversario del sisma, collegata mediante un vicolo a viale Vittorio Veneto. Affacciato sulla piazzetta, nel luogo dove sorgevano le vecchie scuderie del palazzo, \u00e8 stato realizzato il nuovo ambulatorio medico comunale.\nArchitetture militari.\nCastello di Pinzano.\nIl sito in cui sorge il castello, una collina sovrastante l'abitato di Pinzano, era sicuramente frequentato gi\u00e0 in et\u00e0 romana. La prima citazione in un documento scritto risale al XII secolo, epoca in cui il castello \u00e8 abitato dai signori di Pinzano. La propriet\u00e0 passa alla potente famiglia dei Savorgnan nel 1352, periodo nel quale il castello \u00e8 centro amministrativo ed economico del feudo di Pinzano. L'edificio sub\u00ec nel corso dei secoli varie trasformazioni, ma con l'inizio dell'Ottocento inizi\u00f2 ad andare progressivamente in rovina. Il sisma del 1976 fece crollare le ultime mura rimaste in piedi, dal 2000 il Comune di Pinzano ha promosso il recupero dell'area castellana anche in prospettiva di una sua valorizzazione turistica.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2016 i cittadini stranieri residenti nel comune erano 128. Le nazionalit\u00e0 maggiormente rappresentate erano:\nLingue e dialetti.\nA Pinzano, accanto alla lingua italiana, la popolazione utilizza correntemente la lingua friulana. Ai sensi della deliberazione n. 2680 del 3 agosto 2001 della Giunta della Regione autonoma Friuli-Venezia Giulia, il Comune \u00e8 inserito nell'ambito territoriale di tutela della lingua friulana ai fini della applicazione della legge 482/99, della legge regionale 15/96 e della legge regionale 29/2007.&lt;br&gt;La lingua friulana che si parla a Pinzano al Tagliamento rientra fra le varianti appartenenti al friulano occidentale.\nDegna di nota resta la differenza nella variante parlata fra Pinzano e le frazioni Valeriano e Manazzons. In particolare, a Pinzano la vocale finale dei sostantivi \u00e8 la \"-e\" (friulano standard: \"aghe, acqua\"), mentre a Valeriano le stesse parole finiscono in \"-a\" : \"aga\" come nella variante del friulano occidentale.\nReligione.\nLa maggior parte della popolazione, come per tutta l'Italia, appartiene alla Chiesa cattolica, e afferisce alle due parrocchie in cui \u00e8 diviso il territorio comunale: quella, pi\u00f9 antica, dedicata a Santo Stefano protomartire con sede a Valeriano, e quella dedicata a San Martino di Tours con sede a Pinzano. Entrambe le parrocchie appartengono alla diocesi di Concordia-Pordenone. L'attuale parrocchia di Santo Stefano deriva dall'antica pieve fondata tra il VIII e l'IX secolo, la cui estensione era pari circa all'odierno territorio comunale. La parrocchia di San Martino venne invece istituita solamente nel 1940.\nA Valeriano era presente una confraternita dei Battuti, formatasi nella prima met\u00e0 del 1300 ed attiva fino ai primi del Novecento. Questa confraternita promosse la costruzione della Chiesa di Santa Maria dei Battuti e di un ospedale attiguo per il ricovero di malati e pellegrini. A Pinzano vi erano, a partire dal Cinquecento, due confraternite dedicate a San Sebastiano ed alla Beata Vergine.\nTradizioni e folclore.\nNel periodo dell'11 novembre, si tiene a Pinzano la tipica sagra paesana di San Martino, che in genere dura dal venerd\u00ec sera successivo al giorno del santo patrono fino alla domenica sera. Per l'occasione vengono preparati i tipici \"dolci di San Martino\" o \"San Martini\", grandi biscotti di pasta frolla a forma di cavallo con in groppa il santo. La domenica mattina si tiene anche l'annuale marcia detta \"cjaminade pai cuei\" (passeggiata per i colli), che si svolge con diversi percorsi nel territorio circostante, e a cui partecipano qualche centinaio di maratoneti pi\u00f9 o meno professionisti. Tra le tradizioni che meritano di essere ricordate ci sono:\nCultura.\nIstruzione.\nNel comune di Pinzano un tempo erano presenti quasi in ogni frazione le scuole elementari, e ancora durante la seconda guerra mondiale la sola scuola della frazione di Colle contava una quarantina di alunni. A causa del calo demografico, rimangono oggi attive solamente la scuola dell'infanzia \"Trieste\" a Valeriano e la scuola primaria \"Giosu\u00e8 Carducci\" presso il capoluogo. Quest'ultima fa parte del plesso scolastico di Travesio, e conta una cinquantina di alunni.\nNello stesso edificio della scuola di Pinzano si trova anche la biblioteca civica comunale, intitolata all'architetto Enrico Peressutti e facente parte del \"servizio bibliotecario convenzionato dello spilimberghese\" (SeBiCo).\nCinema.\nA Pinzano \u00e8 stato ambientato il film del 2009, basato su fatti realmente accaduti, \"Il sole tramonta a mezzanotte\".\nCucina.\nLa cucina di Pinzano al Tagliamento \u00e8 tipica del Friuli. Alcuni piatti caratteristici sono la brovada, il frico, il formaggio montasio, il musetto e la polenta di granturco. Come in altre zone contadine, troviamo la \"panade\" (pane vecchio e latte, cotti), il \"ridic cu las frices\" (radicchio condito con lardo), la \"mule\" (crema di sangue di maiale), \"lat e s\u00e2l cule polente\" (latte salato con la polenta). Un piatto pi\u00f9 tipicamente legato al posto, e che troviamo anche nel vicino paese di Clauzetto, \u00e8 la cosiddetta \"balote\", una palla di polenta riempita con formaggio e cotta su braci o sulla cenere e servita con funghi ed erbe.\nGeografia antropica.\nL'impianto urbanistico originale di Pinzano e Valeriano, di tipo contadino, \u00e8 stato in buona parte modificato in seguito al terremoto del 1976. Molti edifici dovettero essere abbattuti e ricostruiti, ma per fortuna parte delle costruzioni storiche, soprattutto quelle di maggior pregio architettonico, sono state recuperate. A partire dagli ultimi decenni, comunque, si nota una duplice tendenza: da una parte l'avanzare dei boschi fino in prossimit\u00e0 dei centri abitati, causato dalla mancanza di interesse ad utilizzare i terreni agricoli collinosi e gli stessi boschi per produrre legna. D'altra parte, proprio sui terreni non pi\u00f9 agricoli sono state costruite nuove abitazioni al di fuori dei vecchi centri storici, i quali tendono invece a spopolarsi a causa della loro scomodit\u00e0.\nNella tradizione locale, inoltre, esisteva tutta una serie di toponimi per indicare con precisione ogni determinato luogo del territorio, sia nei paesi, che nelle campagne e nei boschi. Una minoranza di questi sono ancora di uso quotidiano: cos\u00ec a Pinzano potremo trovare ad esempio \"Clean\", \"Ciculis\", \"Sot i orts\", \"Cja Bagudin\", ecc. e nei dintorni \"la Tese\", \"Travai\", \"Businiat\", \"Sot Pisin\", ecc. Dal catasto dei beni feudali della famiglia Savorgnan del 1671 si ricava un impressionante elenco di 216 toponimi riguardanti il territorio di Valeriano, e di 117 toponimi riguardanti il territorio di Pinzano. Ancora nel 1968 il sacerdote di Pinzano, Don Vittorino Zanette, riportava un elenco di 25 toponimi utilizzati nella sola zona della frazione di Colle, in un'area estesa circa mezzo chilometro quadrato.\nFrazioni e localit\u00e0.\nValeriano.\nValeriano (\"Valerian\" in friulano) \u00e8 la frazione pi\u00f9 popolosa del comune, conta infatti circa 650 abitanti, e si trova sulla strada provinciale che conduce a Spilimbergo. L'abitato si trova a circa 180 m s.l.m.. Il territorio \u00e8 coltivato prevalentemente a mais e vite, infatti nel paese si contano numerose aziende agricole e vinicole: molte di queste ultime si sono inoltre specializzate nel recupero e valorizzazione dei vitigni autoctoni. Valeriano ospita una pieve probabilmente dal X secolo, ed \u00e8 sede parrocchiale.\nSulla strada che conduceva a Borgo Mizzari si trovava, fino ai primi dell'Ottocento, la chiesa di San Severo. Sembra che l'edificio sacro fosse stato eretto in sostituzione di un precedente tempio pagano, e che fosse uno degli edifici di culto cristiani pi\u00f9 antichi dell'intero Friuli: tuttavia probabilmente si tratta di un'esagerazione che non risulta supportata da fonti antiche. In seguito alla distruzione della chiesa, la statua lignea di San Severo venne trasportata in un'ancona tuttora visibile accanto alla strada per Pinzano, ma venne trafugata nel 2002. Da allora \u00e8 stata sostituita da un affresco dell'artista Plinio Missana.\nBorgo Ampiano.\nBorgo Ampiano (\"Ampian\" in friulano) \u00e8 un borgo situato a poca distanza dal paese di Lestans (comune di Sequals), dal quale \u00e8 separato solamente dal torrente Cosa. L'acqua del torrente viene captata per alimentare il mulino, non pi\u00f9 funzionante ma in buono stato di conservazione, che essendo ora di propriet\u00e0 comunale ospita mostre temporanee ed iniziative culturali. L'abitato conta una quarantina di residenti, il toponimo \u00e8 verosimilmente prediale, derivato dal personale latino \"Amp(h)ius\" o \"Ampelius\".\nBorgo Mizzari.\nBorgo Mizzari (\"i Mizzars\" in friulano) \u00e8 un piccolo borgo a carattere agricolo, situato all'interno dell'alveo del Tagliamento, ma leggermente pi\u00f9 in alto del greto attivo in quanto posto su un terrazzo alluvionale. Conta una trentina di abitanti, ed il nome della localit\u00e0 \u00e8 un antropotoponimo, deriva cio\u00e8 dal cognome (\"Mizzaro\") dei residenti. Vi si giunge da Valeriano scendendo verso sud.\nManazzons.\nManazzons (\"Mana\u04abons\" in friulano) \u00e8 il terzo paese del comune per popolazione, arroccato sulle pendici meridionali di una boscosa collina, e situato ad un'altitudine compresa fra i 220 e i 280 m s.l.m. Vi si giunge dalla strada provinciale della Val d'Arzino oppure da Castelnovo. Le prime testimonianze dell'abitato risalirebbero al 1184, le citazioni continuative sui documenti ecclesiastici dal 1300. La piccola ma graziosa piazza ospita la Chiesa di S. Biagio, contitolare della parrocchia di Pinzano-Manazzons: questa chiesa fu inaugurata nel 1982, dopo che il precedente edificio seicentesco era stato demolito a causa del terremoto del 1976. Gli abitanti erano 260 nel 1838, 271 nel 1946 e 164 nell'anno del terremoto. Si contano un'ottantina di residenti, inoltre vi ha sede di un circolo culturale che si interessa di vari aspetti riguardanti la frazione.\nPradaldon.\nPradaldon (\"Pradaldon\" in friulano) \u00e8 una localit\u00e0 residenziale posta in uno spazio pianeggiante vicino all'omonimo corso d'acqua, lungo la strada di accesso a Manazzons.\nCampeis.\nCampeis (\"Cjamp\u00eas\" in friulano) \u00e8 un piccolo paese che si sviluppa a lato della provinciale della Val d'Arzino, a circa 170 m s.l.m., e dista circa un chilometro e mezzo dal capoluogo. Conta una sessantina di abitanti, raggruppati nelle case sorte attorno alla piazzetta e la chiesetta di San Giuseppe. Quest'ultima \u00e8 di fattura settecentesca, di stile piuttosto semplice e lineare, e conserva al suo interno una statua del patrono ed un altare recenti. Due quadri risalenti alla fine dell'Ottocento, raffiguranti la Sacra famiglia e la Madonna del Rosario, hanno fatto ipotizzare che queste fossero due intitolazioni precedenti dell'edificio sacro. In seguito ai danni del terremoto del 1976, la chiesa venne ripristinata grazie all'aiuto della comunit\u00e0 locale e nuovamente inaugurata il primo maggio 1981.\nCja Ronc.\n\"Cja Ronc\" era un piccolo villaggio, ora disabitato, nei pressi della frazione di Campeis. Il borgo vecchio si era sviluppato intorno alla piccola piazza e si ritiene fosse dotato di un proprio cimitero, tuttavia versa in uno stato di pesante abbandono ed \u00e8 quasi completamente ricoperto dalla vegetazione. Sebbene l'abitato si fosse originariamente sviluppato sulle pendici di una collina, ai piedi della stessa si trovano alcune abitazioni in cui risiedono ancora un paio di nuclei familiari, dal punto di vista amministrativo facenti parte della localit\u00e0 Campeis.\nColle.\nColle (\"Cuel\" in friulano) \u00e8 un piccolo paese posto su un'altura, fra i 170 e i 200 m s.l.m., non lontano dalla confluenza dell'Arzino nel Tagliamento, e dista due chilometri e mezzo dal capoluogo. A causa della sua posizione, fu teatro di uno scontro durante la ritirata di Caporetto. Allora infatti esisteva una passerella in legno sul Tagliamento all'altezza della localit\u00e0 Pontaiba, che venne utilizzata sia dagli italiani in fuga che dagli austro-ungarici in avanzata. La popolazione, che nel 1940 ammontava a 400 persone, si \u00e8 ridotta a meno di 60 abitanti. Colle ospita una chiesetta dedicata alla Vergine Immacolata, costruita nel 1845 in sostituzione di un oratorio settecentesco dedicato a San Sebastiano e San Antonio. La volont\u00e0 da parte degli abitanti del paese di avere un proprio luogo di culto \u00e8 dovuta anche al fatto che la vecchia strada per giungere a Pinzano richiedeva il guado del torrente Pontaiba, spesso difficoltoso. Nel 1964 la chiesa venne restaurata e dotata di un campanile a vela con tre campane.\nPontaiba.\nPontaiba (\"Poltaibe\" in friulano) \u00e8 una localit\u00e0 posta ai piedi della frazione Colle, non lontano dal Tagliamento e dall'Arzino. Ospita gli impianti sportivi comunali, posti nei pressi di quella che d'estate si trasforma in una spiaggia sul torrente Arzino, visitata da numerosi turisti ed attrezzata. Il toponimo Pontaiba sembra avere un significato molto antico, indoeuropeo, riconducibile a \"polt\" con il significato di \"ghiaia\", \"greto\". Sarebbe inoltre legato al toponimo Pontebba.\nCostabeorchia.\nCostabeorchia (\"Beorcje\" in friulano) \u00e8 una localit\u00e0 posta fra i 240 e i 300 m s.l.m., sulle pendici meridionali del Monte Molimes. Un tempo nota per la qualit\u00e0 della frutta e del vino prodotti, il poeta venzonese Niccol\u00f2 Morlupino nel Cinquecento si prodig\u00f2 con questi versi a difendere il vino locale: \"... A di chiul vin di Dregh tant preseat / Di che Queste bevorchie sot Pinzan / No see bon, ch'un chiaval chu puarte gran / No havare a chest mut strafevellat ...\" (\"... A dire che il vino di Dregh tanto pregiato / Di quella Costabeorchia sotto Pinzano / Non sia buono; che un cavallo da soma / Non avrebbe straparlato in questo modo ...\"). La chiesetta di Santa Teresa, fortemente voluta dalla comunit\u00e0 locale nel secondo dopoguerra, venne realizzata nel 1954, e vi si celebrava messa ogni domenica. Purtroppo venne distrutta dal terremoto del 1976, e mai pi\u00f9 ricostruita. Costabeorchia comprende anche le localit\u00e0 di La Vile e Molimes: quest'ultima sconfina in parte nel contiguo comune di Castelnovo del Friuli, a causa del fatto che il confine fra i due comuni non corrisponde alla valle del torrente Gerchia. A sud di Costabeorchia, abbandonata nel bosco, si trova anche la localit\u00e0 Samontan. Il toponimo \u00e8 un composto di \"costa\", con il significato di \"fianco di montagna\" e \"beorchia\", con il significato di \"bivio, biforcazione\".\nEconomia.\nNella zona pianeggiante nei pressi di Valeriano \u00e8 abbastanza sviluppata l'agricoltura estensiva: le colture principali sono il mais e la vite. Quest'ultima coltivazione \u00e8 ancora importante a livello familiare in tutto il territorio comunale, in quanto ben si adatta ai terreni collinosi esposti al sole. Bisogna per\u00f2 rilevare che in seguito alla modernizzazione della societ\u00e0 la maggior parte dei terreni non pianeggianti un tempo adibiti a coltivazione o sfalcio, siano stati abbandonati e colonizzati dal bosco. In molti terreni si coltivano anche olivi, da cui si produce olio extra vergine di oliva presso il frantoio locale. Anche l'allevamento domestico si \u00e8 molto ridotto, lasciando spazio a qualche impresa attiva nel mercato locale. I prodotti tipici locali sono infatti il vino di vitigni locali, formaggi e latticini caprini e il miele.\nIl peso dell'industria nell'economia comunale \u00e8 modesto: poche manifatture si trovano nella zona di Borgo Ampiano e nel capoluogo. Poli industriali in grado di attirare la manodopera locale si trovano in comune di Forgaria (zona industriale di Flagogna), e poi verso la pianura friulana. Rilevanza maggiore hanno invece le imprese artigianali.\nI servizi di base, necessari alla popolazione comunale (scuole materne e primarie, negozi, poste, farmacia, tabacchi...), si trovano distribuiti fra il capoluogo e Valeriano. Per il commercio ed il terziario di livello maggiore, i poli tradizionali di attrazione sono Spilimbergo e San Daniele, mentre per le funzioni urbane il pinzanese gravita su Udine e Pordenone.\nTurismo.\nIl territorio di Pinzano possiede una vocazione turistica determinata in primo luogo dalla bellezza della natura circostante, in gran parte preservata dall'intervento umano. Il comune si trova all'interno della Val d'Arzino, attraversata dal torrente omonimo che nella localit\u00e0 Pontaiba confluisce nel fiume Tagliamento. Grande fascino, anche a livello internazionale, sta suscitando la riscoperta dell'ambiente naturale del fiume Tagliamento, considerato uno degli ultimi corsi d'acqua non antropizzati, che ha preservato la dinamica a canali intrecciati (\"braided river\"). Di conseguenza, l'habitat del fiume, in particolare proprio nel medio corso, risulta molto ricco e di particolare pregio, al punto da essere tutelato come Sito di Importanza Comunitaria (SIC) e di essere stato proposto Riserva della biosfera UNESCO da parte del WWF. La bellezza del fiume \u00e8 evidente dal ponte di Pinzano, che \u00e8 fra i migliori punti di belvedere lungo il corso e pertanto frequentata meta di turisti e motociclisti.\nSul territorio comunale sono attivi 6 esercizi ricettivi di natura extra-alberghiera, per una capacit\u00e0 di 43 posti letto.\nNel 2010 \u00e8 stata aperta una pista ciclabile che da Caneva porta alla stazione di Pinzano, percorrendo quindi tutta la pedemontana pordenonese, e denominata infatti IPP (Itinerario Pedemontano Pordenonese), a sua volta parte dell'itinerario regionale FVG-3.\nInoltre, le associazioni locali, sono costantemente impegnate nel mantenimento e recupero della fitta rete sentieristica sulla quale \u00e8 possibile svolgere diverse escursioni.\nIl Club Alpino Italiano mantiene il percorso n\u00b0 822 \"Anello di Pinzano\", che utilizzando alcuni sentieri recuperati percorre le principali attrattive naturalistiche e storiche, tra cui: il Castello Savorgnan, l'Ossario e la cascata dello Sflunc.\nAll'interno del territorio comunale si possono inoltre praticare il Torrentismo (Canyoning) presso la gola attrezzata delle cascate Butines e l'Arrampicata.\nInfrastrutture e trasporti.\nStrade.\nLe strade principali che attraversano il territorio comunale sono:\nFerrovie e tranvie.\nPinzano \u00e8 dotata di una stazione sulla linea ferroviaria Gemona del Friuli-Sacile, tuttavia il servizio su ferrovia di questa linea \u00e8 stato sospeso dal 2012 a causa dello svio di un convoglio. Da allora \u00e8 attivo un servizio sostitutivo di autobus, in attesa della totale riattivazione. Dal 2018 la linea \u00e8 stata riaperta al traffico storico/turistico e a breve verr\u00e0 riaperta anche al normale servizio viaggiatori.\nValeriano era dotata di una stazione sulla linea per Casarsa, ora soppressa. Il fabbricato della stazione \u00e8 stato demolito.\nAnche la Stazione di Castelnovo, posta a sua volta sulla ferrovia Gemona del Friuli-Sacile, dal punto di vista amministrativo si trova all'interno del comune di Pinzano.\nNel primo dopoguerra furono attuati numerosi lavori volti al prolungamento fino a Pinzano della Tranvia Udine-San Daniele, opera che non fu per\u00f2 completata. Fra le infrastrutture pi\u00f9 significative di tale linea si ricorda il ponte stradale di Pinzano, che era stato progettato per accogliere anche il binario tranviario.\nMobilit\u00e0 urbana.\nI trasporti interurbani di Pinzano vengono svolti con autoservizi di linea gestiti da ATAP sulla direttrice per Spilimbergo e SAF verso San Daniele del Friuli e la Provincia di Udine. &lt;br&gt;\nIl comune \u00e8 anche servito dalla linea M1 del servizio montano Val d'Arzino - Val Cosa, la quale mette in comunicazione il capoluogo con le frazioni minori, gestita da ATAP.\nAmministrazione.\nNella Repubblica Italiana (dal 1946):\nSport.\nNel Comune sono presenti due impianti sportivi: il campo da calcio di Pontaiba e quello di Valeriano. Quest'ultimo viene utilizzato dall'Associazione Sportiva Dilettantistica \"Valeriano-Pinzano\", militante in prima categoria. Il campo sportivo di Pontaiba viene utilizzato per manifestazioni sportive organizzate da associazioni locali. Inoltre, presso il capoluogo, vi \u00e8 un piccolo campo sportivo dotato anche di bocciodromo."}
{"id": "2924150", "revid": "115533", "url": "https://it.wikipedia.org/wiki?curid=2924150", "title": "Blue Water (missile)", "text": ""}
{"id": "2924156", "revid": "767487", "url": "https://it.wikipedia.org/wiki?curid=2924156", "title": "The School for Scandal (film 1914)", "text": "The School for Scandal \u00e8 un film muto del 1914 diretto da Kenean Buel e interpretato da Jere Austin e Irene Boyle.Il film, prodotto dalla Kalem Company, venne distribuito nelle sale il 21 dicembre 1914 dalla General Film Company.\nTrama.\nPrima di partire per l'India, Sir Oliver Surface affida i nipoti Charles e Joseph all'amico Peter Teazle. Venticinque anni dopo, i ragazzi sono diventati due uomini completamente diversi: Charles viene considerato un selvaggio, una vera spina nel fianco di Sir Peter mentre, Joseph, ipocrita e untuoso, \u00e8 diventato il favorito del vecchio scapolo.Peter incontra Ann, la figlia di un signorotto di campagna e se ne innamora: bench\u00e9 molto pi\u00f9 vecchio di lei, la chiede in moglie e la sposa. Nel frattempo, \u00e8 diventato il tutore di Maria, una giovane di cui si \u00e8 innamorato Charles. Ma le nozze tra i due non sono viste di buon occhio da Sir Peter, che continua ad avere dei dubbi su Charles.Quando Joseph scopre che Maria \u00e8 immensamente ricca, decide di sposarla lui e chiede aiuto a Lady Sneerwell, innamorata di suo fratello Charles, e a Snake, segretario di Teazle, per cercare di separare i due fidanzati. I tre cospiratori si mettono all'opera per rovinare attraverso il pettegolezzo le reputazioni altrui.Sir Benjamin Backbite, noto pettegolo, assiste a un litigio tra Sir Peter e la moglie, che vive troppo allegramente secondo i parametri di Teazle e la lite viene riferita alla scuola degli scandali.Dall'India, torna Surface che adesso vuole giudicare da s\u00e9 i comportamenti dei nipoti, presentandosi come un parente povero.Joseph, che corteggia Lady Teazle, per sviare i sospetti di Sir Peter da lui, lo induce a credere che la moglie abbia invece una relazione con Charles. Ma Joseph sta per essere scoperto da Teazle proprio mentre si trova nelle camere di sua moglie. Cos\u00ec, si nasconde dietro un paravento e ascolta il colloquio tra i due, dove il baronetto rivela alla moglie che l'ha nominata come sua erede universale. Lei si commuove e comincia a sentire rimorso per come si \u00e8 comportata.Il marito si accorge che qualcuno \u00e8 nascosto dietro il paravento, ma in quel momento viene annunciato Charles. Sir Teazle, non volendo incontrarlo, si nasconde nell'armadio e ascolta Charles con la moglie, giungendo alla conclusione che non c'\u00e8 niente tra i due.Uscito dall'armadio, lui e Charles vanno a guardare chi ci sia dietro il paravento e vi scoprono, nascosto, Joseph. Lady Teazle confessa il flirt con il giovane, pentita. Lady Sneerwell diffonde la voce di un litigio, tanto che la \"scuola degli scandali\" crede che Teazle e Joseph si siano uccisi o, almeno picchiati.Tutto si chiarisce: Surface si presenta nelle sue vere vesti e disereda Joseph mentre Charles e Maria hanno il permesso di sposarsi. Snake tradisce poi i cospiratori quando Joseph cerca di impedire il matrimonio rivelando (falsamente) che Lady Sneerwell \u00e8 la promessa di Charles: il segretario svela il complotto di cui aveva fatto parte anche lui.Lady Teazle, da parte sua, comprende che la sua condotta ha addolorato il marito e promette di essere, per l'avvenire, pi\u00f9 saggia.\nProduzione.\nIl film, un mediometraggio prodotto dalla Kalem Company, \u00e8 tratto dalla commedia La scuola della maldicenza (\"The School for Scandal\", Londra, 8 maggio 1777) di Richard Brinsley Sheridan\nDistribuzione.\nVenne distribuito nelle sale il 21 dicembre 1914 dalla General Film Company. Il film \u00e8 considerato perduto."}
{"id": "2924165", "revid": "767487", "url": "https://it.wikipedia.org/wiki?curid=2924165", "title": "The Price of Silence (film 1914)", "text": "The Price of Silence \u00e8 un cortometraggio muto del 1914 diretto da Kenean Buel e interpretato da Alice Joyce e Guy Coombs.\nTrama.\nTrama completa e critica su Stanford University\nProduzione.\nIl film fu prodotto dalla Kalem Company.\nDistribuzione.\nIl film venne distribuito nelle sale il 7 dicembre 1914 dalla General Film Company."}
{"id": "2924166", "revid": "115533", "url": "https://it.wikipedia.org/wiki?curid=2924166", "title": "Bofors 40 mm (cannone)", "text": ""}
{"id": "2924168", "revid": "115533", "url": "https://it.wikipedia.org/wiki?curid=2924168", "title": "Bofors 57 mm (cannone)", "text": ""}
{"id": "2924169", "revid": "2250", "url": "https://it.wikipedia.org/wiki?curid=2924169", "title": "Sotto il segno della pecora", "text": ""}
{"id": "2924170", "revid": "7", "url": "https://it.wikipedia.org/wiki?curid=2924170", "title": "Mamas &amp; The Papas", "text": ""}
{"id": "2924172", "revid": "115533", "url": "https://it.wikipedia.org/wiki?curid=2924172", "title": "Bofors Mod. 1934 (obice)", "text": ""}
{"id": "2924176", "revid": "162719", "url": "https://it.wikipedia.org/wiki?curid=2924176", "title": "LLoyd Triestino", "text": ""}
{"id": "2924177", "revid": "178076", "url": "https://it.wikipedia.org/wiki?curid=2924177", "title": "Oitana (torrente)", "text": ""}
{"id": "2924178", "revid": "767487", "url": "https://it.wikipedia.org/wiki?curid=2924178", "title": "The Mayor's Secretary", "text": "The Mayor's Secretary \u00e8 un cortometraggio del 1914 diretto da Kenean Buel e interpretato da Alice Joyce e Jere Austin.\nTrama.\nTrama, critica su Stanford University\nProduzione.\nIl film in due rulli, fu prodotto dalla Kalem Company.\nDistribuzione.\nIl film venne distribuito nelle sale il 21 dicembre 1914 dalla General Film Company."}
{"id": "2924180", "revid": "115533", "url": "https://it.wikipedia.org/wiki?curid=2924180", "title": "Bombardier (trasporto truppe)", "text": ""}
{"id": "2924181", "revid": "339392", "url": "https://it.wikipedia.org/wiki?curid=2924181", "title": "C-201 (missile)", "text": ""}
{"id": "2924184", "revid": "767487", "url": "https://it.wikipedia.org/wiki?curid=2924184", "title": "Naufraghi (film 1915)", "text": "Naufraghi (\"Cast Up by the Sea\") \u00e8 un cortometraggio muto del 1915 diretto da Kenean Buel e interpretato da Alice Joyce e James B. Ross.\nTrama.\nTrama e critica su Stanford University\nProduzione.\nIl film, in due rulli, fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale statunitensi il 4 gennaio 1915 dalla General Film Company. In Italia usc\u00ec nel 1916 distribuito da Ferretti con il visto di censura numero 11043."}
{"id": "2924194", "revid": "339392", "url": "https://it.wikipedia.org/wiki?curid=2924194", "title": "Italia di Navigazione SpA", "text": ""}
{"id": "2924195", "revid": "115533", "url": "https://it.wikipedia.org/wiki?curid=2924195", "title": "Centaur (trasporto truppe)", "text": ""}
{"id": "2924201", "revid": "767487", "url": "https://it.wikipedia.org/wiki?curid=2924201", "title": "The Leech", "text": "The Leech \u00e8 un cortometraggio del 1915 diretto da Kenean Buel e interpretato da Alice Joyce e Guy Coombs.\nTrama.\nTrama e critica su Stanford University\nProduzione.\nIl film in due rulli fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale statunitensi il 18 gennaio 1915 dalla General Film Company."}
{"id": "2924209", "revid": "1305772", "url": "https://it.wikipedia.org/wiki?curid=2924209", "title": "Bethlen", "text": ""}
{"id": "2924212", "revid": "767487", "url": "https://it.wikipedia.org/wiki?curid=2924212", "title": "The Swindler", "text": "The Swindler \u00e8 un cortometraggio muto del 1915 diretto da Kenean Buel e interpretato da Alice Joyce e Guy Coombs.\nTrama.\nTrama e critica su Stanford University\nProduzione.\nIl film fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale il 1\u00ba febbraio 1915 dalla General Film Company. Copie del film sono conservate negli archivi della Library of Congress (in 16\u00a0mm e in 35\u00a0mm)."}
{"id": "2924214", "revid": "3115", "url": "https://it.wikipedia.org/wiki?curid=2924214", "title": "Alfred L\u00e4pple", "text": "Biografia.\nOrdinato sacerdote nel 1947, ha conseguito nel 1951 il dottorato in teologia presso l'Universit\u00e0 di Monaco con la tesi \"Il singolo nella Chiesa. Tratti fondamentali di una teologia del singolo in John Henry Newman\".\n\u00c8 stato docente di Pastorale e Sacramenti presso il seminario di Frisinga dal 1948 al 1952, anno nel quale comincia a insegnare religione presso il liceo scientifico Max Planck di Monaco-Pasing, dove resta fino al 1970, divenendo successivamente professore alla scuola superiore di Scienze dell'educazione di Landau. Nel 1972 ottiene la cattedra di Catechesi e Pedagogia religiosa presso la Facolt\u00e0 teologica dell'Universit\u00e0 di Salisburgo.\n\u00c8 cofondatore della rivista \"L'insegnamento della religione nelle scuole superiori\" (\"Religionsunterricht an H\u00f6heren Schulen\", Patmos, D\u00fcsseldorf).\nTra i numerosissimi libri da lui pubblicati, sono da ricordare i testi di religione per le scuole superiori, fino a non molto tempo fa i pi\u00f9 diffusi in Germania. \u00c8 considerato uno dei maggiori esperti dei Miracoli di Lourdes.\nQuando era prefetto al seminario di Frisinga conobbe Joseph Ratzinger, il futuro papa Benedetto XVI, cui \u00e8 stato legato da una grande amicizia."}
{"id": "2924216", "revid": "1543377", "url": "https://it.wikipedia.org/wiki?curid=2924216", "title": "Angelo Solerti", "text": "Biografia.\nAngelo Solerti studi\u00f2 all'Universit\u00e0 di Torino, dove fu allievo di Rodolfo Renier.\nDopo la laurea fu professore d'italiano nei licei prima che i suoi problemi di salute non lo costringessero a rinunciare alla carriera di docente. Cos\u00ec, dopo un breve periodo alla Biblioteca nazionale Marciana, fu nominato provveditore agli studi, dapprima (dal 1900) per la provincia dell'Aquila. Ma \u00abil clima dell'Aquila si rivel\u00f2 poco salutare per lo storico savonese\u00bb, e quindi, dal 1902, si trasfer\u00ec con il medesimo incarico a Massa, citt\u00e0 in cui visse i suoi ultimi anni con la famiglia. Sua moglie era Lina Saggini, con cui aveva contratto matrimonio il 24 aprile 1889.\nContributi.\nFu autore di varie opere critiche sulla letteratura italiana e sul melodramma. Una delle sue opere maggiori \u00e8 senz'altro \"Le vite di Dante, Petrarca e Boccaccio scritte fino al secolo decimosesto\", in cui sono raccolte tutte le biografie di Dante Alighieri, Francesco Petrarca e Giovanni Boccaccio, dal Trecento al Cinquecento. Da ricordare sono inoltre i suoi lavori su Torquato Tasso, con un'importante opera biografica (\"Vita di Torquato Tasso\", 1895) e la sua cura per un'edizione critica della \"Gerusalemme liberata\", pubblicata nel 1896.\nImportante \u00e8 anche il suo contributo nel campo della storia della musica e in particolare del melodramma, su cui produsse i vari volumi di tre sue opere, sulle quali aveva lavorato in parallelo nei primissimi anni del 1900: \"Le origini del melodramma. Testimonianze dei contemporanei\" (Torino, 1903), \"Gli albori del melodramma\" (tre volumi, Milano-Palermo-Napoli, 1904-1905) e \"Musica, ballo e drammatica alla Corte Medicea dal 1600 al 1637\" (Firenze, 1905).\nOpere.\nUna sua bibliografia completa si rinviene in \"Rime disperse di Francesco Petrarca o a lui attribuite, per la prima volta raccolte a cura di Angelo Solerti\", edizione postuma con prefazione introduzione e bibliografia a cura di Vittorio Cian (Firenze, Sansoni, 1909)"}
{"id": "2924219", "revid": "287204", "url": "https://it.wikipedia.org/wiki?curid=2924219", "title": "Bertrand", "text": ""}
{"id": "2924220", "revid": "767487", "url": "https://it.wikipedia.org/wiki?curid=2924220", "title": "Her Supreme Sacrifice", "text": "Her Supreme Sacrifice \u00e8 un cortometraggio muto del 1915 diretto da Kenean Buel e interpretato da Alice Joyce e Guy Coombs.\nTrama.\nTrama e critica su Stanford University\nProduzione.\nIl film fu prodotto dalla Kalem Company.\nDistribuzione.\nIl film venne distribuito nelle sale il 15 febbraio 1915 dalla General Film Company."}
{"id": "2924222", "revid": "115533", "url": "https://it.wikipedia.org/wiki?curid=2924222", "title": "Condor (trasporto truppe)", "text": ""}
{"id": "2924223", "revid": "125031706", "url": "https://it.wikipedia.org/wiki?curid=2924223", "title": "Marina Pierro", "text": "Biografia.\nTrascorre l'infanzia e l'adolescenza a Torino, dove la famiglia si era trasferita pochi anni dopo la sua nascita.\nManifesta un precoce talento nel disegno e nella pittura che la indirizzeranno verso studi artistici. Segue corsi di fotografia e teatro, studia il francese, si interessa di astrologia, esoterismo e psicoanalisi. Parallelamente coltiva una grande passione per il cinema e la recitazione.\nParte per Roma dove incontra Albino Cocco, aiuto regista di Luchino Visconti, che le offre un piccolo ruolo ne \"L'innocente\". Poco dopo avviene l'incontro con Walerian Borowczyk, celebre in quel periodo per \"Racconti immorali\" e \"La bestia\", in Italia per girare il film \"Interno di un convento\" tratto da \"Passeggiate romane\" di Stendhal, dove \u00e8 co-protagonista nel ruolo di Suor Veronica appositamente creato dal regista.\nInizia un sodalizio artistico che durer\u00e0 dieci anni, e una serie di film girati in gran parte a Parigi, dove si fermer\u00e0 per lunghi periodi. Fra questi, \"Les Hero\u00efnes du mal\" (in Italia distribuito come \"Tre donne immorali?\") nel ruolo de La Fornarina, modella e amante di Raffaello; \"Les cas \u00e9trange du Dr. Jekyll et Miss Osbourne\" tratto da Robert Louis Stevenson, con Udo Kier e Patrick Magee, dove incarna il lato oscuro e femminile di Hyde, premiato come miglior film al Festival del Film Fantastico di Sitges in Spagna, e presentato in vari festival, fra cui il Festival des films du Monde di Montr\u00e9al e il Festival Fantastique di Bruxelles. Segue \"La morte vivante\" di Jean Rollin, diventato un cult dei film horror.\nRitorna in Italia per girare, sempre con Walerian Borowczyk, \"Ars amandi\" (distribuito in Italia con il titolo \"L'arte di amare\") tratto da Ovidio, interpretato da Massimo Girotti, con Laura Betti. Nello stesso periodo interpreta \"La Quinta Donna\" a fianco di Klaus Maria Brandauer per la regia di Alberto Negrin, nel ruolo di una dark lady, vittima e carnefice. Seguir\u00e0 il thriller per la tv \"La parete della stanza accanto\" di Carlo Di Carlo, in un ruolo enigmatico e misterioso, con Sergio Castellitto.\nDopo alcune esperienze nel teatro d'avanguardia a Roma, scrive due testi da portare in scena, \"La memoria\" e \"Osaka\". Si dedica alla sceneggiatura per un lungometraggio liberamente ispirato a Joseph Sheridan Le Fanu e scrive alcuni soggetti per cortometraggi che realizzer\u00e0 in seguito.\nAncora a Parigi per l'ultimo film di Borowczyk \"Tout Dispara\u00eetra\" (in Italia \"Regina della Notte\" tratto dal libro omonimo di Andr\u00e9 Pieyre De Mandiargues, affiancata da Mathieu Carri\u00e8re, dove nel personaggio di Miriam Gwen rappresenta una sorta di summa dell'universo femminile borowczykiano. Il film fu presentato fuori concorso al Festival International du film Fantastique di Avoriaz . Seguir\u00e0 il film per la tv \"Un traitement justifi\u00e9\" tratto dalle \"Novelle\" di Boccaccio, progetto nato precedentemente.\nNel 2006 scrive, produce e dirige il cortometraggio \"Floaters\", ritratto del pittore Alessio Pierro, il figlio. Seguir\u00e0 nel 2008 il mediometraggio \"In versi\", trasposizione in immagini del suo libro di poesie \"Nubi ardenti\" edito contemporaneamente, di cui \u00e8 anche interprete e regista, presentato nel 2009 a \"I Mille Occhi\" Festival Internazionale del Cinema e delle Arti di Trieste.\nIl cortometraggio \"Himorogi\", omaggio all'arte e al Cinema di Walerian Borowczyk, \u00e8 stato presentato nel 2012 in prima mondiale alla VII edizione del Festival internazionale del film di Roma."}
{"id": "2924230", "revid": "115533", "url": "https://it.wikipedia.org/wiki?curid=2924230", "title": "Crotale (missile)", "text": ""}
{"id": "2924232", "revid": "228587", "url": "https://it.wikipedia.org/wiki?curid=2924232", "title": "Bethany", "text": ""}
{"id": "2924233", "revid": "767487", "url": "https://it.wikipedia.org/wiki?curid=2924233", "title": "La dea bianca (film)", "text": "La dea bianca (\"The White Goddess\") \u00e8 un cortometraggio muto del 1915 diretto da Kenean Buel e interpretato da Alice Joyce e Arthur Albertson. Il film, prodotto dalla Kalem Company, venne distribuito nelle sale l'8 marzo 1915 dalla General Film Company.\nTrama.\nElsie Farning \u00e8 studentessa in un'universit\u00e0 negli Stati Uniti. Tutti credono che la ragazza sia indiana, anche se non si sa niente della sua vita: ogni anno un ind\u00f9 visita il college, lasciando il denaro per la retta universitaria e per le sue spese. Questo fatto induce tutti a pensare che i suoi genitori possano essere indiani.\nIn realt\u00e0, Elsie da piccola si era persa nel tempio di Larmar durante una visita con i suoi genitori, due inglesi. Il gran sacerdote del tempio l'aveva trovata ai piedi dell'altare e aveva pensato che la bambina fosse l'incarnazione della Dea Bianca, visto che si presentava a lui come narrato da una profezia. Rapita la piccola, gli indiani uccidono i suoi genitori, bruciati vivi.\nOra Elsie, che \u00e8 stata mandata a studiare negli Stati Uniti, \u00e8 diventata grande e si \u00e8 innamorata di Elwin, un compagno di studi. Il gran sacerdote, che la controlla attraverso un cristallo magico, la vede un giorno tra le braccia del ragazzo. Preoccupato dalla cosa, invia un suo adepto, Khanda, per riportare la giovane in India. Elsie, prima di partire, sussurra a Elwin di non abbandonarla: il ragazzo le promette di seguirla. E, infatti, trova anche lui un passaggio sulla nave in partenza per l'India\nMa, all'arrivo in India, Khanda - che ha scoperto la presenza di Elwin a bordo - induce Elsie a mettersi degli abiti locali e, cos\u00ec vestita, la ragazza velata non viene riconosciuta dal fidanzato quando scende dalla nave. Subito dopo, Elwin \u00e8 aggredito da alcuni inviati di Khanda che lo gettano in acqua, credendolo morto.\nAl tempio, Khanda dice a Elsie che Elwin l'ha abbandonata e dichiara di amarla. La ragazza si salva dal suo abbraccio per l'arrivo di Hassa Dal, il gran sacerdote. Questi rivela finalmente a Elsie la sua storia. Sconvolta, la ragazza cerca di fuggire, ma i suoi tentativi vengono frustrati ed \u00e8 costretta ad assistere alle cerimonie del tempio. Hassa Dal impone che nessuno guardi la Dea Bianca, pena l'accecamento. Ma Khanda non riesce a resistere: scoperto, viene accecato e gettato in strada. Cieco e misero, l'uomo - per sopravvivere - \u00e8 ridotto a mendicare.\nElwin non \u00e8 morto ma \u00e8 stato salvato da alcuni pescatori. Alla ricerca della fidanzata, si imbatte in Khanda. L'uomo, per vendicarsi, rivela al ragazzo il luogo dove viene tenuta prigioniera Elsie. Gli ind\u00f9 chiedono alla Dea Bianca di soddisfare le loro richieste, ma Elsie \u00e8 incapace di rispondere ai bisogni del popolo. La gente, delusa e infuriata, scatena una rivolta. Il gran sacerdote si nasconde dietro una colonna ma non sfugge a Khanda, brancolante nel buio, mentre Elsie viene presa e sta per essere bruciata viva. Solo l'intervento tempestivo di Elwin, che irrompe nel tempio sparando, la salva da morte certa. Finalmente sulla nave che li porta via verso casa, i due giovani possono coronare il loro sogno e sposarsi.\nProduzione.\nIl film fu prodotto dalla Kalem Company.\nDistribuzione.\nNegli Stati Uniti, il film - un cortometraggio in tre bobine - venne distribuito nelle sale l'8 marzo 1915 dalla General Film Company. Una copia incompleta in due rulli \u00e8 conservata al Museum of Modern Art di New York. In Italia venne distribuito dalla Ferretti nel 1916.\nCensura.\nPer la versione da distribuire in Italia, la censura italiana apport\u00f2 le seguenti modifiche:"}
{"id": "2924235", "revid": "767487", "url": "https://it.wikipedia.org/wiki?curid=2924235", "title": "Beffa di Satana", "text": "Beffa di Satana \u00e8 un film muto italiano del 1915 diretto da Telemaco Ruggeri.\nTrama.\nL'ingegnere Stellio Duodo si ritira in montagna per concentrarsi nello sviluppo del progetto del \"telefonoscopio\", un rivoluzionario apparecchio che permette di trasmettere a distanza audio ed immagini in movimento (la futura televisione). Un giorno giunge nella localit\u00e0, con una comitiva, la bella Frasquita, che seduce l'ingenuo ingegnere che per lei lascia la fedele fidanzata. Frasquita per\u00f2 ruba i progetti dell'invenzione, rivelandosi una complice dell'ingegnere Mayer, storico rivale di Duodo, che scioccato dall'inganno e colto da profondo sconforto perde improvvisamente la memoria.\nTempo dopo, sentendo parlare della novit\u00e0 della \"telefonoscopia\", inizia ad avere ricordi confusi riguardo al progetto.\nQuando Mayer presenta al pubblico l'apparecchio spacciandolo per una propria invenzione, Duodo riacquista di colpo la memoria ed urla la verit\u00e0 dal microfono del telefonoscopio, aggredisce Frasquita strangolandola e, disperato e stremato, crolla sul cadavere della donna.\nCritica.\nGiudicato dalla critica del tempo, stanca di melodrammi basati su furti di invenzioni avveniristiche ed improbabili, come un prodotto godibile ma che nulla di nuovo apporta al genere; ebbe comunque buon successo in Italia ed in Francia (distribuito con i titoli \"\"Le persiflage de Satan\" e \"Mauvais Genie\"\") anche grazie alla presenza di Lydia Quaranta nel ruolo dell'ammaliante e malvagia Frasquita, assurta a diva l'anno precedente con il celebre Cabiria di Giovanni Pastrone."}
{"id": "2924236", "revid": "115533", "url": "https://it.wikipedia.org/wiki?curid=2924236", "title": "CSS-1 (missile)", "text": ""}
{"id": "2924242", "revid": "115533", "url": "https://it.wikipedia.org/wiki?curid=2924242", "title": "CSS-2 (missile)", "text": ""}
{"id": "2924244", "revid": "767487", "url": "https://it.wikipedia.org/wiki?curid=2924244", "title": "Unfaithful to His Trust", "text": "Unfaithful to His Trust \u00e8 un cortometraggio muto del 1915 diretto da Kenean Buel e interpretato da Alice Joyce e James B. Ross.\nTrama.\nTrama e critica su Stanford University.\nProduzione.\nIl film fu prodotto dalla Kalem Company.\nDistribuzione.\nIl film - un cortometraggio in due bobine - venne distribuito nelle sale il 15 marzo 1915 dalla General Film Company."}
{"id": "2924246", "revid": "287204", "url": "https://it.wikipedia.org/wiki?curid=2924246", "title": "Pala Magrini", "text": "La Pala Magrini \u00e8 un dipinto a tempera su tavola di Filippino Lippi, databile al 1483 circa e conservata nella chiesa di San Michele in Foro a Lucca.\nDescrizione e stile.\nLa pala, relativa alla fase giovanile dell'artista alla bottega di Botticelli, mostra quattro santi allineati in piedi sullo sfondo di un boschetto di cui si intravede il fogliame oltre un cielo azzurro. Da sinistra si incontrano san Rocco, san Sebastiano, san Girolamo e sant'Elena Imperatrice.\nIl dipinto mostra una stretta osservanza dei modi del padre Filippo filtrati per\u00f2 dall'esempio di Botticelli. Rocco ed Elena potrebbero infatti esser scambiati per figure autografe del maestro fiorentino, con il volto della santa che ricorda quella malinconica idealizzazione tipica di capolavori di quegli anni come la \"Primavera\". Solo il chiaroscuro \u00e8, gi\u00e0 da queste opere, pi\u00f9 marcato. Se nelle mani della santa si avverte qualche incertezza, grande perizia \u00e8 dimostrata nella resa del lievissimo velo trasparente, che cita opere di Filippo Lippi come la \"Lippina\" agli Uffizi. \nInoltre \u00e8 riscontrabile un certo senso dell'umorismo tipico del giovane Filippino, nel leone amico di san Girolamo che fa timidamente capolino da dietro la sua veste, quasi come si trattasse di un gattone domestico."}
{"id": "2924247", "revid": "300067", "url": "https://it.wikipedia.org/wiki?curid=2924247", "title": "Dem\u00e9trius Conrado Ferraci\u00fa", "text": ""}
{"id": "2924252", "revid": "115533", "url": "https://it.wikipedia.org/wiki?curid=2924252", "title": "CSS-3 (missile)", "text": ""}
{"id": "2924254", "revid": "300067", "url": "https://it.wikipedia.org/wiki?curid=2924254", "title": "Demetrius Ferracciu", "text": ""}
{"id": "2924259", "revid": "767487", "url": "https://it.wikipedia.org/wiki?curid=2924259", "title": "The Girl of the Music Hall", "text": "The Girl of the Music Hall \u00e8 un cortometraggio muto del 1915 diretto da Kenean Buel e interpretato da Alice Joyce e Guy Coombs.\nTrama.\nTrama e critica su Stanford University.\nProduzione.\nIl film fu prodotto dalla Kalem Company.\nDistribuzione.\nIl film venne distribuito nelle sale il 22 marzo 1915 dalla General Film Company."}
{"id": "2924260", "revid": "399", "url": "https://it.wikipedia.org/wiki?curid=2924260", "title": "Botteghe (Albinea)", "text": "Botteghe (\"Al But\u00e8ighi\" in dialetto reggiano) \u00e8 una frazione del comune di Albinea, in provincia di Reggio Emilia. Posta ad est del capoluogo, da cui dista 1\u00a0km, si trova sulla riva destra del torrente Crostolo ed ai piedi delle prime colline preappenniniche. Conosciuta anche come \"Il Cantone\", fino agli anni 40 del 900 non era altro che un quadrivio tra la pedemontana e l'antica strada che conduce alla \"Pieve di Albinea\". Comprende anche le sottofrazioni di: \"Casone\", \"Fondo Oca\", \"Pareto di Sopra\" e \"Pareto di Sotto\".\nNel 1945 \u00e8 scenario dell'Operazione Tombola.\nMonumenti.\nSebbene la frazione sia composta da abitazioni private e villette a schiera recenti, Botteghe ha nel suo territorio uno dei monumenti pi\u00f9 importanti del patrimonio artisco albinetano e provinciale: la Pieve di Albinea. Edificata in epoca preromanica, viene citata nel famoso proclama di Ottone II, nel quale per altro viene menzionato per la prima volta nella storia il nome di Albinea, venne dedicata in un primo momento a San Prospero, per poi assumere la denominazione definitiva della Beata Vergine. Attorno al 1517 venne commissionato al giovane Antonio Allegri un dipinto per la pieve, passato poi alla storia col nome di \"Madonna di Albinea\", poi donata al nuovo imperatore Leopoldo I dal duca Alfonso IV d'Este nel 1657 e poi misteriosamente scomparsa. La chiesa venne restaurata ampiamente nel 1671. La alta e snella torre campanaria venne ricostruita dopo un terremoto nel 1832 che la fece rovinare al suolo. Dal piazzale antistante si pu\u00f2 ammirare un vasto panorama che abbraccia tutta la Pianura Padana fino alle Prealpi Lombarde e Venete."}
{"id": "2924261", "revid": "115533", "url": "https://it.wikipedia.org/wiki?curid=2924261", "title": "CSS-4 (missile)", "text": ""}
{"id": "2924264", "revid": "115533", "url": "https://it.wikipedia.org/wiki?curid=2924264", "title": "D1 (carro armato)", "text": ""}
{"id": "2924266", "revid": "312810", "url": "https://it.wikipedia.org/wiki?curid=2924266", "title": "Stelle a quattro zampe", "text": "Stelle a quattro zampe era il nome di una trasmissione televisiva dedicata ai cani, trasmessa sulle reti Mediaset (Canale 5, Italia 1 e Rete 4) ed andata in onda discontinuamente dal 1994 al 2005; ed era di volta in volta condotta da diversi noti personaggi dello spettacolo italiano.\nIl 9 marzo 2000 venne realizzata una versione speciale dedicata ai gatti. La serata era condotta da Paola Barale e Massimo Lopez, ed andava in onda su Canale 5.\nNel 2004, la manifestazione pass\u00f2 per una sola edizione a Rai 2 con il titolo di \"Stelle con la coda\", e la conduzione su affidata a Stefania Orlando e Marco Mazzocchi.\nNel 2010 \u00e8 stato mandato in onda su Italia 1 \"I Love My Dog\", condotto da Rossella Brescia, Gianluca Impastato e Andrea Pucci, e con la giuria composta da Paola Barale, Alba Parietti ed Andrew Howe: idealmente una nuova edizione dello stesso programma.\nIl programma.\nLa trasmissione ruotava intorno a gare di agilit\u00e0 e sfilate di cani (ed in alcune edizioni speciali di gatti), ed era legato al concorso \"Collare d'oro Friskies\", promosso dal 1994 al 2005 e poi nuovamente nel 2010. La gara premiava due categorie di cani: il pi\u00f9 agile ed il pi\u00f9 bello, scelto in un gruppo di venti animali, che avevano superato una selezione di oltre duecento.\nNelle prime edizioni, autore del programma era Daniele Soragni, mentre coreografo e primo ballerino era Gianni Sperti. Sigle del programma erano: il brano del 1975 \"Doggy Doggy\" del gruppo Bulldog e, successivamente, un remix di \"The Lion Sleeps Tonight\"."}
{"id": "2924272", "revid": "287204", "url": "https://it.wikipedia.org/wiki?curid=2924272", "title": "Alfred Lapple", "text": ""}
{"id": "2924274", "revid": "767487", "url": "https://it.wikipedia.org/wiki?curid=2924274", "title": "The Face of the Madonna", "text": "The Face of the Madonna \u00e8 un cortometraggio del 1915 diretto da Kenean Buel e interpretato da Alice Joyce e Guy Coombs.\nTrama.\nTrama e critica su Stanford University\nProduzione.\nIl film fu prodotto dalla Kalem Company.\nDistribuzione.\nIl film venne distribuito nelle sale il 19 aprile 1915 dalla General Film Company."}
{"id": "2924275", "revid": "767487", "url": "https://it.wikipedia.org/wiki?curid=2924275", "title": "Il resto della notte", "text": "Il resto della notte \u00e8 un film del 2008 scritto e diretto da Francesco Munzi.\nTrama.\nIn una Torino notturna dalle atmosfere lugubri si intrecciano le vite della famiglia borghese Boarin, di un tossicodipendente e di due fratelli clandestini; il destino di tutti \u00e8 legato ad una rapina nella villa dei Boarin.\nDistribuzione.\nPresentato nella Quinzaine des R\u00e9alisateurs del Festival di Cannes, il film \u00e8 uscito nelle sale italiane il 20 giugno 2008, incassando 186.993 euro.\nRiconoscimenti.\nIl film \u00e8 stato candidato al Premio LUX."}
{"id": "2924292", "revid": "115533", "url": "https://it.wikipedia.org/wiki?curid=2924292", "title": "Dana (semovente)", "text": ""}
{"id": "2924294", "revid": "1432830", "url": "https://it.wikipedia.org/wiki?curid=2924294", "title": "Adrone esotico", "text": "Gli adroni esotici sono particelle subatomiche composte da quark e da gluoni, che non rientrano nello schema abituale degli adroni. Essendo vincolati all'interazione forte essi non sono previsti dal semplice modello a quark costituenti. Vale a dire, gli adroni esotici non hanno lo stesso contenuto di quark come gli adroni ordinari: I barioni esotici hanno pi\u00f9 dei tre quark dei barioni ordinari, mentre i mesoni esotici non hanno un quark e un antiquark come i mesoni comuni. Gli adroni esotici possono essere trovati tramite la ricerca di particelle con numero quantici vietati agli adroni comuni. Sono stati visti segni sperimentali riguardo agli adroni esotici ma rimangono un argomento controverso nella fisica delle particelle.\nStoria.\nQuando il modello a quark fu per la prima volta postulato da Murray Gell-Mann e altri negli anni '60, fu per organizzare in modo coerente le particelle scoperte fino ad allora. Allo stesso modo la cromodinamica quantistica (QCD, \"Quantum Chromodynamics\") si svilupp\u00f2 nel corso del decennio successivo. Tuttavia divenne evidente che non vi era alcuna ragione fondamentale per cui dovevano esistere solo le combinazioni di tre quark e quark-antiquark. Oltretutto sembrava che i gluoni, le particelle che veicolano la forza delle interazioni forti, dovevano anche formare stati legati da loro stessi (i glueball) e con i quark (adroni ibridi). Tuttavia, sono trascorsi alcuni decenni senza prove conclusive riguardanti gli adroni esotici.\nCandidati.\nCi sono molti candidati adroni esotici:"}
{"id": "2924296", "revid": "767487", "url": "https://it.wikipedia.org/wiki?curid=2924296", "title": "Via del Corso (film)", "text": "Via del Corso \u00e8 un film italiano del 2000, diretto da Adolfo Lippi, con Laura Chiatti, Nicola Farron e Ilaria Spada.\nTrama.\nMonica, una ragazza di periferia, decide di trascorrere il giorno del suo 18\u00b0 compleanno a Roma, la metropoli da lei fortemente idealizzata: a poco a poco, insieme alle sue amiche Loana e Ilaria, conoscer\u00e0 le contraddizioni e il degrado morale della Capitale."}
{"id": "2924302", "revid": "115533", "url": "https://it.wikipedia.org/wiki?curid=2924302", "title": "Derby (missile)", "text": ""}
{"id": "2924307", "revid": "115533", "url": "https://it.wikipedia.org/wiki?curid=2924307", "title": "Dingo (ricognizione)", "text": ""}
{"id": "2924313", "revid": "767487", "url": "https://it.wikipedia.org/wiki?curid=2924313", "title": "Nosferatu a Venezia", "text": "Nosferatu a Venezia \u00e8 un film horror del 1988, diretto da Augusto Caminito con alcune parti girate da Luigi Cozzi, Maurizio Lucidi, dal protagonista Klaus Kinski e inizialmente affidato a Mario Caiano, che abbandon\u00f2 il set dopo pochi giorni a causa di diverbi con Kinski.\nTrama.\nLa patrizia veneziana Helietta Canins invita nella citt\u00e0 dei Dogi uno studioso inglese, Paris Catalano, esperto in vampirismo. La donna vuole che venga a cessare per sempre quell'atmosfera cupa di leggende e di orrori che ancora grava nel suo palazzo, dove vive con la nonna e la giovanissima sorella Maria. Due secoli prima, infatti, mentre a Venezia imperversavano carnevale e peste, una sua ava era stata vittima del vampiro e con lui svanita nel nulla. Nei sotterranei del palazzo tuttora esiste un misterioso sarcofago cerchiato di ferro ed Helietta, pensando che Nosferatu sia proprio l\u00e0 dentro, invita Paris a eliminarne per sempre i resti. Il vampiro, evocato in una seduta spiritica, piomba a Venezia, mentre, scoperchiato il sepolcro, si scopre il corpo dell'ava Letizia, stranamente somigliante a Helietta. Ma stanare ed esorcizzare Nosferatu si rivela impresa impossibile, sia a sacerdoti, sia a Paris, sia a Giuseppe Barnab\u00f2, l'amante di Helietta. Una dopo l'altra le vittime si susseguono, uccise da morsi fatali: muoiono la nonna di Helietta, quest'ultima e Gloria Barnab\u00f2, sorella di Giuseppe. Nosferatu appare e scompare, inattaccabile perfino dalle fucilate e in pi\u00f9 seducente, malgrado le sue fattezze, agli occhi delle donne che egli vampirizza, contagia e sa fare all'occorrenza resuscitare. Egli sa di poter essere liberato e morire a una sola condizione: quella d'essere amato da una fanciulla vergine. Maria \u00e8 la prescelta ma, proprio nell'attimo in cui Nosferatu sembra conseguire il suo massimo obiettivo - in una villa fatiscente sull'Isola dei cani, in laguna - Barnab\u00f2, arrivato sul posto, spara ancora una fucilata, lasciando indenne il mostro e ferendo mortalmente la ragazza. Dopo essersi vendicato dell'uomo, Nosferatu vampirizza Maria e, portandola tra le braccia, lascia Venezia verso un comune, atroce destino.\nProduzione.\nPre-produzione.\nA met\u00e0 degli anni ottanta, il produttore Augusto Caminito inizi\u00f2 a produrre film horror e thriller in Italia per i mercati esteri, come \"Murderock - Uccide a passo di danza\" di Lucio Fulci. Caminito ricevette la sceneggiatura di \"Nosferatu a Venezia\" da Carlo Alberto Alfieri, che aveva scritto il soggetto insieme a Leandro Lucchetti. Il progetto iniziale era un autentico sequel del film \"Nosferatu, il principe della notte\" di Werner Herzog, con Klaus Kinski nuovamente nei panni di Dracula. Il 17 dicembre 1985 Caminito e Kinski firmarono un contratto per due film: \"Nosferatu a Venezia\" e \"Kinski Paganini\", quest'ultimo un progetto al quale l'attore stava lavorando dal 1980.\nIl film doveva originariamente essere diretto da Maurizio Lucidi. Tra i membri della troupe c'era Luigi Cozzi, amico di Alfieri, che lavor\u00f2 sul set come consulente e durante la post-produzione. Cozzi dichiar\u00f2 che Caminito pensava che il film avrebbe avuto maggiore successo con un budget raddoppiato e un regista pi\u00f9 \"di nome\". Caminito licenzi\u00f2 quindi Lucidi, che aveva girato solo alcune scene senza Kinski al Carnevale di Venezia nel febbraio 1986. Al suo posto venne ingaggiato il regista Pasquale Squitieri e un cast comprendente Christopher Plummer, Donald Pleasence, Barbara De Rossi e Yorgo Voyagis. Squitieri riscrisse la sceneggiatura, ambientandola in un futuro prossimo a Venezia nel 1996, e assunse un certo numero di fumettisti (tra i quali Magnus) per realizzare lo storyboard del film. Caminito ritenne che lo storyboard fosse \"troppo barocco\", oltre che troppo costoso da realizzare. Squitieri rifiut\u00f2 di cambiare la sua sceneggiatura e litig\u00f2 con Kinski. Dal momento che non aveva intenzione di perdere Kinski, Caminito risolse il contratto con Squitieri e gli pag\u00f2 la somma concordata prima ancora che il regista girasse il film. Il sostituto fu Mario Caiano, che aveva in passato lavorato con Kinski in film come \"Il mio nome \u00e8 Shangai Joe\". A met\u00e0 del 1986, Caiano complet\u00f2 il casting e Caminto riscrisse la sceneggiatura per farla corrispondere al nuovo budget ridotto del film. Cozzi in seguito dichiar\u00f2 che diversi personaggi e scene furono eliminati nella nuova riscrittura del film.\nRiprese.\nLe riprese iniziarono il 25 agosto. Kinski rifiut\u00f2 categoricamente di rasarsi la testa e utilizzare il medesimo trucco del film di Herzog; in questo nuovo film infatti l'attore ha lunghi capelli bianchi ed \u00e8 sempre chiamato semplicemente \"Nosferatu\" (e non Dracula). Dopo aver litigato con Caiano il primo giorno delle riprese, Kinski rifiut\u00f2 inoltre di girare qualsiasi scena e il giorno dopo si chiuse nella sua roulotte. Cos\u00ec Caminito decise di dirigere lui stesso il film quando Caiano se ne and\u00f2 dopo essere stato insultato sul set da Kinski. Caiano venne a sapere che Caminito aveva promesso a Kinski la regia del film. Nella sua autobiografia \"All I Need Is Love\", Kinski conferm\u00f2 di avere diretto lui stesso qualche scena del film. Secondo Cozzi, Kinski avrebbe ignorato la messa in scena delle prove, costringendo il direttore della fotografia Antonio Nardi a dover ripristinare da zero il suo impianto di illuminazione poich\u00e9 Kinski non avrebbe seguito i segnali d'azione e si sarebbe rifiutato di riprendere le riprese. Kinski aveva come protagonista femminile Amanda Sandrelli, fiamma di Caminito; tuttavia volle rimpiazzarla quando vide sul set la fidanzata di Voyagis, Anne Knecht. Questo cambi\u00f2 la sceneggiatura, cos\u00ec Maria divenne la figlia adottiva di Helietta.\nCozzi inizi\u00f2 a dirigere le scene come regista della seconda unit\u00e0, incluse delle sequenze che seguivano Kinski all'alba a Venezia. Cozzi in seguito dichiar\u00f2 che furono realizzare circa 10 ore di riprese di Kinski che camminava. Il microfonista del set, Luciano Muratori, dichiar\u00f2 che durante una scena in cui Nosferatu avrebbe trasformato in vampiro il personaggio di Barbara De Rossi, Helietta, dove era previsto che Kinski fingesse di morderle il collo, l'attore inser\u00ec le sue dita nella vagina della donna, facendola correre dal set in lacrime. Secondo Cozzi, ad un certo punto l'intera troupe abbandon\u00f2 il set per protestare contro Kinski, che si scus\u00f2 successivamente per il suo comportamento. Dopo sei settimane di riprese a Venezia, Caminito aveva filmato solo circa la met\u00e0 della sceneggiatura e gli rimaneva un intero terzo da girare altrove. Caminito non riusc\u00ec a filmare ulteriore materiale e tent\u00f2 di assemblare il film con quello che aveva.\nDistribuzione.\nUn giorno prima della presentazione del film, Caminito dichiar\u00f2 che \"Nosferatu a Venezia\" durava un'ora e quarantasei minuti. La copia inviata alla commissione di valutazione aveva una durata di 98 minuti, mentre le attuali versioni home video sono di 89 minuti. Il film ha fatto il suo debutto alla mezzanotte del 9 settembre 1988 durante il Festival di Venezia, per poi venire distribuito nei cinema italiani dalla Medusa Film. Nei mercati anglofoni \u00e8 stato distribuito coi titoli \"Prince of the Night\" e \"Nosferatu in Venice\".\nAccoglienza.\nPiero Perona de \"La Stampa\" recens\u00ec positivamente il film, lodando in particolare la performance di Klaus Kinski (\"l'unico attore al mondo in grado di raffigurare Nosferatu senza minimamente ricorrere al trucco\"). Maurizio Porro del \"Corriere della Sera\" la defin\u00ec invece \"una storia di vampiri che non aggiunge nulla alla carriera cinematografica di Dracula, ma ambientandola in Laguna le regala qualche suggestione figurativa in pi\u00f9\"."}
{"id": "2924317", "revid": "599013", "url": "https://it.wikipedia.org/wiki?curid=2924317", "title": "Fred Schule", "text": "Biografia.\nNato a Preston, Iowa, in giovent\u00f9 frequenta l'Universit\u00e0 del Michigan, iniziando a dedicarsi all'atletica leggera. Nel 1903 vince il titolo di campione AAU nelle 120 iarde a ostacoli.\nL'anno successivo si presenta ai Giochi olimpici di Saint Louis gareggiando in due prove, 110 m hs e 200 m hs. Nei 110 metri ostacoli, nonostante non sia uno dei favoriti della vigilia, conquista il titolo olimpico correndo in 16\"0. Nei 200 hs invece si classifica al quinto posto.\nFrederick Schule muore all'et\u00e0 di 82 anni a Poughkeepsie nello Stato di New York."}
{"id": "2924320", "revid": "213797", "url": "https://it.wikipedia.org/wiki?curid=2924320", "title": "Wave Gothic Treffen", "text": ""}
{"id": "2924321", "revid": "465169", "url": "https://it.wikipedia.org/wiki?curid=2924321", "title": "RedOne", "text": "\u00c8 stato anche conosciuto come Nadir K o The One e dal 2007 vive negli Stati Uniti. Durante la sua carriera ha collaborato con artisti di fama mondiale come Ava Max, Mika, Jennifer Lopez, Akon, Myl\u00e8ne Farmer, Aleksej Vorob'\u00ebv, Kat DeLuna, One Direction, Now United, Nicki Minaj e i Backstreet Boys producendo per loro noti brani come \"On the Floor\", \"Starships\" e \"Whine Up\". Famoso \u00e8 stato inoltre il suo sodalizio musicale con la cantautrice statunitense Lady Gaga, per la quale ha prodotto singoli come \"Just Dance\", \"Poker Face\", \"Alejandro\" e \"Bad Romance.\"\nBiografia.\nNadir Khayat nasce il 9 aprile 1972 a T\u00e9touan, in Marocco. Il suo primo successo \u00e8 stata la collaborazione e produzione in una clip dell'artista marocchino Ahmed Chawki.\nGli albori della carriera: Svezia (1991 -2006).\nNel 1991, appena diciannovenne, lascia il Marocco e si trasferisce in Svezia per mettere in pratica la sua passione per la musica. Egli ha migrato particolarmente verso la Svezia poich\u00e9 affascinato dalla \"buona\" musica degli Europe, Roxette e ABBA (band che influenzeranno moltissimo la carriera dell'artista). In Svezia, dopo averne ottenuto la cittadinanza per naturalizzazione, suoner\u00e0 per gruppi rock locali dal 1991 al 1995.\nDal 1995 al 1998 RedOne (soprannome dell'artista marocchino derivato dal nome dell'amico Redouan) insieme all'ex musicista rock Rami Yacoub e al cantautore/produttore palestinese-svedese Yacoub, scrisse canzoni per la famosa girl band svedese Popsie (fra queste si ricordano \"Funky\" e \"Joyful Life\"). Nel 1998 Yacoub si unisce ai Cheiron Studios mentre Rami e RedOne scrissero canzoni per artisti come i Backstreet Boys, Britney Spears, Westlife e C\u00e9line Dion.\nNel 2001-2002 ha co-prodotto gli A*Teens, band giovanile in tributo degli ABBA e divenuta famosa con l'album The ABBA Generation. Per tale band poi ha prodotto gli album di debutto \"Teen Spirit\" e \"Pop 'Til Your Drop\" e i singoli inediti quali \"...to the Music\", \"Slam\" (co-scritto con Flame, Hortlund e J. Boogie) e \"Singled Out\" (co-scritto con AJ Junior, Dhani, Sara, Savan Kotecha e ShawnDark) al fine di lanciare qualcosa di pi\u00f9 di una semplice cover band.\nNel 2005 scrisse per Daniel Lindstr\u00f6m le canzoni \"Break Free\" e \"My Love Will Not Let You Down\".\nEgli ha iniziato a produrre musica pop in Europa (si ricordano la produzione di \"I Wish\" e \"Little Mama\") e in Canada (dove ha collaborato col cantante Karl Henry). Inoltre ha ricevuto inoltre il Swedish Grammy Award e riguardo a una delle sue produzioni ha ricevuto un titolo per miglior canzone scandinava, che fra l'altro \u00e8 stata scelta come colonna sonora di \"Step Up\".\nNel 2006 torna di nuovo in scena con la canzone \"Bamboo\", che poi diventer\u00e0 canzone ufficiale della FIFA World Cup 2006. Nello stesso anno remixa la canzone di Shakira con la collaborazione di Wyclef Jean \"Hips Don't Lie\". Tale remix sar\u00e0 cantato dalla stessa Shakira insieme a Wyclef Jean nella cerimonia di chiusura della Coppa del Mondo 2006 a Berlino.\nSpostamento verso gli Stati Uniti (2007-oggi).\nDopo tale successo, nel 2007 il produttore marocchino si trasferisce negli Stati Uniti (New York) producendo sotto l'etichetta Epic Records. Qui ha collaborato con artisti illustri come Kat DeLuna, Akon, Enrique Iglesias, Brandy, Lionel Richie, Robin e Flipseid.\nNel 2008 produce per la cantante statunitense Lady Gaga i singoli \"Just Dance\" e \"Poker Face\" (che gli far\u00e0 guadagnare nello stesso anno il Grammy Award per la migliore registrazione dance) e per i New Kids on the Block sette brani nell'album \"The Block\" (tale album si guadagner\u00e0 il secondo posto nella classifica degli album Billboard). Nello stesso anno ha scritto canzoni per Christina Milian, Tiffany Evans, Pixie Lott e Sean Kingston.\nNel 2009, 2010, 2011 e 2013 produce altrettante canzoni per Lady Gaga (per l'EP \"The Fame Monster\" e gli album \"Born This Way\" ed \"Artpop\") ed alcune per i Backstreet Boys, Alexandra Park, Hojabebz, Casey e Lil Jon.\nNel 2016 collabora con Alvaro Soler al nuovo singolo \"Sofia\" e con Lady Gaga al brano \"Angel Down\", contenuto nell'album \"Joanne\".\nAd ottobre 2017 viene rilasciato il suo singolo \"Boom Boom,\" in collaborazione con Daddy Yankee, French Montana e Dinah Jane delle Fifth Harmony."}
{"id": "2924322", "revid": "1543377", "url": "https://it.wikipedia.org/wiki?curid=2924322", "title": "Away from Me", "text": "Away from Me \u00e8 il primo singolo tratto dal secondo album studio del gruppo musicale post grunge statunitense Puddle of Mudd, intitolato \"Life on Display\". Il frontman Wes Scantlin ha dichiarato, in un'intervista con il canale televisivo VH1, che l'ispirazione per scrivere \"Away from Me\" gli \u00e8 venuta prendendo spunto dalle menzogne e dal tradimento ricevuti durante una relazione.\nIl singolo \u00e8 stato accompagnato da un video musicale, che \u00e8 possibile trovare nel CD di \"Life on Display\" se lo si inserisce in un computer. La canzone \u00e8 stata anche una delle pi\u00f9 apprezzate dei Puddle of Mudd, raggiungendo la pi\u00f9 alta posizione in classifica rispetto agli altri singoli tratti dal medesimo album. Ha raggiunto, infatti, la prima posizione nella classifica Mainstream Rock Tracks, nella quale \u00e8 rimasta per tre settimane; ha inoltre raggiunto la quinta posizione nella classifica Modern Rock Tracks e la numero 72 nella Billboard Hot 100. Nel 2004, \u00e8 stata inserita in una scena del popolare teen drama cult \"The O.C.\"."}
{"id": "2924325", "revid": "115533", "url": "https://it.wikipedia.org/wiki?curid=2924325", "title": "Erhardt (semovente)", "text": ""}
{"id": "2924329", "revid": "2091899", "url": "https://it.wikipedia.org/wiki?curid=2924329", "title": "Sharon (Contea di Mercer, Pennsylvania)", "text": "Sharon \u00e8 un comune (\"city\") della contea di Mercer, in Pennsylvania (Stati Uniti). Sorge sul fiume Shenango. Aveva 16.328 abitanti secondo il censimento dell'anno 2000, 14.038 nel 2010.\n\u00c8 situata a circa 120 chilometri a nord-ovest di Pittsburgh e fa parte di una determinata area che comprende Youngstown-Warren-Boardman, in Ohio (Youngstown-Warren-Boardman, OH-PA Metropolitan Area).\nFondata nel 1795, \u00e8 stata incorporata il 6 ottobre 1841 come borough e il 17 dicembre 1918 come citt\u00e0.\n\u00c8 sede dal 1998 della Vocal Group Hall of Fame.\nStoria.\nSharon \u00e8 stata fondata nel 1795, ha avuto lo status di borough il 16 ottobre 1841 e quello di citt\u00e0 il 17 dicembre 1918.\nI primi coloni si insediarono in una piana adiacente al fiume Shenango (l'area che si trova fra due colline \u00e8 attualmente la sede del distretto finanziario), secondo le tradizioni locali Sharon prende il suo nome dalla biblica pianura omonima, come da desiderio di un fervente pioniere.\nAll'inizio la citt\u00e0 lega la propria economia alle miniere di carbone, per passare poi alle acciaierie e ad altre industrie pesanti seguendo il processo della Rivoluzione Industriale. A seguito di un'imponente deindustrializzazione avvenuta fra gli anni settanta e ottanta del XX secolo Sharon si \u00e8 riconvertita di nuovo passando ad industrie leggere, servizi sanitari, sociali ed educativi."}
{"id": "2924330", "revid": "115533", "url": "https://it.wikipedia.org/wiki?curid=2924330", "title": "G6 (semovente)", "text": ""}
{"id": "2924333", "revid": "115533", "url": "https://it.wikipedia.org/wiki?curid=2924333", "title": "GCT (semovente)", "text": ""}
{"id": "2924334", "revid": "124532554", "url": "https://it.wikipedia.org/wiki?curid=2924334", "title": "Staatsliga 1963-1964", "text": "L'edizione 1963-64 della Staatsliga (A) vide la vittoria finale del Rapid Vienna.\nCapocannoniere del torneo fu Horst Nemec del Austria Vienna con 21 reti."}
{"id": "2924338", "revid": "287204", "url": "https://it.wikipedia.org/wiki?curid=2924338", "title": "Il cugino americano", "text": "Il cugino americano \u00e8 una miniserie televisiva italiana del 1986, diretta da Giacomo Battiato, con Brad Davis, Tony Lo Bianco, Barbara De Rossi e Vincent Spano. La miniserie, girata fra Palermo e New York, \u00e8 stata trasmessa dalla RAI nel 1986, ed in seguito ne fu distribuita una riduzione cinematografica di 98 minuti destinata ai mercati esteri (compreso quello statunitense).\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "2924339", "revid": "120694117", "url": "https://it.wikipedia.org/wiki?curid=2924339", "title": "Valencia Club de F\u00fatbol 1941-1942", "text": "Questa voce raccoglie le informazioni riguardanti il Valencia Club de F\u00fatbol nelle competizioni ufficiali della stagione 1941-1942\nStagione.\nPrimo titolo nazionale per il Valencia nella stagione 1941-1942, ottenuto sorpassando a cinque giornate dal termine l'Atl\u00e9tico Madrid campione in carica. In quella stessa stagione gli Xotos, detentori della Coppa del Generalissimo, giunsero in semifinale della competizione, dove furono eliminati dal Barcellona."}
{"id": "2924340", "revid": "115533", "url": "https://it.wikipedia.org/wiki?curid=2924340", "title": "Hornet (cacciacarri)", "text": ""}
{"id": "2924341", "revid": "152625", "url": "https://it.wikipedia.org/wiki?curid=2924341", "title": "Nadir Khayat", "text": ""}
{"id": "2924344", "revid": "253269", "url": "https://it.wikipedia.org/wiki?curid=2924344", "title": "Tony Lo Bianco", "text": "Biografia.\nNato a Brooklyn, e figlio di un tassista, nel 1963 fonda il Triangle Theatre, di cui \u00e8 direttore artistico per sei anni. \u00c8 conosciuto per i suoi ruoli di italoamericano in film come \"Il braccio violento della legge\", \"I killers della luna di miele\" e \"God Told Me To\". Tony Lo Bianco \u00e8 anche portavoce nazionale dell'Ordine Figli d'Italia in America."}
{"id": "2924348", "revid": "767487", "url": "https://it.wikipedia.org/wiki?curid=2924348", "title": "Padre (film 1927)", "text": "Padre (\"Sorrell and Son\") \u00e8 un film muto del 1927 diretto da Herbert Brenon.\nIl film \u00e8 basato su un romanzo del 1925 con lo stesso nome di Warwick Deeping, che fu un bestseller tra la fine degli anni venti e trenta.\nA interpretare i ruoli principali furono chiamati: H.B. Warner (il padre), Anna Q. Nilsson (la madre), e Mickey McBan / Nils Asther (il figlio). La vicenda fu ambientata in Inghilterra, dove il film venne girato. Il film venne nominato agli Oscar per la miglior regia alla prima edizione del Premio.\nLa storia ha avuto due remake: una prima volta nel 1934 (\"Padre\", regia di Jack Raymond), con H.B. Warner di nuovo nel ruolo del padre, Margot Grahame (la madre) e Peter Penrose / Hugh Williams (il figlio); e una seconda volta nel 1984 come miniserie televisiva britannica, con Richard Pasco (il padre), Gwen Watford (la madre), e Paul Critchley / Peter Chelsom (il figlio).\nTrama.\nStephen Sorrell alleva da solo il figlio Kit dopo che la madre ha abbandonato il marito e il figlioletto. La dignit\u00e0 e la salute di Sorrell sono messe alla prova dal lavoro estenuante e dalle duro trattamento che riceve come portiere di albergo. Ma tiene duro sostenuto dalla consapevolezza che suo figlio trarr\u00e0 beneficio dalle sue fatiche. Poi, un giorno, la madre, che Sorrell aveva permesso al suo ragazzo di credere fosse morta, si fa di nuovo viva...\nProduzione.\nIl film fu prodotto dalla Joseph M. Schenck Productions e Feature Productions. Venne girato in Inghilterra.\nDistribuzione.\nDistribuito dalla United Artists, il film - presentato da Joseph M. Schenck - usc\u00ec in prima a New York il 13 novembre, per poi essere distribuito nelle sale cinematografiche USA il 2 dicembre 1927. In Italia venne distribuito da \"Artisti Associati\" nel 1928.\nIl film era stato considerato perduto per molti anni, ma nel 2005 una copia venne ritrovata dall'Academy Film Archive, in uno stato di deterioramento, e priva dell'ultima bobina. L'Accademy \u00e8 stata in grado di ripristinare parzialmente la stampa della pellicola, che \u00e8 stata presentata per la prima volta nel 2005."}
{"id": "2924349", "revid": "1442080", "url": "https://it.wikipedia.org/wiki?curid=2924349", "title": "A Division 1951-1952 (Irlanda)", "text": "La stagione 1951-1952 \u00e8 stata la trentunesima edizione della League of Ireland, massimo livello professionistico del calcio irlandese."}
{"id": "2924352", "revid": "115533", "url": "https://it.wikipedia.org/wiki?curid=2924352", "title": "Hotchkiss M 201 (trasporto)", "text": ""}
{"id": "2924353", "revid": "1719883", "url": "https://it.wikipedia.org/wiki?curid=2924353", "title": "Archai", "text": ""}
{"id": "2924355", "revid": "292162", "url": "https://it.wikipedia.org/wiki?curid=2924355", "title": "Ara di Cesare", "text": ""}
{"id": "2924356", "revid": "116008578", "url": "https://it.wikipedia.org/wiki?curid=2924356", "title": "Carl Fl\u00fcgge", "text": "Biografia.\nNativo di Hannover, nell'allora Confederazione germanica, studi\u00f2 medicina all'Universit\u00e0 di Gottinga. Nel 1866 diventa membro della Corps Bremensia. Nel 1871 \u00e8 medico praticante a Bad Nenndorf, mentre dal 1874 studia chimica a Bonn per poi ottenere l'abilitazione di igienista nel 1878 a Berlino. Nel 1881 \u00e8 di nuovo a Gottinga, e tre anni dopo viene nominato professore associato e direttore del primo istituto indipendente per l'igiene nella ex Prussia.\nNel 1887 viene nominato professore ordinario all'Universit\u00e0 di Breslavia, di cui sar\u00e0 anche rettore nel biennio 1900-1901, mentre nel 1909, dopo aver lavorato a fianco di illustri esponenti della microbiologia quali Robert Koch, succede a Max Rubner alla cattedra di igiene dell'Universit\u00e0 di Berlino. Muore nel 1923.\nFl\u00fcgge \u00e8 noto soprattutto per le ricerche sulla diffusione in ambiente dei microrganismi della cavit\u00e0 orale tramite tosse e starnuto, con la teorizzazione e la scoperta delle cosiddette \"goccioline di Fl\u00fcgge\", microgocce di saliva (vapor acqueo) in grado di rimanere sospese in aria e di veicolare, dispersi in aerosol, agenti infettivi di numerose malattie. La sua opera \u00e8 stata fondamentale anche per la profilassi delle infezioni causate dai microrganismi prima citati, e ha dato un'importante spinta all'introduzione effettiva delle mascherine igieniche nelle operazioni di chirurgia.\nFl\u00fcgge \u00e8 ricordato inoltre per le ricerche sulla trasmissione, non solo per via aerea, di malattie infettive quali malaria, colera e tubercolosi.\nPubblicazioni.\nFondatore ed editore del \"Zeitschrift f\u00fcr Hygiene\""}
{"id": "2924357", "revid": "31681915", "url": "https://it.wikipedia.org/wiki?curid=2924357", "title": "Sette maggiori arcangeli", "text": ""}
{"id": "2924359", "revid": "115533", "url": "https://it.wikipedia.org/wiki?curid=2924359", "title": "Humber car (trasporto)", "text": ""}
{"id": "2924363", "revid": "104458", "url": "https://it.wikipedia.org/wiki?curid=2924363", "title": "Maurienne", "text": ""}
{"id": "2924365", "revid": "36426", "url": "https://it.wikipedia.org/wiki?curid=2924365", "title": "Resurrezione del figlio di Teofilo", "text": ""}
{"id": "2924368", "revid": "111325", "url": "https://it.wikipedia.org/wiki?curid=2924368", "title": "Terrestrial Defence Corp. Dai-Guard", "text": ""}
{"id": "2924369", "revid": "697352", "url": "https://it.wikipedia.org/wiki?curid=2924369", "title": "Gateway Load Balancing Protocol", "text": "Il Gateway Load Balancing Protocol (GLBP) \u00e8 un protocollo di rete proprietario Cisco che unisce le caratteristiche di ridondanza del gateway predefinito tipiche dell'HSRP con la possibilit\u00e0 di effettuare load balancing del traffico in uscita da una sede.\nAnalogamente all'HSRP, il protocollo GLBP utilizza i meccanismi di ARP ed indirizzi IP e MAC virtuali per reindirizzare gli host della LAN verso un gateway di uscita. A differenza dell'HSRP, il gateway di uscita non sar\u00e0 lo stesso per tutti gli host.\nIl GLBP definisce le seguenti entit\u00e0:\nQuindi ogni router fisico su cui \u00e8 configurato il GLBP si vedr\u00e0 assegnati:\nFunzionamento.\nUna volta configurato il GLBP, quando un utente sulla LAN invia traffico diretto fuori dalla LAN stessa:\nIl GLBP non influenza il comportamento del traffico in ingresso in una sede.\nFault tolerance.\nIn caso di fault dell'AVG, uno degli altri router su cui \u00e8 configurato il GLBP diventer\u00e0 il nuovo AVG. L'indirizzo IP \"virtuale\" dell'AVG non cambier\u00e0, perch\u00e9 il nuovo AVG acquisisce l'indirizzo IP \"virtuale\" dell'AVG precedente, quindi il cambio \u00e8 trasparente agli utenti sulla LAN.\nIl passaggio avviene in modo automatico grazie a dei pacchetti di hello che sono scambiati periodicamente tra tutti i router su cui \u00e8 configurato il GLBP.\nIn caso di fault di uno degli AVF, accade quanto segue:"}
{"id": "2924370", "revid": "115686666", "url": "https://it.wikipedia.org/wiki?curid=2924370", "title": "Krzysztof Piesiewicz", "text": "Biografia.\nKrzysztof Piesiewicz ha studiato Legge all'Universit\u00e0 di Varsavia; nel 1982 l'incontro con il regista Krzysztof Kie\u015blowski dar\u00e0 vita ad un lungo sodalizio cinematografico, collaborando insieme alla sceneggiatura di tutti i film del regista, da \"Senza fine\" fino all'ultimo film di Kieslowski: \"Tre colori - Film rosso\"."}
{"id": "2924372", "revid": "339392", "url": "https://it.wikipedia.org/wiki?curid=2924372", "title": "Humber FFV (trasporto)", "text": ""}
{"id": "2924384", "revid": "767487", "url": "https://it.wikipedia.org/wiki?curid=2924384", "title": "San Giovanni decollato (film 1917)", "text": "San Giovanni decollato \u00e8 un film del 1917, diretto dal regista Telemaco Ruggeri.\nTrama.\nIl misogino ciabattino mastro Agostino chiede continuamente un miracolo a san Giovanni Battista, per il quale ha una grande venerazione: far s\u00ec che la moglie Lona, una lavandaia che lo strazia opponendosi ad ogni sua minima decisione, divenga muta. \nLa figlia Serafina, promessa in sposa dal padre ad un lampionaio, \u00e8 innamorata del giovane Ciccino, il quale racconta ai nonni contadini che il padre della ragazza \u00e8 un professore universitario a riposo, al fine di accrescere il loro affettuoso consenso verso la relazione.\nPresto la verit\u00e0 viene a galla, e i due innamorati ricorrono alla classica \"fuitina\" siciliana, che deve necessariamente essere seguita da nozze riparatrici. A nozze avvenute, il miracolo del mutismo di Lona avviene, stabilendo l'equilibro tra i coniugi e accrescendo la fede di Austino verso san Giovanni decollato.\nProduzione.\nLa farsa fu scritta nel 1908 da Nino Martoglio appositamente per Angelo Musco e la sua compagnia teatrale, che Telemaco Ruggeri volle negli stessi ruoli anche per la trasposizione cinematografica."}
{"id": "2924391", "revid": "287204", "url": "https://it.wikipedia.org/wiki?curid=2924391", "title": "Cristal il Cigno", "text": " \u00e8 uno dei protagonisti del manga e anime \"I Cavalieri dello zodiaco\" di Masami Kurumada. Oltre che nella versione cartacea e nella serie televisiva degli anni '80, compare anche nel seguito ufficiale del manga classico, \"Next Dimension\", negli OAV, nei film tratti dalla serie e nella serie animata \"Saint Seiya \u03a9\".\nCavaliere di bronzo appartenente alla costellazione del Cigno, in \"Next Dimension\" Cristal viene riconosciuto da Mistoria di Aquarius come futuro Cavaliere d'oro dell'Acquario, successore del suo maestro Aquarius.\nNella prima edizione italiana del manga classico viene chiamato Cristal del Cigno, mentre nell'edizione Star Comics e nell'adattamento Dynamic dei film \u00e8 stato chiamato Hyoga di Cygnus, nome pi\u00f9 simile a quello originale.\nCreazione e concezione.\nDurante la creazione di Hyoga, Kurumada desiderava un personaggio che avesse un carattere molto pi\u00f9 equilibrato rispetto agli altri protagonisti e per questa ragione decise di conferire a questo personaggio l'elemento del freddo. Ancora prima delle pubblicazione del manga, l'autore aveva gi\u00e0 immaginato il modo in cui Hyoga si impadroniva della sua armatura, liberandola da una montagna di ghiaccio in cui era rimasta rinchiusa per secoli. Il nome Hyoga, in giapponese, significa \"Isola di Ghiaccio\" o anche \"Glaciale\": Kurumada ha dichiarato che ha scelto questo nome con il significato di \"disilluso\".\nNella prima pubblicazione del manga sul mensile \"Weekly Jump\" il maestro di Hyoga avrebbe dovuto essere Milo dello Scorpione; solo nella versione su volumetto Kurumada avrebbe cambiato idea scegliendo Camus. La storia ha subito un riadattamento in questo senso, rendendo Milo grande amico di Camus. Kurumada, nel corso di un'intervista, rivel\u00f2 di aver deciso Camus come maestro di Hyoga proprio a causa dell'affinit\u00e0 del cavaliere dell'Acquario per l'acqua e il gelo, elementi molto simili a quelli del cavaliere del Cigno.\nDurante la creazione del personaggio l'autore confer\u00ec a Hyoga elementi cristiani, in particolare un pendente d'oro a forma di croce (denominato rosario della Croce del nord, altro nome della costellazione del Cigno) e il nome di sua madre, Natassia, che in russo \u00e8 una variazione del nome latino e significa Natale. La scelta di Kurumada di assegnare il Cigno al giovane guerriero di origine siberiana \u00e8 abbastanza semplice: il cigno \u00e8 uno dei pochi animali che popolano gli ambienti rigidi della Siberia, in particolare gli esemplari di cygnus columbianus, conosciuto anche come \"cigno della tundra\".\nIl personaggio.\nPersonalit\u00e0.\nHyoga viene presentato come un ragazzo calmo, posato, freddo e impassibile; all'inizio appare come un personaggio molto coraggioso e sicuro di s\u00e9, ma successivamente dimostrer\u00e0 un lato molto pi\u00f9 fragile, dovuto principalmente al ricordo della madre defunta: non a caso lo scopo dell'allenamento di Hyoga per diventare Saint \u00e8 poter infrangere lo spesso strato di ghiaccio che lo separa dal corpo congelato della madre, motivazione che spinge sia il suo maestro Camus che il compagno Isaac a criticarlo ed osteggiarlo. Hyoga \u00e8 anche disposto a suicidarsi pur di raggiungere la madre, come si evince gi\u00e0 nel corso delle sue prime apparizioni: nonostante il ricordo della madre lo porti ad essere spesso nostalgico e molto fragile interiormente, \u00e8 proprio dalla figura del genitore che Hyoga trae forza per combattere. Hyoga sar\u00e0 progressivamente allontanato dal ricordo della madre grazie agli insegnamenti del maestro Camus, dal forte sentimento di amicizia che pian piano lo lega ai compagni, oltre che dall'ideale di giustizia che si trova a difendere.\nDelle particolarit\u00e0 che da sempre contraddistinguono questo personaggio sono le costanti battaglie contro persone a lui care (il Crystal Saint, solo nell'anime, Camus e il suo compagno di addestramento Isaac): questi scontri, seppur frustranti, lo hanno reso pi\u00f9 forte e maturo, lo hanno allontanato dai suoi ricordi e lo hanno reso sempre pi\u00f9 un nobile Saint devoto ad Atena.\nNel manga, nella scena in cui affonda la nave dove riposa Natassia, Camus afferma che l'allievo soffre del complesso d'Edipo, ma in seguito, nella versione a volume, dir\u00e0 solo che pensa ancora a sua madre. Tuttavia, al di l\u00e0 dell'ipotetico complesso di Edipo di cui il personaggio potrebbe essere affetto, durante la serie di Asgard Hyoga sembra legarsi a Freya mentre nell'OAV \"La dea della discordia\" il cavaliere sembra essere legato in qualche modo ad Erii.\nIn \"Next Dimension\" dimostra di essere molto maturato, come si evince dai discorsi con Shiryu e Gestalt.\nAspetto fisico.\nHyoga presenta i tratti somatici tipici delle genti del nord Europa: capelli biondi, occhi azzurri e carnagione chiara; ha un fisico atletico e slanciato e uno sguardo freddo e sottile, dettagli che lo caratterizzano come estremamente ambiguo come viene sottolineato nei primi capitoli del manga. Veste principalmente con una maglietta blu senza maniche e dei pantaloni neri con degli scaldamuscoli arancioni ai polpacci; quando indossa il Cloth del Cigno i pantaloni sono dello stesso colore della maglietta ed \u00e8 privo di scaldamuscoli. Dalla saga di Poseidon (o da Asgard nell'anime), Hyoga indossa sotto la corazza del Cigno un completo totalmente bianco.\nNella saga di Nettuno viene ferito ad un occhio nello scontro con il suo vecchio amico Isaac e per questo, nella saga successiva, indossa una benda, che non porta pi\u00f9 in \"Saint Seiya - Next Dimension - Myth of Hades\" e questo lascia presumere che l'occhio ferito sia completamente guarito.\nBiografia (serie classica e \"Next Dimension\").\nAntefatti.\nHyoga \u00e8 nato in Russia da una giovane del luogo, Natassia, e da un uomo di Tokyo, Mitsumasa Kido; dal momento che il padre li aveva abbandonati entrambi prima ancora che venisse alla luce, Hyoga venne cresciuto esclusivamente dalla madre. Durante un viaggio in mare per la Siberia orientale, la nave su cui si erano imbarcati Hyoga e sua madre colp\u00ec accidentalmente un iceberg e cominci\u00f2 ad affondare: poich\u00e9 le scialuppe di salvataggio non bastavano a portare in salvo tutti i passeggeri, Natassia cedette il suo posto a Hyoga e affond\u00f2 insieme alla nave. A causa delle bassissime temperature della zona, tuttavia, il corpo della donna si conserv\u00f2 in ottimo stato: Hyoga decise dunque che, una volta adulto, avrebbe frantumato il ghiaccio e si sarebbe ricongiunto con la madre.\nPer mantenere fede a questa promessa il giovane decise di allenarsi per diventare un Cavaliere di Atena e in seguito fu ritrovato da Kido, ricco uomo d'affari che cercava degli orfani che avessero le giuste capacit\u00e0 per diventare tali, da cui fu spedito proprio in Siberia per ottenere l'armatura del Cigno. Per raggiungere questo obiettivo Hyoga si allen\u00f2 duramente sotto la guida del maestro Camus, Gold Saint della costellazione dell'Aquario (nell'anime sotto la guida del Maestro dei Ghiacci), insieme ad un altro aspirante cavaliere, Isaac.\nHyoga si allen\u00f2 duramente insieme ad Isaac e i due diventarono molto amici; un giorno, per\u00f2, Isaac scopr\u00ec il vero motivo dell'allenamento del compagno e ne fu molto deluso. La prima volta che Hyoga prov\u00f2 a raggiungere la nave, nonostante gli avvertimenti di Isaac, venne risucchiato da una fortissima corrente che rischiava di portarlo molto lontano dal punto di ingresso; proprio Isaac intervenne per salvarlo, urtando, per\u00f2, contro uno spuntone di ghiaccio e perdendo un occhio. Con le sue ultime forze Isaac lanci\u00f2 Hyoga a riva, perdendo i sensi e scomparendo nelle profondit\u00e0 marine.\nManga classico.\nAll'inizio della storia Hyoga riesce a raggiungere il corpo della madre ed ottiene l'ambito Cloth del Cigno; successivamente ritorna a Tokyo per partecipare alla \"Galaxian War\" organizzata da Saori Kido, nipote adottiva del defunto Mitsumasa, per nominare il nuovo Gold Saint del Sagittario.\nNel primo turno del torneo Hyoga sconfigge facilmente Ichi dell'Idra ma successivamente, insieme a Seiya, Shiryu e Shun, \u00e8 costretto ad abbandonare il torneo per inseguire il Saint traditore Ikki, che ha rubato i pezzi dell'armatura del Sagittario: per recuperare l'armatura Hyoga \u00e8 costretto prima ad affrontare e sconfiggere i seguaci di Ikki, in particolare la sua controparte Black Swan, finendo poi per combattere contro il Saint della Fenice, che viene infine sconfitto dallo sforzo congiunto dei quattro.\nHyoga e i suoi compagni affrontano quindi i sicari (tra cui i Silver Saints) del Grande Sacerdote, inviati da quest'ultimo per ucciderli in quanto colpevoli di aver usato le proprie armature per scopi personali e per recuperare l'Armatura del Sagittario: nel corso di tali scontri Hyoga riesce ad uccidere il Silver Saint Babel del Centauro. Durante lo scontro con Aiolia di Leo, Gold Saint del Leone, Hyoga e i suoi compagni scoprono che Saori \u00e8 la reincarnazione della dea Atena e che il Grande Sacerdote prov\u00f2 ad ucciderla quando era in fasce ma la piccola fu salvata dal Gold Saint del Sagittario Aiolos, che la affid\u00f2 a Kido. Dopo questa rivelazione Hyoga e i suoi compagni si dirigono al Santuario di Atene per sconfiggere il Grande Sacerdote, affrontando prima i Gold Saints posti a protezione di quest'ultimo.\nDurante la corsa alle dodici case Hyoga affronta prima l'illusione creata da Saga finendo alla settima casa dove il suo maestro Camus (che poco prima aveva fatto precipitare in un crepaccio la nave in cui giaceva la madre di Hyoga con l'obbiettivo di eliminare l'unico punto debole dell'allievo), lo sconfigger\u00e0 imprigionandolo in una teca di ghiaccio eterno, allo scopo di evitargli ulteriori battaglie. Nonostante le intenzioni di Camus Hyoga viene liberato da Shiryu grazie alle armi d'oro della Bilancia e riportato alla vita dal cosmo di Shun, che mette a repentaglio la propria vita pur di salvarlo. Una volta ripresosi affronta all'ottava casa dello zodiaco il Gold Saint Milo dello Scorpione, il quale lo mette in gravissima difficolt\u00e0 fino a colpirlo con la sua tecnica mortale; resosi tuttavia conto del congelamento dei propri punti vitali causato dalla tecnica scagliata allo stato ultimo del Cigno e profondamente colpito dall'ostinazione di Hyoga che, in punto di morte e senza speranza alcuna, cerca di trascinarsi ugualmente verso l'uscita della casa, lo salva, sopraffatto dal dubbio di aver ostacolato un Cavaliere di Atena. Il Cigno pu\u00f2 dunque riprendere la propria corsa verso l'undicesima casa di Camus, dove in un durissimo scontro acquisir\u00e0 lo Zero assoluto causando la morte del suo maestro nell'ultimo devastante scontro finale. Ripresosi dalle ferite grazie ad Atena, affronta il Grande Sacerdote, che si riveler\u00e0 il Gold Saint Saga di Gemini, scontro che si concluder\u00e0 con il suicidio dell'antagonista e la vittoria dei Cavalieri di Atena.\nDopo lo scontro con Saga di Gemini il dio dei mari Poseidone invia uno dei suoi Marines, Sorrento, per uccidere Hyoga e gli altri cavalieri; per proteggerli Saori decide di recarsi volontariamente nel regno sottomarino di Poseidone dove viene tenuta prigioniera dal dio dei mari. Per salvare la dea Hyoga si reca nel regno di Poseidone dove incontra il suo ex compagno d'allenamento Isaac di Kraken, ora divenuto Generale degli Abissi dell'oceano Pacifico settentrionale. Dopo un duro scontro Hyoga riesce a sconfiggerlo e a distruggere la sacra colonna protetta da Isaac. Infine, affronta Poseidone: nello scontro decisivo ottiene il supporto del Gold Cloth dell'Acquario, riuscendo infine con i suoi compagni a salvare Saori, prigioniera nell'enorme colonna portante del regno sottomarino.\nNella serie di Hades Hyoga percepisce che un grande pericolo minaccia il Santuario e decide di raggiungerlo: qui riceve una fredda accoglienza, in quanto Atena aveva ordinato che i cinque Bronze Saints non dovessero pi\u00f9 combattere. In seguito alla morte di Atena e alla corsa verso il castello tedesco base terrena di Hades, dove uccide lo Specter Zelos (che aveva colpito e offeso Camus), riesce a risvegliare l'ottavo senso per recarsi da vivo nel regno dei morti e portare ad Atena la sua armatura divina. Dopo aver sconfitto alcuni Spectre minori insieme a Shiryu, si riunisce ai suoi compagni davanti al Muro del Pianto, in seguito distrutto grazie al sacrificio dei Gold Saints. L\u00ec, prima di addentrarsi nell'iperdimensione, affronta il Gigante degli Inferi Minosse del Grifone, il quale riesce a resistere a tutti i colpi di Hyoga (pur rimanendone seriamente danneggiato), morendo solo in quanto avventuratosi nell'iperdimensione senza protezione divina. Durante lo scontro nell'Elisio, il suo Cloth di bronzo diventa una God Cloth grazie al suo cosmo ed al sangue divino di Atena ricevuto in precedenza. Grazie ad essa Hyoga riesce a sconfiggere (con l'aiuto di Shiryu) il dio Hypnos, signore del sonno e, assieme ad Atena e agli altri Bronze Saint, infligge il colpo finale ad Hades.\n\"Next Dimension\" (in corso).\nNel sequel del manga classico di Saint Seiya, cio\u00e8 \"Saint Seiya - Next Dimension - Myth of Hades\" Hyoga interviene, insieme a Marin dell'Aquila, per salvare la vita di Seiya contro Toma, l'angelo mandato da Callisto ad uccidere l'eroe. Dopo un breve scontro alla pari, il Saint del Cigno congela il braccio di Toma con la sua tecnica \"Diamond Dust\". Poco dopo per\u00f2 Toma decide di ritirarsi, rimandando a dopo la continuazione del duello. Hyoga quindi prende la decisione di raggiungere Atena nel passato per aiutarla, lasciando a Marin il compito di proteggere Seiya e Shaina. Infatti, poco dopo, si reca ai 5 picchi (Goro-oh), dove ritrova Shiryu e insieme a lui si reca sull'Olimpo. Qui Hyoga si scontra nuovamente contro l'Angelo Toma e usando la sua tecnica \"Koliso\", ne blocca temporaneamente i movimenti. Poi con Shiryu oltrepassa il portale temporale del dio Chronos, che li conduce entrambi nel XVIII secolo. Hyoga cade come una meteora all'11\u00b0 casa del Santuario di Athena, dove incontra il predecessore del XVIII secolo del suo maestro Camus, cio\u00e8 Mistoria di Aquarius. Gli racconta la sua storia, ma il Gold Saint non gli crede e lo congela immobilizzandolo. Poco dopo all'11\u00b0 casa giunge Shijima della Vergine che, gravemente ferito, consegna Saori/Athena a Mistria, avvelenata dal serpente Samael, la quale deve arrivare al pi\u00f9 presto al tempio leggendario dell'Ofiuco. Hyoga si libera dal congelamento e si scontra con Mistoria (il quale ancora non crede alla sua storia), ed entrambi usano \"l'Aurora Execution\", la suprema tecnica dell'Acquario. Alla fine del duello, Mistoria crede a Hyoga, gli affida la piccola Athena, inoltre il gold saint rivela che Hyoga sar\u00e0 il futuro Gold Saint dell'Acquario. Poi Hyoga si dirige alla 10\u00aa Casa del Capricorno, dove incontra Izo del Capricorno il predecessore di Shura del Capricorno, il quale riconosce in Hyoga un uomo ammirevole. Tuttavia Izo utilizza poi la sua spada \"Excalibur\" iniziando a colpirlo, per testare la sua fedelt\u00e0 ad Atena. Intanto l'intero Santuario \u00e8 scosso da un violento terremoto. Alla fine Izo \u00e8 convito delle capacit\u00e0 e dalle parole di Hyoga e lo lascia passare dalla decima casa. Giunto alla nona Casa del Sagittario, Hyoga viene attaccato e ferito dalle frecce d'oro di Gestalt, cavaliere d'oro del Sagittario del diciottesimo secolo. Ma anche grazie all'intervento prima dello spirito di Aiolos del Sagittario, poi della stessa Atena, Gestalt ritorna benevolo e gli permette di oltrepassare la nona casa. Giunto nel gigantesco tempio di Ofiuco, Hyoga incontra l'enorme serpente d'oro custode della casa di Ofiuco, il quale prima di scomparire rinchiude Atena in un involucro protettivo. Poi Hyoga assiste alla resurrezione del tredicesimo Gold Saint leggendario.\nAdattamento animato.\nSerie televisiva.\nNegli adattamenti animati prodotti dalla Toei Animation la storia di Hyoga \u00e8 all'incirca la stessa presentata nel manga, tuttavia nel corso dei vari episodi sono presenti alcune incongruenze. Innanzitutto gli sceneggiatori hanno completamente rimosso la parentela tra Hyoga e Mitsumasa Kido e, inoltre, Hyoga non viene allenato da Camus, ma da un personaggio creato apposta per la serie animata, il Crystal Saint (meglio conosciuto con il nome di Maestro dei Ghiacci nell'edizione italiana dell'anime) il quale a sua volta aveva appreso da Camus. Nell'episodio 21 dell'anime, inoltre, Hyoga sar\u00e0 costretto a combattere con il suo stesso maestro (soggiogato dai poteri mentali del Grande Sacerdote) e ad ucciderlo dopo un duro combattimento. Il primo incontro tra Hyoga e Camus, invece, avviene alla settima casa dello zodiaco dove, rispetto al manga, \u00e8 qui che Camus fa precipitare la nave della madre di Hyoga per eliminare l'unico punto debole dell'allievo.\nHyoga \u00e8 anche protagonista della saga filler di Asgard nella quale affronta alcuni guerrieri posti al servizio di Hilda di Polaris, celebrante di Odino, resa malvagia dall'Anello del Nibelungo. In questa saga, Hyoga viene inviato in missione informativa da Atena ad Asgard ed incontra Freya, sorella di Hilda, la quale gli racconta il cambiamento della sorella. Nelle battaglie contro i guerrieri del nord, Hyoga affronta e sconfigge Hagen e, insieme ai suoi compagni, partecipa alla battaglia finale contro Hilda, la quale sar\u00e0 liberata dall'influsso dell'Anello del Nibelungo dalla spada Balmung brandita da Seiya.\nAnche la personalit\u00e0 di Hyoga cambia rispetto al manga; infatti, se nel manga si recava alla \"Galaxian Wars\" per uccidere i Bronze Saint per ordine del Santuario, nell'anime partecipa alla competizione solo per vincere e dimostrare la sua superiorit\u00e0.\nOAV.\nNella trilogia di serie OAV \"I Cavalieri dello zodiaco - Saint Seiya - Hades\" (adattamento animato dell'ultima parte del fumetto), le vicende di Hyoga rimangono sostanzialmente fedeli alla versione cartacea, viene per\u00f2 operata una scelta di ret-con che vede Hyoga direttamente allievo di Camus come nel fumetto tramite un flashback che mostra il Saint dell'Acquario allenare quello del Cigno in Siberia, mentre nella serie televisiva i due non si erano mai visti fino al loro incontro alla Settima Casa.L'edizione italiana ha per\u00f2 aggiunto nella serie un riferimento al personaggio del Crystal Saint, assente in originale.\nUna scena aggiuntiva negli OAV rispetto al manga \u00e8 lo scontro tra Hyoga e i tre Silver Saint Misty della Lucertola, Babel del Centauro e Moses della Balena, riportati in vita da Hades. In tale combattimento, il Bronze Saint del Cigno vince i tre nemici senza l'ausilio dell'armatura e questi, prima di morire, gli affidano la protezione di Atena.\n\"Saint Seiya \u03a9\".\nRecentemente Hyoga \u00e8 apparso anche nella serie animata \"Saint Seiya \u03a9\" (sequel dell'anime del 1987 e della trilogia di serie OAV di \"Hades\") ambientata in un futuro imprecisato dopo la sconfitta di Hades. Prima degli eventi di questa serie, Hyoga venne colpito dalla maledizione del dio Mars, diventando impossibilitato a bruciare il Cosmo senza gravi conseguenze sul suo corpo. Per questo motivo, il personaggio si \u00e8 ormai ritirato dalle battaglie. Il personaggio compare all'inizio nell'episodio 21, quando incontra il protagonista Kouga, nuovo Bronze Saint di Pegasus, nella Caverna del Lamento, dopo che la netta sconfitta contro Eden di Orion, aveva gettato il Saint di Pegasus nel pi\u00f9 totale sconforto: schernisce ed attacca Kouga, reo di essersi arreso alle avversit\u00e0, e lo aiuta a risvegliare il suo vero cosmo, rendendolo pronto alla rivincita ed a strappare nuovamente Aria dalle mani del nemico.\nCon la sconfitta di Mars, la maledizione lanciata da quest'ultimo scompare e Hyoga si ristabilisce completamente. In questo periodo riesce a bruciare il suo cosmo fino a far evolvere l'armatura del Cigno oltre lo stato di Cloth Stone, diventando una New Cloth. Ricompare in occasione delle battaglie contro i Pallasiti della dea Pallas, dimostrando di essere padrone dello zero assoluto.\nTecniche.\nHyoga \u00e8 un cavaliere esperto nelle tecniche congelanti. Nel manga originale di Saint Seiya e nell'anime viene spiegato che con queste tecniche si pu\u00f2 congelare all'istante qualsiasi cosa si colpisca a temperature che possono raggiungere persino lo \"zero assoluto\", bloccando o rallentando il movimento degli atomi di cui \u00e8 composta la materia grazie al cosmo del cavaliere. Quindi le tecniche congelati usate da Hyoga hanno effetto su qualsiasi materia esistente nell'universo.\nArmatura.\nIl Cloth del Cigno si trova imprigionata dentro i ghiacciai della Siberia e fa parte dell'addestramento del Saint riuscire a liberarla con la propria forza. Hyoga \u00e8 il primo Saint in assoluto ad indossare il Cloth del Cigno dopo aver distrutto la montagna di ghiaccio eterno risalente alla quarta Era Glaciale che custodiva le sacre vestigia. L'enciclopedia Taizen rivela che grazie alla lunghissima permanenza nel ghiaccio, il Cloth del Cigno ne ha assorbito in parte le propriet\u00e0, come si vede sia nello scontro contro Ichi dell'Idra sia contro Ikki. Nel primo caso gli artigli di Ichi dell'Idra vengono congelati non appena perforano la corazza, cos\u00ec che il veleno non passi all'interno. Nel secondo caso Ikki, dopo aver perforato con un pugno il petto di Hyoga, nel mirare di nuovo in quel punto, si ritrova davanti uno specchio di ghiaccio a protezione. La stessa Taizen, inoltre, rivela che il Cloth pu\u00f2 essere indossata solo da qualcuno in grado di dominare le energie fredde.\nIl Cloth, nel manga, viene indossata e tolta manualmente, pezzo per pezzo, mentre nell'anime si aggancia al corpo di Hyoga automaticamente.\nDi seguito, vengono elencante le evoluzioni del Cloth di Hyoga:\nHyoga indossa anche il Gold Cloth dell'Acquario, con l'approvazione dello spirito di Camus, utilizzandola negli scontri contro Poseidone, Thanatos e nel film \"La leggenda dei guerrieri scarlatti\" contro Febo.\nDoppiaggio.\nNella versione originale giapponese, Hyoga \u00e8 doppiato da K\u014dichi Hashimoto (dal 1986-1991, 2002), Hiroaki Miura (2005-2006) e da Fumiko Inoue (da bambino). Nel doppiaggio italiano, invece, il personaggio \u00e8 doppiato prevalentemente da Luigi Rosa, mentre da bambino \u00e8 stato doppiato da Anna Bonel (episodi 7, 21, 108), Felice Invernici (episodio 40) e Luigi Rosa (episodi 47 e 67). Francesco Bulckaen ha doppiato Hyoga nel doppiaggio di Yamato Video (Film) del 2007.\nAltri media.\nIl personaggio di Hyoga \u00e8 stato adattato e trasposto per altri media, come cinema, televisione e videogiochi (appare come pg giocabile sia nei due videogiochi dedicati alla serie per \"PlayStation 2\" sia nei due videogiochi per \"PlayStation 3\"). Nel musical del gruppo SMAP prodotto negli anni novanta \u00e8 interpretato da Katsuyuki Mori.\nIn l'aspetto e il carattere di Hyoga non cambiano molto (il suo carattere freddo si trova quasi in contrasto con quello del suo compagno Seiya); le poche differenze sono i capelli pi\u00f9 corti rispetto alla versione cartacea e l'elmo dell'armatura, che ricopre interamente la testa e presenta sulla fronte l'effigie del cigno; l'armatura \u00e8 inoltre percorsa dal suo cosmo in linee gialle.\nAccoglienza.\nIn Giappone, Hyoga \u00e8 il personaggio pi\u00f9 popolare dei Cavalieri dello Zodiaco dopo Shiryu, essendosi classificato secondo in un sondaggio relativo ai cinque protagonisti della serie. Come per altri protagonisti di anime e manga sul personaggio sono stati messi in commercio vari articoli di merchandising, come plushes e action figure con le differenti armature (si vedano i vari modellini della serie \"Myth Cloth\").\nCitazioni e riferimenti.\nMolti manga e anime hanno omaggiato la figura di Hyoga attraverso alcune citazioni o riferimenti:"}
{"id": "2924393", "revid": "115533", "url": "https://it.wikipedia.org/wiki?curid=2924393", "title": "Javelin (missile SAM)", "text": ""}
{"id": "2924404", "revid": "287204", "url": "https://it.wikipedia.org/wiki?curid=2924404", "title": "Sirio il Dragone", "text": " \u00e8 un personaggio della serie manga e anime \"I Cavalieri dello zodiaco\", scritto e disegnato da Masami Kurumada.\n\u00c8 uno dei cinque Cavalieri di Bronzo protagonisti e appartiene alla costellazione del Dragone; in \"Saint Seiya Next Dimension\", sequel della serie originale, viene riconosciuto come futuro Cavaliere d'oro della Bilancia, successore del suo maestro Dohko.\nNella prima traduzione italiana del manga viene chiamato Sirio del Dragone, mentre nelle edizioni successive e nell'adattamento Dynamic dei film \u00e8 stato chiamato Shiryu di Dragon, traduzione letterale del nome originale, nel quale \"Shiryu\" in giapponese significa \"Dragone viola\"; spesso anche i suoi nemici gli si rivolgono col nome della sua costellazione, il Dragone, diventato nell'adattamento italiano dell'anime un suo ricorrente soprannome mentre il suo nome \u00e8 diventato Sirio.\nSirio compare in tutti i film della serie cos\u00ec come in altri media, compresi tutti i videogiochi, OAV e altre serie manga. \u00c8 stato commercializzato diverso merchandise basato su Shiryu incluse figurine, peluche e numerose action figures.\nStoria (serie classica/Next Dimension/\u03a9).\nSerie classica.\nGrande Tempio.\nShiryu viene inviato ad allenarsi in Cina, precisamente ai Cinque Picchi vicino al monte Lu, dove viene addestrato da Dohko, l'anziano Cavaliere d'oro della Bilancia, e incontrando la giovane Shunrei, un'orfana cresciuta dallo stesso e con la quale nasce un sentimento reciproco.\nIn seguito alla conquista dell'armatura partecipa alla Galaxian War affrontando nel secondo incontro Seiya e venendo sconfitto: quest'ultimo, infatti, riesce a trovare il suo punto debole, il cuore, ma quando lo salva dagli effetti del suo stesso colpo tra i due nasce una grande amicizia.\nDopo l'improvviso arrivo di Ikki e dei Cavalieri neri suoi seguaci, che rubano l'armatura d'oro del Sagittario prevista come premio per il vincitore, Shiryu non si dirige alla ricerca dei vari pezzi con gli amici cavalieri ma si reca da Mu per riparare la sua armatura e quella di Seiya, ripristinandole tramite l'utilizzo di due terzi del suo sangue; superata questa prova di coraggio, il Cavaliere d'oro decide di salvarlo e ordina a Kiki di riportare l'armatura di Pegasus al suo possessore. Dopo la guarigione Shiryu raggiunge la Valle della Morte (nel manga lo scontro avviene nelle caverne del Fuji) per aiutare i suoi compagni nella lotta contro i Cavalieri neri: qui affronta prima la sua controparte, Black Dragon (e, solo nel manga, anche il fratello gemello cieco di quest'ultimo), e successivamente, con l'aiuto dei suoi amici, riesce a sconfiggere Ikki, facendolo tornare in s\u00e9.\nIn seguito Shiryu e i suoi amici si trovano ad affrontare i sicari, tra cui i Cavalieri d'Argento, del Grande Sacerdote, inviati per ucciderli in quanto colpevoli di aver usato le proprie armature per scopi personali e per recuperare l'armatura del Sagittario: i cavalieri apprendono in questo frangente che Saori Kido in realt\u00e0 \u00e8 la reincarnazione di Atena e che il Sacerdote aveva provato a ucciderla quando era in fasce, ma la piccola era stata salvata dal cavaliere del Sagittario Aiolos, che l'aveva affidata al miliardario Mitsumasa Kido. Durante uno di questi scontri Shiryu si trova a confrontarsi con Argor, cavaliere d'argento di Perseo che possiede lo scudo di Medusa, capace di pietrificare all'istante; rimasto solo poich\u00e9 i suoi compagni erano stati pietrificati, il giovane cavaliere decide di accecarsi con le proprie mani per salvare i suoi amici, riuscendo alla fine a sconfiggere il nemico. A causa della cecit\u00e0 Shiryu rimane fuori dai combattimenti per un breve periodo, ritornando in azione appena prima dello scontro con i Cavalieri d'oro.\nShiryu si reca quindi in Grecia con Saori, Seiya, Hyoga e Shun per smascherare gli intrighi del Sacerdote trovandosi a combattere contro i Cavalieri d'oro: alla quarta casa affronta Deathmask di Cancer, inviato in precedenza ai Cinque Picchi per convincere il suo maestro a schierarsi con il Grande Sacerdote (all'insaputa di Shiryu, infatti, l'anziano maestro \u00e8 il Cavaliere della Bilancia). Dopo un difficile scontro Shiryu riesce a sconfiggere il malvagio cavaliere vicino allo Yomotsu Hirasaka, il luogo che conduce all'Inferno dove Deathmask lo aveva inviato: la rabbia per l'attacco rivolto dal Cavaliere del cancro a Shunrei, l'aumento del cosmo fino al \"Settimo senso\" e la volont\u00e0 dell'armatura d'oro, che si ribella alla malvagit\u00e0 di Deathmask lasciandolo inerme, decretano la vittoria di Shiryu, che grazie all'espansione del suo cosmo ritrova anche la vista.\nAlla settima casa riesce a liberare l'amico Hyoga dalla teca di ghiaccio in cui l'aveva rinchiuso Camus di Aquarius usando le armi di Libra, mentre alla decima decide di facilitare l'avanzata dei suoi compagni rimanendo indietro a combattere contro Shura di Capricorn: nello scontro con quest'ultimo Shiryu decide di usare una tecnica a lui proibita dal suo maestro, il \"Rozan Koryuha\", con cui sacrifica s\u00e9 stesso per fermare e far capire la verit\u00e0 al cavaliere del Capricorno; quest'ultimo, al culmine della tecnica, capisce di essere stato ingannato dal Grande Sacerdote e decide di rimediare ai suoi sbagli, salvando Shiryu rivestendolo della sua Armatura d'oro e donandogli la sacra spada Excalibur in suo possesso.\nRiportato in vita da Saori, Shiryu, assieme ai suoi compagni, aiuta Seiya, che riesce a battere Saga, il quale si suicida chiedendo perdono ad Atena dopo essere stato epurato della sua parte malvagia.\nAsgard.\nNella saga di Asgard, presente solo nell'anime, Siryu e i suoi compagni affrontano Hilda, celebrante di Odino resa malvagia dall'Anello del Nibelungo, e i cavalieri del nord. Shiryu affronta, sconfiggendoli, prima Fenrir, poi Alberich, e infine, insieme ai compagni, Siegfried. In questa occasione \u00e8 proprio Shiryu a individuare il punto debole dell'avversario, il cuore, indicando a Seiya dove colpire.\nNettuno.\nNella saga di Poseidone, ambientata nel regno sottomarino di quest'ultimo, Shiryu affronta e sconfigge in una dura lotta il Generale degli Abissi Krishna di Chrysaor e distrugge la colonna sacra da lui protetta, ma nello scontro perde temporaneamente la vista a causa della tecnica accecante del nemico. In seguito si dirige verso il tempio del dio mare e, nello scontro decisivo, ottiene il supporto dell'armatura della Bilancia e insieme ai suoi compagni ne utilizza le sacre armi per abbattere l'enorme colonna portante, senza tuttavia riuscirci. Alla fine, insieme ai compagni, riesce a salvare Saori, prigioniera nella colonna portante del regno sottomarino, la quale sigiller\u00e0 nuovamente il dio dei mari nell'anfora sacra.\nHades.\nNella serie di Hades Shiryu, dopo aver sconfitto i redivivi Cavalieri d'argento Argor, Dante e Capella (solo nell'anime), si reca al Santuario, ma riceve una fredda accoglienza in quanto Atena aveva ordinato che i cinque Cavalieri di bronzo non dovessero pi\u00f9 combattere. In seguito alla morte di Atena e alla corsa verso il castello tedesco base di Hades, riesce a risvegliare l\"'Ottavo senso\" per recarsi da vivo nel regno dei morti e portare ad Atena la sua armatura divina.\nDopo aver sconfitto alcuni Spectre minori insieme a Hyoga, si riunisce ai suoi compagni alla Giudecca, quartier generare di Hades nell'oltretomba, davanti al Muro del Pianto, che verr\u00e0 distrutto grazie all'eroico sacrificio dei Cavalieri d'oro. L\u00ec, prima di addentrarsi nell'iperdimensione che divide l'inferno dall'Elisio, si scontra contemporaneamente con tre potenti Specter, Shilfield di Basilisco, Gordon del Minotauro e Queen di Alraune, sconfiggendoli, per poi essere trasportato nell'Elisio da Hyoga, che aveva risvegliato le ali della sua armatura.\nDurante lo scontro nell'Elisio la sua armatura diventa un'armatura divina grazie al suo cosmo e al sangue di Atena ricevuto in precedenza e grazie a essa Shiryu riesce a sconfiggere il dio Hypnos assieme a Hyoga e con il supporto dei suoi compagni si unisce ad Atena per infliggere il colpo di grazia a Hades.\nNext Dimension (in corso).\nNel manga seguito canonico della serie classica Next Dimension, ambientato poco dopo lo scontro con Hades, Shiryu, insieme a Shunrei, ha adottato un bambino orfano di nome Shoryu e vivono insieme ai cinque picchi (Goro-ho). Egli viene raggiunto da Hyoga che gli chiede di aiutarlo per salvare Seiya dalla maledizione di Hades, rifiutando per\u00f2 la proposta. In seguito giunge l'Angelo Toma che si scontra con lui colpendolo pi\u00f9 volte e gettandolo poi nella grande cascata. In seguito a questo duello, Shiryu decide di muoversi e di raggiungere Hyoga. Giunto alle pendici del monte Olimpo, si unir\u00e0 a Hyoga (anche lui in quel luogo) e insieme raggiungeranno il lago di Chronos (accompagnati dalla strega lunare Ecate) dal quale varcheranno il passaggio spazio-temporale che li conduce nel XVIII secolo, dove si trova Atena. Giunto nel passato, Shiryu cadr\u00e0 dinnanzi alla settima casa della Bilancia, dove trover\u00e0 ad attenderlo il suo vecchio maestro di quel tempo, il Gold Saint della Bilancia Dohko (da giovane), al quale cercher\u00e0 di spiegare tutto l'accaduto, ma il Gold Saint, trovando difficile credere all'incredibile storia che Shiryu gli racconta, decide di scacciarlo scontrandosi contro di lui tramite le tecniche segrete \"Rozan Shoryu-ha\". Al termine di un breve scontro, Dohko riconosce Shiryu come sue erede e allievo nel futuro, dicendogli che in futuro sar\u00e0 anche il suo degno successore (Gold Saint di Libra). Poi lo fa proseguire verso l'ottava casa con l'incarico di raggiungere Atena e proteggerla. Tentando di raggiungere l'ottava casa dello scorpione, Shiryu si accorge che lo scorrere del tempo si \u00e8 alterato, \u00e8 cadendo in una distorsione spazio-temporale Shiryu vedr\u00e0 un sogno che gli mostrer\u00e0 come sar\u00e0 la sua vita nel futuro. Giunto alla casa dello Scorpione si scontra contro il Gold Saint Ecarlate dello Scorpione che lo colpisce con tutte \u00e8 15 le punture dello Scorpione, le 15 mortali Scarlet Needle. Alla fine del duello passer\u00e0 l'ottava casa, nella quale ha ottenuto dal Dio Dragone, la \"gemma del drago\" che ora appare nel suo tatuaggio e ch'era nascosta nel bastone del suo maestro Dohko. Intanto al Santuario si verificano dei terremoti \u00e8 risorge dalle profondit\u00e0 del terreno il gigantesco Tempio del leggendario Ofiuco, la cui energia soprannaturale addormentata tutti gli abitanti del Santuario compresi tutti i Saints. Shiryu invece non viene colpito dalla soprannaturale energia e prosegue entrando insieme a Shun (che incontra lungo la scalinata) nel tempio di Ofiuco...\nSaint Seiya \u03a9.\nIn \"Saint Seiya \u03a9\", serie animata non canonica ambientata molti anni dopo la saga di Hades, Shiryu e Shunrei hanno avuto un figlio di nome Ryuho, il quale \u00e8 stato personalmente addestrato dal padre che ha perso tutti e cinque i sensi in un combattimento anni prima. In seguito riesce a recuperarli e nella seconda serie, in veste di nuovo Cavaliere della Bilancia, aiuter\u00e0 a sconfiggere alcuni guerrieri palassite della dea Pallas.\nArmatura.\nL'armatura del dragone era posizionata ai piedi della cascata dei Cinque picchi (la prova finale per ottenerla \u00e8 proprio invertirne il corso grazie al proprio cosmo) e si dice che la forza della corrente l'abbia resa pi\u00f9 resistente del normale; dal colore verde acqua, sul bracciale sinistro essa reca lo scudo del drago, che si dice essere indistruttibile: tale fama si \u00e8 tuttavia rivelata falsa, essendo stato questo pi\u00f9 volte tagliato o perforato da avversari potenti. Lo scudo tuttavia offre a Shiryu una grande protezione dagli assalti fisici e non.\nIl bracciale destro si dice essere potente in attacco quanto lo scudo in difesa, infatti quando Shiryu si colpisce lo scudo nello scontro con Seiya entrambi vanno a pezzi. Durante la serie di Hades, grazie al sangue di Atena, l'armatura subir\u00e0 un'evoluzione e sul bracciale destro compariranno le forme della testa del drago che risiedevano prima sull'elmo.\nDopo la battaglia alle dodici case, l'armatura viene riparata e rigenerata grazie al sangue dei Cavalieri d'oro ed \u00e8 diventata \"Dragone di Smeraldo\" (nome usato solo nell'adattamento italiano dell'anime).\nShiryu ha utilizzato spesso l'armatura della Bilancia o alcune sue armi, in particolare nella settima casa al Santuario per liberare Hyoga dalla \"Freezing Coffin\" in cui l'aveva confinato Camus dell'Acquario, contro Poseidon, nel terzo film contro Febo e contro Thanatos nella serie di Hades.\nCaratteristiche.\nLa caratteristica principale di Sirio, non \u00e8 tanto le sue capacit\u00e0 marziali, quanto quelle strategiche. Sirio \u00e8 quello che pi\u00f9 di ogni altro per sconfiggere i suoi nemici fa certamente affidamento alla sua forza di volont\u00e0, ma soprattutto ci\u00f2 che lo fa uscire vincitore dalle situazioni pi\u00f9 difficili \u00e8 l'uso della tattica in combattimento, anche se pu\u00f2 portare a sacrifici enormi, come privarsi della vista.\nSegno.\nIl Dragone raffigurato da Kurumada prima e da Araki in seguito non \u00e8 il drago della mitologia cui la costellazione del Dragone \u00e8 associato. Come per altri personaggi, ad esempio Ban, l'autore di \"Saint Seiya\" ha compiuto originali e apprezzabili commistioni di culture rendendo la storia un riuscito intreccio di tradizioni e personaggi. Sfruttando l'idea generica di drago presente in svariati luoghi del mondo (basti pensare al Galles o al mito di San Giorgio) e la presenza della costellazione in cielo, Kurumada ha raffigurato il Dragone pi\u00f9 come un Drago cinese abbandonando l'immagine greca del Drago sconfitto da Eracle. Questa scelta abbraccia in maniera nettamente migliore lo spirito dell'opera, basato sullo scontro fisico tipicamente orientale, ma si sposa bene anche con l'evoluzione del personaggio e sul luogo della sua vita prima dell'investitura, ovvero la Cina.\nSia la rappresentazione dei vari draghi che compaiono durante l'esecuzione dei colpi di Shiryu, sia l'elmo della prima armatura e il bracciale della terza richiamano in maniera evidente il Drago orientale.\nAltri media.\nShiryu \u00e8 apparso in tutti i film tratti dalla serie. Nel musical del gruppo SMAP prodotto negli anni novanta \u00e8 interpretato da Katsuyuki Mori. \u00c8 apparso anche in tutte le serie videogiochi ispirati all'opera, e in quelli per la PlayStation 2 \u00e8 doppiato dal suo storico \"seiyu\" Hirotaka Suzuoki (1986-1991, 2002) e in seguito da Takahiro Sakurai (2005-2006), e come personaggio giocabile nei due videogiochi per \"PlayStation 3\". Sirio \u00e8 inoltre giocabile nel videogioco crossover \"Jump Force\".\nFilm.\nNei primi quattro film della serie il ruolo di Shiryu \u00e8 essenzialmente quello di trarre in salvo Saori insieme ai suoi compagni scontrandosi con vari guerrieri.\nNel quinto film, \"Le porte del paradiso\" (uscito prima di \"Next Dimension\") Shiryu si reca al Santuario per salvare Atena da Artemis. In questa occasione affronta l'Angel Odisseo e lo sconfigge con l'aiuto di Hyoga.\nIn Shiryu rimane lo stesso a livello caratteriale e di aspetto del manga; l'unica differenza \u00e8 l'elmo, che gli ricopre del tutto la testa, dove, in mezzo alla fronte, \u00e8 presente l'effigie del drago, e la sua armatura \u00e8 percorsa dal suo cosmo sotto forma di linee azzurre. La sua caratteristica principale \u00e8 che non si toglie mai l'armatura, tranne durante lo scontro con Deathmask, che lo aveva privato della sua armatura del cancro.\nNella serie Reboot della Netflix, Shiryu rimane praticamente invariato, mentre l'armatura subisce notevoli modifiche.\nAccoglienza.\nIn Giappone, Shiryu \u00e8 il personaggio pi\u00f9 popolare di \"Saint Seiya\", essendosi classificato primo in un sondaggio relativo ai cinque protagonisti. Come per altri protagonisti di anime e manga sul personaggio sono stati distribuiti vari articoli di merchandising, come plushes e action figure con le differenti armature (si vedano i vari modellini della serie \"Myth Cloth\"). Nel manga Proteggi la mia terra di Saki Iwatari, l'autrice - fan indiscussa dell'anime - cita spesso \"Saint Seya\" in maniera pi\u00f9 o meno velata nei primi numeri della serie, ad esempio i suoi personaggi si trasformano in Hyoga, Shun e lo stesso Shiryu."}
{"id": "2924406", "revid": "385321", "url": "https://it.wikipedia.org/wiki?curid=2924406", "title": "Episodi di E.R. Medici in prima linea (quindicesima stagione)", "text": ""}
{"id": "2924410", "revid": "115533", "url": "https://it.wikipedia.org/wiki?curid=2924410", "title": "Jericho (missile)", "text": ""}
{"id": "2924416", "revid": "785863", "url": "https://it.wikipedia.org/wiki?curid=2924416", "title": "Andromeda (I Cavalieri dello zodiaco)", "text": " \u00e8 un personaggio immaginario della serie di manga e anime \"I Cavalieri dello Zodiaco\" creata dal mangaka Masami Kurumada. \u00c8 uno dei protagonisti del cosiddetto \"manga classico\" e delle serie animate da esso tratto (la cosiddetta \"serie classica\" degli anni ottanta e quella di OVA degli anni 2000), ma compare come personaggio principale anche nel manga seguito canonico \"Saint Seiya Next Dimension\".\nShun \u00e8 il cavaliere di bronzo dell'omonima costellazione, ed \u00e8 il fratello minore di Ikki, al quale \u00e8 molto legato fin dall'infanzia. Durante la nuova Guerra Sacra contro Hades, si scopre che il dio degli inferi lo aveva scelto come corpo ospite per manifestarsi sulla Terra.\nInoltre, nel manga seguito ufficiale dello storico manga di Saint Seiya cio\u00e8 \"Saint Seiya Next Dimension\", Shun viene riconosciuto come futuro e ufficiale cavaliere d'oro della Vergine, successore di Shaka.\nNelle due traduzioni del manga classico e nell'adattamento Dynamic dei film viene chiamato Shun di Andromeda, nome fedele a quello originale, nel quale \"Shun\" in giapponese significa \"scintillio\" o anche \"persona di talento\". Spesso in originale anche i suoi nemici si rivolgono a lui con il nome della sua costellazione (\"Andromeda\"), diventato nell'adattamento italiano dell'anime classico il suo nome proprio.\nIl personaggio \u00e8 apparso in tutti i media della serie classica (film, videogiochi e CD Drama) e ha avuto apparizioni cameo in altri manga della serie (\"Episode GA\"). \u00c8 stato commercializzato diverso merchandise basato su Andromeda, incluse figurine, peluche e numerose action figure.\nCaratteristiche.\nShun \u00e8 uno degli orfani raccolti da Mitsumasa Kido (nel manga \u00e8 uno dei suoi cento figli) presso la Fondazione Grado allo scopo di diventare cavalieri di Atena. \u00c8 uno dei pochissimi ad avere un fratello (Ikki) al proprio fianco, e a lui rimane profondamente legato per tutta la serie.\nShun possiede un carattere singolare per un cavaliere: pi\u00f9 volte durante la serie dichiara di non volere combattere o ferire gli avversari, arrivando quasi ad abbandonare la lotta pur di non danneggiare il prossimo. Il suo spirito gentile lascia spesso all'avversario la possibilit\u00e0 di arrendersi piuttosto di venire sconfitto, avendo cos\u00ec salva la vita: la battaglia contro Aphrodite di Pisces, l'assassino del suo maestro, \u00e8 stata l'unica occasione in cui ha mostrato la volont\u00e0 di uccidere. Questo comportamento ha fatto s\u00ec che i suoi compagni lo ritenessero non adeguato alle continue battaglie e alla forte pressione psicologica della lotta, ma, nonostante tutto, Shun ha sempre continuato a lottare per Atena, avendo un comportamento sempre pi\u00f9 determinato ma senza nascondere il suo animo altruista.\nFin dal principio, sia nell'anime sia nel manga, Shun \u00e8 il cavaliere pi\u00f9 famoso dei cinque protagonisti. Molte sono le occasioni in cui si pu\u00f2 notare questa particolarit\u00e0: durante la Galaxian War il pubblico di ragazze va in visibilio per lui e molti avversari, per esempio l'Incendiary Saint, Siegfried, Io di Scilla, conoscono la Catena di Andromeda e la definiscono \"famosa\".\nRelazioni sentimentali.\nDurante l'addestramento sull'isola di Andromeda la sua compagna d'addestramento June nutre un profondo sentimento per lui. Sentimento che arriva a spingerla a bloccare la sua partenza per il grande tempio, temendo che il suo amato possa rischiare la vita.\nStoria (Serie classica e \"Next Dimension\").\nSerie classica.\nShun \u00e8 uno dei pi\u00f9 giovani tra i cinque cavalieri di bronzo protagonisti ed \u00e8 il fratello minore di Ikki. Nell'isola di Andromeda viene allenato dal cavaliere d'argento Daidaros (nell'anime viene sostituito da Albiore), imparando sotto la sua guida a gestire il cosmo che \u00e8 dentro di lui. Al termine dell'addestramento Shun si cimenta nell'ultima prova prima della conquista dell'ambita Armatura, che consiste nella lotta contro i suoi compagni d'addestramento Reda e Spica (presenti solo nell'anime), e infine nel \"Rituale di Andromeda\".\nShun ritorna a Tokyo e partecipa alla Galaxian War organizzata da Saori Kido per vincere l'Armatura d'oro del Sagittario, ma soprattutto per rivedere il fratello. Al torneo affronta Jabu dell'Unicorno, ma il duello non si conclude a causa dell'arrivo di Ikki e dei Cavalieri neri che rubano la Sacra Armatura. Seiya guida i suoi compagni (Shiryu di Dragon, Hyoga di Cygnus e lo stesso Shun) per riprendere i pezzi della sacra armatura. Negli scontri che seguono, Shun sconfigge prima la sua controparte, Black Andromeda, per poi aiutare Seiya a sconfiggere Ikki. Dopo la scomparsa di Ikki, Shun e i suoi compagni affrontano i sicari (tra cui i Cavalieri d'Argento) del Grande Sacerdote, inviati da quest'ultimo per ucciderli in quanto colpevoli di avere usato le proprie armature per scopi personali e per recuperare l'Armatura del Sagittario. Durante lo scontro con Aioria del Leone Shun e i suoi compagni scoprono che Saori \u00e8 la reincarnazione della dea Atena e che il Grande Sacerdote, Arles, prov\u00f2 a ucciderla quando era in fasce ma la piccola fu salvata dal Cavaliere del Sagittario Aiolos, che l'affid\u00f2 al miliardario Mitsumasa Kido. Shun e i suoi compagni (al quale si aggiunge anche Ikki), si recano al Santuario per sconfiggere Arles, affrontando prima i Cavalieri d'oro posti a protezione di quest'ultimo. Durante la corsa per le Dodici Case Shun prima affronta l'illusione creata da Arles, poi sconfigge in un mortale duello Aphrodite e infine unisce le forze con i suoi compagni contro Arles, che si rivela essere Saga di Gemini.\nNella saga di Asgard, presente solo nell'anime, Shun e i suoi compagni affrontano Hilda di Polaris, celebrante di Odino (dio del nord), resa malvagia dall'Anello del Nibelungo; Shun prima affronta in un duro scontro Mime, venendo salvato da Ikki, e poi Syd che sconfigge dopo un difficile duello. Alla fine della serie Seiya riesce a liberare Hilda indossando l'Armatura del dio Odino e brandendo la spada Balmung, ma Saori viene subito rapita da Poseidon, vera mente dietro la possessione di Hilda.\nNella saga di Poseidon (dio dei mari), ambientata nel regno sottomarino di quest'ultimo, Shun affronta in un complesso duello Io di Scilla, generale dell'oceano Pacifico del sud sconfiggendolo, poi distruggendo la colonna del Pacifico del Sud, e successivamente viene sconfitto dal generale Kaysa. Ripresosi dalla ferita, combatte in un difficile duello contro il generale Sorrento di Siren, sconfiggendolo (senza per\u00f2 ucciderlo), poi distruggere la colonna dell'Atlantico meridionale. Nello scontro decisivo contro il dio Poseidon rimane inizialmente in disparte insieme con suo fratello Ikki lasciando il combattimento nelle mani di Seiya, Shiryu e Hyoga, supportati dalle Armature d'oro, aiutandoli in seguito per\u00f2 con il suo cosmo e sfruttando i poteri dell'armatura di Andromeda, forgiata con il sangue dei Cavalieri d'oro e quindi in grado di diventare d'oro anch'essa quando il cavaliere espande il suo cosmo fino al limite.\nNella serie di Hades (dio dell'oltretomba) Shun si reca al Santuario, ma riceve una fredda accoglienza, in quanto Atena aveva ordinato che i cinque cavalieri di bronzo non dovessero pi\u00f9 combattere. In seguito alla morte di Atena e alla corsa verso il castello tedesco base di Hades riesce a risvegliare l'ottavo senso per recarsi vivo nel regno dei morti e portare ad Atena la sua armatura divina. Dopo avere sconfitto lo Spectre Caronte sulle rive del fiume Acheronte e incontrato Orpheo della Lira nel regno dei morti Hades prende possesso del corpo di Shun alla Giudecca (quartier generale del dio nell'aldil\u00e0), giudicato la persona pi\u00f9 pura della Terra, difatti sin da neonato Shun possiede al collo un ciondolo con inciso la scritta \"Yours Ever\", donatogli da Pandora, la sacerdotessa del dio dell'oltretomba. La possessione dura per\u00f2 poco tempo, perch\u00e9 la dea Atena usando il suo sangue divino libera Shun dallo spirito di Hades, che si riunisce ai suoi compagni davanti all'immenso Muro del Pianto, che divide l'Inferno dall'Elisio che in seguito viene distrutto grazie al sacrificio dei dodici Cavalieri d'Oro. Durante lo scontro nell'Elisio indossa per pochi minuti, grazie all'intercessione del dio Poseidon, l'armatura d'oro della Vergine. Dopo la distruzione di quest'ultima per mano del dio Thanatos, riesce a bruciare al massimo il suo cosmo generando cos\u00ec l'Armatura Divina di Andromeda grazie al sangue di Atena ricevuto in precedenza, e si scontra contro Hypnos, il dio del sonno, dal quale viene messo per\u00f2 in difficolt\u00e0. Durante lo scontro finale contro Hades, unisce il proprio cosmo a quello dei compagni e riesce a sconfiggere il dio grazie ad Atena.\nNext Dimension (in corso).\nNel sequel canonico del manga classico di Saint Seiya, cio\u00e8 \"Next Dimension\" Shun e Saori si recano attraverso lo Star Hill, prima sull'Olimpo dalla dea della Luna, Artemis sorella maggiore di Atena, poi nel passato (grazie al Dio del tempo, Chronos) per potere distruggere la spada di Hades, causa della maledizione che grava su Seiya. Una volta tornato nel passato e avere indossato la sua armatura (regredita da Armatura Divina ad Armatura di Bronzo), Shun \u00e8 costretto a confrontarsi in un breve duello sia con Tenma sia con Shion di Aries, per convincerli di essere dalla parte di Atena. Tenma in breve capisce che Shun \u00e8 dalla parte del giusto e insieme con lui incomincia a scalare le dodici case per raggiungere Atena che \u00e8 in pericolo in Cima alle dodici case, mentre solo grazie al messaggio telepatico di Shijima della Vergine, Shion capisce che il Cavaliere \u00e8 dalla parte di Atena e lo lascia passare dalla prima casa. Alla seconda casa, dopo un breve scontro, anche il Gold Saint Ox del Toro si convince della bont\u00e0 del ragazzo e gli consente di attraversare il proprio tempio. Nella terza casa, Shun evita il labirinto di illusioni di Gemini ed esce dalla Casa, ma successivamente torna dentro per salvare Tenma dai poteri dimensionali del cavaliere d'oro, Abel\\Cain dei Gemelli. Uscito dalla terza casa raggiunge la quarta dove al suo interno incontra il suo custode, DeathToll, il Gold Saint di Cancer che lo attacca spedendo la sua anima nella \"Yomotsu Hirasaka\"; qui vede lo spirito di Seiya che lentamente si dirige nel regno dei morti, poi, consigliato dalla voce telepatica di Atena, torna alla quarta casa grazie ai poteri prodigiosi della sua catena, ma qui viene risucchiato insieme con Tenma dentro Omert\u00e0, la leggendaria bara del silenzio, utilizzata dal Gold Saint. Uscito poi dal manufatto si ritrova nuovamente nella \"Yomotsu Hirasaka\", dove salva Tenma da Suikyo (che in prenda al GenroMao-ken del gold saint di Gemini stava per uccidere il suo allievo); insieme con Tenma, intrappola DeathToll dentro Omert\u00e0 e prosegue il suo cammino verso la quinta casa dello zodiaco, quella del Leone. Sulla scalinata che conduce alla quindi casa, Shun parla con Tenma del senso delle guerre, \u00e8 sulla speranza che un giorno la pace possa regnare. Giunto alla casa del Leone, fa la conoscenza del Gold Saint del Leone di nome Kaiser e del suo amico Goldie (un enorme Leone con indosso un'armatura, aiutante di Kaiser). Shun spiega a Kaiser la sua importante missione, ma il Gold Saint che ha ordine di non fare passare nessuno, non crede alle sue parole e ordina a Goldie di attaccare Shun che tuttavia il Bronze Saint riesce ad ammansire. Stupito dell'accaduto, Kaiser allora mostra a Shun lo svenuto Suikyo, che poco prima il Gold Saint aveva sconfitto, per farli desistere dal proseguire, ma Shun intende giungere da Atena a ogni costo, e attacca il Gold Saint pi\u00f9 volte con la sua catena il quale contrattacca con pugni scagliati alla velocit\u00e0 della luce, poco dopo alla quinta casa giunge anche Tenma. Dopo lo scontro tra Kaiser e Goldie contro un gruppo di Specter, il Gold Saint decide di fare passare Tenma e Shun che proseguono cos\u00ec verso la sesta casa, dove al suo interno vengono attaccati dalla potentissima barriera protettiva di Shijima della Vergine, ma all'improvviso appare lo spirito di Shaka che incomincia un violento scontro con lo spirito di Shijima. Shun interviene e impedisce che il duello tra i due Gold Saint prosegua all'infinito, qui si viene a sapere che Shun sar\u00e0 il futuro Gold Saint della Vergine. Lo spirito di Shaka torna al Nirvana, e Shijima permette ai due Bronze Saint di superare la casa. Nel giardino sacro della casa della Vergine trovano il Cloth di Crateris I due, giunti alla settima casa di Libra, contemplano il cadavere del grande Suikyo, e Tenma veste il suo maestro con la sua armatura originale (il silver cloth di Crateris), vengono poi a sapere da Dohko che al Santuario sta per verificarsi qualcosa di terribile, e sono costretti ad affrontare il gold saint, poich\u00e9 egli non \u00e8 intenzionato a lasciarli in vita. Dopo averli colpiti Dohko si dirige da Atena; Shun e Tenma partono al suo inseguimento, ma vicini all'ottava casa dello scorpione cadono in un enorme distorsione spazio-temporale, ma riescono a salvarsi da essa grazie alla catena di Andromeda. Intanto al Santuario si verificano dei terremoti, \u00e8 risorge dalle profondit\u00e0 del terreno il gigantesco Tempio del leggendario Ofiuco, la cui energia addormenta tutti gli abitanti del Santuario compresi tutti i Saint e quindi anche Tenma. Shun invece non viene colpito dalla soprannaturale energia e prosegue entrando insieme a Shiryu (che incontra lungo la scalinata) nel tempio di Ofiuco...\nSaint Seiya \u03a9.\nNella recente serie animata della Toei Animation \"Saint Seiya \u03a9\" Shun si \u00e8 ritirato dalle battaglie (dopo essere stato maledetto a seguito di uno scontro il dio Mars, diventando impossibilitato a bruciare il Cosmo senza gravi conseguenze sul suo corpo) e svolge la professione di medico in un villaggio del medio oriente.\nCaratterialmente appare molto pi\u00f9 combattivo e determinato, rispetto al personaggio classico e dimostra di sapere usare catene create con il proprio cosmo. In seguito, torner\u00e0 a combattere, e dar\u00e0 una mano per sconfiggere i potenti guerrieri Palassite della dea Pallas.\nArmatura.\nL'Armatura (Cloth) di Andromeda si trova, insieme con diverse altre, sull'isola di Andromeda, custodita dal Cavaliere d'argento Daidaros (nell'anime sostituito da Albiore). Per dimostrare di essere il degno cavaliere di Andromeda, \u00e8 necessario superare il \"Rituale di Andromeda\", una procedura tesa a dimostrare di possedere il cosmo dei Cavalieri. Essa consiste nel legare il candidato con una catena a uno spuntone ai piedi di una scogliera, cos\u00ec come successe alla principessa Andromeda nel mito greco. Lo scrigno che contiene l'armatura di Andromeda \u00e8 posto proprio davanti allo spuntone in modo da tenere sempre ben chiaro al candidato il premio finale. Il candidato deve rimanere in balia di intemperie e maree finch\u00e9 non riesce a liberarsi dalla catena che lo tiene legato. La catena, per\u00f2, non \u00e8 una catena comune: si tratta infatti della Catena di Andromeda stessa, che il candidato deve spezzare, dimostrando di possedere un cosmo degno dell'Armatura.\nLa caratteristica principale che distingue il Cloth di Andromeda dalle altre Armature di bronzo \u00e8 la dotazione di una coppia di catene, dette \"Catena di Andromeda\", collegate ai bracciali dell'Armatura, che il Cavaliere utilizza al posto dei classici colpi generati dall'energia cosmica.\nNell'anime inizialmente l'armatura di Andromeda \u00e8 rosa con decisamente fattezze da donna, tanto \u00e8 che \u00e8 dotata persino di un seno, ricordando il simbolo della costellazione. Con la creazione della nuova armatura dopo le Dodici Case questa caratteristica scompare del tutto. Il pettorale ricopre completamente il torso (a differenza di tutte le altre armature di bronzo, che coprono solo il pettorale), la catena sul braccio sinistro, catena di difesa, termina a sfera, mentre la catena sul braccio destro termina a cono, per ferire gli avversari con la punta.\nDopo la battaglia delle Dodici Case l'armatura \u00e8 stata riparata e rigenerata grazie al sangue dei cavalieri d'oro ed \u00e8 diventata \"Andromeda la Notte\" (nome utilizzato solo nell'adattamento italiano dell'anime).\nLe modifiche sono evidenti. Adesso il pettorale non copre pi\u00f9 completamente il torso, ma lascia scoperti i fianchi del cavaliere. Le protezioni sulle cosce scompaiono. L'elmo non copre pi\u00f9 tutto il capo, ma diventa un pi\u00f9 semplice diadema. La punta della catena di difesa non \u00e8 pi\u00f9 una sfera, ma un grosso anello cavo, mentre la catena di attacco non termina pi\u00f9 a cono, ma a triangolo, cavo anch'esso.\nDopo essere stata bagnata dal sangue di Atena l'armatura acquisisce parti delle caratteristiche estetiche della corazza originale. Difatti tornano i gambali pi\u00f9 lunghi, ora coprono nuovamente anche le cosce, mentre il pettorale, sebbene ora copra di pi\u00f9, comunque lascia ancora scoperti i fianchi. Le catene restano invariate rispetto alla seconda versione.\nDurante la battaglia contro Thanatos nell'Elisio l'armatura assume sembianze pi\u00f9 massicce, dotata anche di ali, sebbene non come quelle di cui dispone il Pegaso o il cigno, ma pi\u00f9 estese, fini, e puntate verso il basso (tanto che sembrano pi\u00f9 un ornamento che ali vere e proprie). Le catene cambiano colore, diventando di un colore dorato. In Next Dimension l'armatura divina regredisce alla stadio precedente (\"Terza Armatura\"), poich\u00e9 viene specificato che le armature divine sono uno stadio evolutivo temporaneo che si manifesta con l'espansione del cosmo a livelli enormi (come successo nell'Elisio).\nNella serie di Hades, per affrontare Thanathos, a Shun \u00e8 concesso di indossare l'armatura della Vergine, immediatamente distrutta dalla divinit\u00e0 nemica.\nCatena.\nLa catena \u00e8 un'arma sia di attacco sia di difesa, e nonostante costituisca un'arma unitaria si divide in due parti:\nInoltre \u00e8 dotata di caratteristiche speciali:\nLa catena di Andromeda ha due cruciali punti deboli: il freddo che la paralizza e il fuoco di cui la catena sembra avere paura. In numerosi punti dell'anime e del manga queste due debolezze emergono, e per quanto riguarda l'anime questo spiegherebbe il motivo dell'inefficacia di questa arma contro i cavalieri di Asgard che essendo cavalieri del nord, hanno un cosmo che trae origine dalle energie fredde.\nNell'anime, per tutta la prima serie fino allo scontro con i cavalieri d'oro, la catena di Andromeda sembra avere la facolt\u00e0 di moltiplicarsi in pi\u00f9 catene, tuttavia in nessuna parte dell'anime viene detto esplicitamente che la catena di Andromeda abbia la facolt\u00e0 di moltiplicarsi, come fosse un'altra sua qualit\u00e0.\nIl pieno potere di Andromeda.\nSotto certi aspetti la sua indole \"imbelle e rinunciataria\" (come la definisce Reda) \u00e8 un aspetto fondamentale nella complessa psicologia di questo personaggio, perennemente combattuto tra il desiderio di pace e la volont\u00e0 di adempiere ai suoi doveri di Cavaliere. La forza che contraddistingue il cosmo di Shun \u00e8 molto vasta, come il Cavaliere di bronzo fa notare a Daidaros dopo avere superato il Rituale di Andromeda per vincere l'armatura, e la tendenza a rifuggire la guerra fa da freno a questa potente forza distruttiva.\nLa \"Nebula Storm\", che rappresenta il livello ultimo di questo cosmo, \u00e8 la manifestazione del pieno potere che deriva da questa costellazione. Una volta liberato il potere di quest'attacco, arrestarlo diviene sempre pi\u00f9 difficile, finch\u00e9 nemmeno Shun stesso pu\u00f2 pi\u00f9 bloccarlo: liberatolo questo comincia ad autoalimentarsi dapprima con il cosmo del Cavaliere che la usa, e in seguito divenendo una forza autonoma che aumenta di intensit\u00e0 fino ad annientare il nemico e tutto ci\u00f2 che si interpone fra il Cavaliere che la usa e il nemico stesso.\nLa \"Nebula Storm\" si suddivide in due stadi distinti:\nTecniche di battaglia.\nLa Nebula Storm, pi\u00f9 che una vera e propria tecnica di battaglia, si tratta dell'esplosione di un grande potere che il Cavaliere di Andromeda controlla tramite la sua suddivisione in stadi di evoluzione e dirige contro l'avversario. Questa mossa appare nell'anime come una forte corrente d'aria dalle sfumature rosa che investe il nemico e non lascia scampo. Il Cavaliere, sia nell'anime sia nel manga, non descrive mai questo colpo come una tecnica studiata, ma definisce quest'arma \"un'ultima risorsa\", parlandone come se avesse una sua autonomia e affermando di non essere sicuro di riuscire a controllare la grande furia di questo potere. Nel manga inoltre viene detto durante un flashback riguardante il maestro di Shun che nessuna armatura dei Saint \u00e8 in grado di resistere all'enorme potenza della Nebula Storm.\nLa Nebula Chain pu\u00f2 svolgere varie funzioni e, nonostante si tratti di una concreta arma ai comandi di Shun, possiede un'autonomia indipendente dal Cavaliere. Due sono le catene che Shun ha a disposizione, una delle quali \u00e8 adibita a funzione offensiva, mentre l'altra a quella difensiva; queste catene si possono allungare all'infinito. All'occorrenza, le due catene possono essere coordinate e usate come un'arma unitaria. La catena pu\u00f2 anche svolgere altri compiti, venendo spesso impiegata per esempio per superare burroni o scalare pareti. Pu\u00f2 inoltre riconoscere e segnalare la presenza di un nemico e trovarlo e raggiungerlo ovunque.\nLe tecniche che la catena pu\u00f2 adottare sono:\nAltra peculiarit\u00e0 della catena di Andromeda \u00e8 la capacit\u00e0 di intuire la strategia dell'avversario e di controbatterne le mosse. Quando Shun affronta Io di Scilla, Generale degli Abissi (Marine) del dio Poseidon, la catena organizza una difesa specifica a seconda del colpo che l'avversario scaglia sotto forma di bestie, quelle che nel mito greco componevano il corpo mostruoso di Scilla. Le contromisure adottate dalla catena sono:\nUn'altra peculiarit\u00e0 della catena di Andromeda \u00e8 quella di attraversare le dimensioni spazio temporali, infatti nel manga originale e in Next Dimension viene specificato chiaramente che \u00e8 un oggetto che ha la capacit\u00e0 di attraversare le dimensioni.\nAltri media.\nIl personaggio di Shun \u00e8 stato adattato e trasposto per altri media dedicati alla serie, come cinema, televisione e videogiochi (appare come pg giocabile sia nei due videogiochi dedicati alla serie per \"PlayStation 2\" sia nei due videogiochi per \"PlayStation 3\").\nIn \"I Cavalieri dello zodiaco - La leggenda del Grande Tempio\" l'aspetto e il carattere di Shun cambiano leggermente: i capelli sono lisci e leggermente pi\u00f9 corti; fatto importante \u00e8 la scomparsa del suo carattere pacifista, sostituito con quello di un ragazzo spensierato e ottimista che sacrificherebbe la propria vita per difendere la dea Atena. L'armatura non cambia molto: le uniche differenze sono le catene che sono formate da anelli romboidali e che non sono distinte in \"Catena di attacco\" e \"Catena di difesa\", e l'elmo, che ricopre interamente la testa, con sulla fronte l'effigie di Andromeda. L'armatura \u00e8 inoltre percorsa dal suo cosmo sotto forma di linee verdi.\nNel reboot della serie Saint Seiya - I cavalieri dello zodiaco targata Netflix e Toei Animation Shun diventa Shaun, una ragazza, la sorella di Phoenix. La Teoi Animation si \u00e8 giustificata, sul cambio di sesso del personaggio, spiegando che l'intento era quello di introdurre pi\u00f9 personaggi chiave femminili rispetto al manga originale.\nAccoglienza e ricezione.\nIn Giappone Shun \u00e8 il terzo personaggio pi\u00f9 popolare dei \"Saint Seiya\" dopo Shiryu e Hyoga, essendosi classificato terzo in un sondaggio relativo ai cinque protagonisti della serie., mentre nel sondaggio della Toei su quale fosse il personaggio preferito della serie anime \"Saint Seiya \u03a9\" si \u00e8 classificato ottavo su 68.\nCome per altri protagonisti di anime e manga sul personaggio sono stati messi in commercio vari articoli di merchandising, come plush e action figure con le differenti armature (si vedano i vari modellini della serie classica, Dx e \"Myth Cloth\"). Nel manga Proteggi la mia terra di Saki Iwatari, l'autrice - fan indiscussa dell'anime - cita spesso Saint Seya in maniera pi\u00f9 o meno velata nei primi numeri della serie, per esempio i suoi personaggi si trasformano in Shiryu, lo stesso Shun e Hyoga. \u00c8 apparso inoltre in tutti i videogiochi tratti dalla serie, anche nei due per PlayStation 2 e nei due per PlayStation 3."}
{"id": "2924419", "revid": "125241594", "url": "https://it.wikipedia.org/wiki?curid=2924419", "title": "Pegasus (I Cavalieri dello zodiaco)", "text": " \u00e8 un personaggio immaginario, protagonista del manga \"Saint Seiya - I Cavalieri dello zodiaco\" di Masami Kurumada e dei rispettivi adattamenti televisivi (la serie televisiva degli anni '80 e la trilogia di serie OAV degli anni 2000) e dei sei film d'animazione da esso tratti. Appare anche in dei ruoli brevi in tutte le altre serie del franchising.\n\u00c8 il Cavaliere di Bronzo appartenente alla costellazione del Pegaso nonch\u00e9 leader dei Cavalieri di Bronzo protagonisti; nella serie \"Omega\" e in \"Next Dimension\" \u00e8 stato promosso a Cavaliere d'oro del Sagittario come successore di Aiolos.\nNelle traduzioni dei manga e nell'adattamento Dynamic dei primi quattro film viene chiamato Seiya di Pegasus, nome fedele a quello originale, nel quale \"Seiya\" in giapponese significa \"Freccia del Cielo\", ovvero \"Stella Cadente\". Spesso nella versione originale anche i suoi nemici si rivolgono a lui con il nome della sua costellazione (\"Pegasus\"), diventato nell'adattamento italiano dell'anime classico il suo nome proprio.\nCreazione e concezione.\nIl personaggio di Pegasus \u00e8 stato creato utilizzando il metodo Osamu Tezuka, difatti condivide (come altri protagonisti dei manga dello stesso autore) l'aspetto fisico con il protagonista del primo manga di successo di Kurumada: \"Ryuji Takane\" di \"Ring ni kakero\". Tale aspetto \u00e8 stato recentemente ripreso anche per il precedente Cavaliere della sua costellazione, Tenma (presentato come sua vita precedente) in \"Next Dimension\" dove appare molto simile, mentre in \"Lost Canvas\" \u00e8 alquanto diverso, sia nell'aspetto (\u00e8 disegnato con uno stile misto al manga classico e alla serie animata) e sia nel comportamento.\nInizialmente il nome del personaggio doveva essere \"Rin\" (visto che la serie doveva intitolarsi \"Ginga no Rin\", ossia \"Rin della Via Lattea\"). Con il mutamento del titolo della serie in \"Sei Senshi\", il nome divenne \"Seiya\", scritto inizialmente con l'ideogramma e non , come poi avvenne.\nIl personaggio.\nAspetto e personalit\u00e0.\nA livello caratteriale Seiya risponde ai canoni dei protagonisti degli anime e manga giapponesi: risulta infatti testardo, caparbio, impulsivo e ottimista e, sebbene risulti meno intuitivo o riflessivo dei compagni, per sorte o forza di carattere \u00e8 sempre l'ultimo ad arrendersi e a sconfiggere il nemico finale di ogni serie. Il personaggio stesso ha affermato (nel romanzo \"Gigantomachia\") di non essere portato per la cultura o interessato a essa.\nTende a essere un po' sbruffone (soprattutto all'inizio di ogni avventura) ma con il passare del tempo prende sempre pi\u00f9 seriamente il suo ruolo di Cavaliere a protezione della dea Atena, alla quale si vota completamente: all'inizio il suo unico obiettivo \u00e8 quello di indossare l'armatura per uno scopo personale, trovare la sorella da cui \u00e8 stato separato e di cui si \u00e8 persa ogni traccia, ma in seguito si mette al servizio di Atena (sebbene nel manga inizialmente rifiuti di riconoscerne l'autorit\u00e0) anteponendo a ogni altra cosa la salvezza della dea, che rappresenta la giustizia e la salvezza dell'umanit\u00e0.\nFisicamente \u00e8 un ragazzo dal fisico allenato con i capelli e gli occhi castani (sebbene nelle copertine del manga appaiano tendenti al rosso); solitamente, specie nell'anime, veste con una t-shirt rossa con le maniche rimboccate a livello delle spalle, un paio di jeans azzurri e delle scarpe da ginnastica di tela bianca (nel manga si pu\u00f2 vedere su di esse il disegno di una stella e una freccia, in riferimento al suo nome originale).\nStoria (serie classica, Next Dimension, Omega).\nI Cavalieri dello zodiaco.\nRimasto orfano e separato dalla sorella Seika all'et\u00e0 di sei anni, dopo essere stato adottato da Mitsumasa Kido (nel manga \u00e8 invece uno dei suoi 100 figli) Seiya viene mandato in Grecia per i successivi sei anni con l'obiettivo di diventare Cavaliere di Atena e di riportare l'armatura di Pegasus in Giappone. A fargli da istruttrice \u00e8 Castalia, che, sia per l'et\u00e0 sia perch\u00e9 \u00e8 anch'ella giapponese, per un certo periodo pensa possa essere sua sorella. Al termine dell'addestramento si cimenta nell'ultima prova prima della conquista dell'ambita armatura di bronzo, che consiste in un duello mortale contro Cassios, suo malvagio compagno di allenamenti.\nDopo la vittoria Pegasus ritorna a Tokyo e partecipa alla Galaxian War organizzata da Atena per vincere l'armatura d'oro del Sagittario, ma soprattutto per potere rintracciare la sorella: al torneo affronta prima Gerki dell'Orsa Minore e poi Sirio il Dragone in uno scontro sanguinosissimo, ma il torneo non si conclude a causa dell'arrivo di Ikki di Phoenix e dei Cavalieri neri che rubano la sacra armatura d'oro. Pegasus guida i suoi compagni (lo stesso Sirio, Cristal il Cigno e Shun di Andromeda) nella riconquista dei pezzi della sacra armatura: negli scontri che seguono sconfigge prima la sua controparte, Black Pegasus, e poi Phoenix con l'aiuto dei suoi compagni.\nDopo la scomparsa di Phoenix, Pegasus e i suoi compagni affrontano i sicari del Grande Sacerdote (tra cui i Cavalieri d'Argento), inviati da quest'ultimo per ucciderli in quanto colpevoli di avere usato le proprie armature per scopi personali e per recuperare l'armatura del Sagittario. In questo frangente Pegasus si cimenta in duri scontri con i cavalieri d'argento Misty della Lucertola, Moses della Balena, Jamian del Corvo, Aracne della Tarantola (solo nell'anime), Argeti di Eracle, Dio della Mosca, Sirius del Cane Maggiore e Tramy della Freccia sconfiggendoli. Durante lo scontro, in un bosco di Tokyo, contro Aiolia del Leone, Pegasus e i suoi compagni scoprono che Atena \u00e8 la reincarnazione della dea Atena (nel manga lo scoprono in un'occasione precedente) e che il Grande Sacerdote Arles prov\u00f2 a ucciderla tredici anni prima, quando era ancora in fasce, ma la piccola fu salvata dal Cavaliere del Sagittario Micene, che la affid\u00f2 al miliardario Mitsumasa Kido.\nPegasus e i suoi compagni, ai quali si aggiunger\u00e0 anche Phoenix, si recano al Santuario in Grecia per sconfiggere il Grande Sacerdote. Atena viene per\u00f2 ferita da una freccia di Tramy e per salvarla i Cavalieri devono attraversare in dodici ore le dodici case dello zodiaco, per poi giungere alle stanze di Arles e usare lo scudo della statua di Atena per distruggere la freccia. Pegasus affronta in principio Aldebaran del Toro alla seconda casa, che lo atterra con estrema facilit\u00e0 facendolo sprofondare privo di sensi nei sotterranei della casa. In un limbo tra la vita e la morte gli appaiono le figure di Atena, che lo esorta a mantenere la sua promessa di Cavaliere, e di Castalia, la quale gli rivela che riuscir\u00e0 nell'incredibile impresa di sconfiggere Toro. Rivolgendo al passato i suoi pensieri rivede s\u00e9 stesso anni addietro in un duro allenamento, durante il quale giunge sul punto di intuire i colpi che Castalia gli rivolge. Nuovamente convinto delle sue potenzialit\u00e0 e ritemprato nello spirito e nel corpo riemerge dalle viscere della terra davanti a uno stupefatto Toro, affrontandolo con rinnovato vigore e battendolo grazie all'acquisizione del \"Settimo senso\". Nella quinta casa incontra l'amico Ioria, la cui mente \u00e8 stata per\u00f2 manipolata da una tecnica del Gran Sacerdote: dopo un durissimo duello, durante il quale morir\u00e0 il suo amico-rivale Cassios (deciso a sacrificarsi al posto di Pegasus poich\u00e9 conscio dell'amore di Tisifone, a sua volta amata da Cassios stesso, per il cavaliere di Tokyo), il cavaliere d'oro si liberer\u00e0 dal controllo mentale del Sacerdote e Pegasus potr\u00e0 proseguire.\nInfine, dopo avere superato le restanti case grazie al sacrificio dei suoi compagni, in cima al Grande Tempio si scontra direttamente contro il Grande Sacerdote, che si riveler\u00e0 essere Saga dei Gemelli; durante lo scontro Pegasus, nonostante la netta inferiorit\u00e0, riesce a usare lo scudo di Atena e a distruggere la freccia grazie all'intervento provvidenziale di Phoenix. Atena, risvegliatasi, riporta in vita i tre cavalieri deceduti e, scortata da tutti i cavalieri presenti al Grande Tempio, giunge in soccorso di Pegasus sconfiggendo, dopo un inutile tentativo di pace, Gemini (che si suicida davanti a Atena).\nNella saga di Asgard, presente solo nell'anime, Pegasus e i suoi compagni affrontano Hilda di Polaris, sacerdotessa del dio Odino resa malvagia dall'Anello del Nibelungo e da questo spinta a follie espansionistiche contro le terre a sud. Raggiunto il gelido regno del nord, Pegasus affronta prima il possente Thor, sconfiggendolo in un duro scontro e recuperando lo zaffiro da lui custodito, poi l'astuto Alberich, il quale lo imprigiona con l'inganno in una teca di ametista dalla quale verr\u00e0 liberato da Sirio, e infine Siegfried, il pi\u00f9 forte dei cavalieri del nord, riuscendo a colpirlo nel suo unico punto debole; durante questa impresa unir\u00e0 il suo cosmo con quello dei suoi compagni come nello scontro con Gemini. Alla fine della serie riesce a liberare Hilda dalla maledizione dell'anello indossando l'armatura del dio Odino e brandendo la sacra spada Balmung, ma poco dopo Atena viene rapita dal dio Nettuno, la vera mente dietro la possessione di Hilda.\nNella saga di Nettuno, ambientata nel regno sottomarino di quest'ultimo, Pegasus affronta prima Baian di Sea Horse, Generale dell'oceano Pacifico settentrionale, sconfiggendolo dopo uno scontro non facile e abbattendo la colonna da lui protetta, per poi dirigersi verso il Tempio di Nettuno. Nello scontro decisivo contro il dio dei mari ottiene il supporto dell'armatura del Sagittario e, insieme ai suoi compagni, alla fine riesce a salvare Atena, prigioniera nella colonna portante del regno sottomarino, penetrando nell'immensa colonna e distruggendola. Atena infine sigilla nuovamente lo spirito del dio dei mari all'interno dell'anfora sacra, ponendo fine alla guerra.\nLa storia di questa parte \u00e8 simile tra manga e anime, con la differenza che nell'anime Atena viene rapita da Nettuno alla fine di Asgard mentre nel manga la dea si reca volontariamente dal dio per salvare la vita dei Cavalieri di bronzo ricoverati in ospedale da un suo sicario.\nNella battaglia contro il dio dei morti Ade Pegasus si reca al Santuario, ma riceve una fredda accoglienza in quanto Atena aveva ordinato che i cinque Cavalieri di Bronzo non dovessero pi\u00f9 combattere mettendo a rischio la loro vita. In seguito alla morte di Atena e alla corsa verso il castello di Ade in Germania, Pegasus riesce a risvegliare l\"'Ottavo senso\" per recarsi da vivo nel regno dei morti e portare ad Atena la sua armatura divina. Dopo avere sconfitto lo Specter Caronte sulle rive del fiume Acheronte il cavaliere attraversa parte degli Inferi imbattendosi in diversi Specter; dopo lo scontro alla Giudecca, quartier generale di Ade negli Inferi, viene imprigionato nel Cocito per ordine di Pandora. Viene poi liberato dalla prigione di ghiaccio dallo Specter Valentine, che sconfigge dopo un breve ma duro scontro.\nSuccessivamente si riunisce ai suoi compagni davanti al Muro del Pianto, l'immenso muro che divide l'Inferno dall'Elisio, nel quale, grazie al sacrificio dei Cavalieri d'Oro che uniranno il loro cosmo nella freccia d'oro del Sagittario, verr\u00e0 creata un enorme breccia dalla quale Pegasus e i suoi compagni raggiungeranno l'Elisio. Durante il disperato scontro nell'Elisio contro il dio della morte Thanatos la sua armatura diventa un'Armatura Divina grazie al sangue di Atena ricevuto in precedenza e al suo cosmo, che si innalza a un livello immenso; grazie a questi due elementi riesce a sconfiggere Thanatos.\nDurante lo scontro finale alla tomba di Ade contro il Re degli Inferi si viene a sapere che Pegasus forse \u00e8 la reincarnazione del cavaliere che nei tempi del mito fer\u00ec il dio; Pegasus, per aiutare Atena, riesce a colpire il dio dell'oltretomba, ma viene trafitto al petto dalla spada del nemico, e ci\u00f2 all'apparenza ne causa la morte. In seguito a questo sacrificio Atena e i cavalieri rimasti uniranno il loro cosmo nello scettro di Nike e uccideranno Ade in maniera definitiva, salvando cos\u00ec l'intera umanit\u00e0 dall'Eterna Eclisse generata dal dio.\nSaint Seiya - Next Dimension - Myth of Hades.\nIn quest'opera (seguito canonico dell'opera originale anni 80) si viene a sapere che Pegasus non \u00e8 morto, ma si trova in stato di coma. Atena, insieme a Andromeda e Phoenix, si reca nel XVIII secolo (al periodo della precedente guerra sacra contro Ade) attraversando il portale del tempo del dio Chronos, situato sull'Olimpo, per salvare il Saint nel presente, dalla maledizione della spada del Dio dei morti, che continua pian piano a ucciderlo: gli rimangono infatti solo tre giorni di vita; Pegasus, in stato vegetativo e su una sedia a rotelle, subisce l'attacco dell'angelo Touma, inviato dal comandante delle Guardiane Lunari Callisto, ma viene salvato dall'intervento di Castalia e Cristal. La sua anima appare a Andromeda nella Yomotsu Hirasaka, il limbo in cui si trova la strada che conduce nel regno dei morti. Anche Shijima della Vergine spinto insieme a Atena dal Labirinto degli Dei in una breccia spazio-temporale, vede Seiya nel futuro il quale nota la sua maledizione della spada del dio Ade. Pegasus viene riconosciuto come futuro Gold Saint del Sagittario, successore di Micene del Sagittario...\nSaint Seiya Omega.\nIn Saint Seiya \u03a9 (seguito non canonico dell'anime classico) Pegasus \u00e8 diventato uno dei dodici Gold Saint, precisamente quello della costellazione del Sagittario, diventando Seiya del Sagittario (\"Sagittarius no Seiya\"). Per proteggere Atena e il piccolo Kouga, che vengono attaccati dal potente Mars al Santuario, si scontra con lui, scomparendo misteriosamente. Si viene a sapere poi, che Pegasus era stato imprigionato su Marte insieme ad Atena, ma poi liberato dalla nuova generazione di Saint, si scontrer\u00e0 contro il dio Apsu (il vero nemico di questa serie) e insieme a Kouga riuscir\u00e0 a salvare Atena e la Terra.\nNella seconda serie di Omega, Pegasus insieme ad Atena e gli altri saint, affrontano la dea Pallas, una dea ex amica di infanzia di Atena.\nNel finale insieme agl'altri Bronze Saint della nuova epoca, acquisisce il \"Senso Omega\", diventando uno dei Saint pi\u00f9 potenti di ogni tempo, \u00e8 si scontra poi contro Saturn, il dio supremo del tempo (chiamato anche il Dio degli Dei).\nArmatura.\nL'armatura di Pegasus si \u00e8 da sempre trovata in Grecia. Non presenta particolari caratteristiche in quanto non ha doti uniche come le armature (o Cloth) della Fenice, del Drago o Andromeda. L'armatura nel manga viene indossata e tolta manualmente, pezzo per pezzo, mentre nell'anime si aggancia al corpo di Pegasus automaticamente.\nNel manga l'armatura si presenta sempre monocromatica di colore azzurro-bianco, simile all'armatura del Cigno, nell'anime invece presenta principalmente una colorazione bianca, con bordature rosse e decorazioni gialle e nere. In seguito nelle versioni successive si perdono i bordi rossi, rimangono per\u00f2 le parti gialle e gli occhi rossi del cavallo alato Pegaso sul diadema.\nPrima armatura.\nPrima versione.\nLa prima armatura di Pegaso nel manga \u00e8 composta da pochissimi pezzi e, proprio per questo, viene abbandonata quasi subito dall'autore. L'armatura \u00e8 composta da un elmo a diadema, da ginocchiere molto piccole e rotonde, da un cinturino corto che lascia scoperto il bacino, da coprispalla corti cos\u00ec come i bracciali e non possiede gli schinieri. La particolarit\u00e0 di questa armatura \u00e8 la presenza di uno scudo nel bracciale di destra, caratteristica non presente nella serie animata. Dopo lo scontro con Sirio, l'armatura viene danneggiata notevolmente e affidata alle cure di Mur, il quale riesce a ripararla grazie al sangue dello stesso Sirio. Nell'anime, l'armatura \u00e8 diversa da quella del manga. Tra le varie differenze, l'elmo \u00e8 a casco, i bracciali sono privi dello scudo che non viene mai utilizzato dal personaggio.\nNel manga di Lost Canvas la prima versione dell'armatura di Pegasus \u00e8 differente (\u00e8 non viene mai data la spiegazione del perch\u00e9 sia differente), ma torna a essere la versione indossata da Pegasus al termine del tomo 14 di Lost Canvas Extra.\nSeconda versione.\nDopo essere stata riparata da Mur, l'armatura viene trasformata quasi del tutto. I cambiamenti pi\u00f9 visibili sono la presenza di ali che, a differenza della prima versione, si piegano e rientrano sullo schienale rimanendo per\u00f2 ancora inutilizzabili, la presenza dello scudo sul braccio sinistro (che per\u00f2 non viene quasi mai utilizzato), la presenza degli schinieri, una maggiore resistenza all'armatura, ma soprattutto una migliore autorigenerazione.\nNell'anime, invece, l'Armatura rimane esteticamente uguale anche se aumenta in resistenza come si vede nello scontro con Damian, nel quale l'armatura riesce a ripararsi da sola dopo poco tempo, nonostante i danni.\nTerza versione.\nPrima dello scontro alle dodici case, Mur decide di modificare l'armatura in modo da renderla pi\u00f9 resistente agli attacchi dei cavalieri d'oro; i cambiamenti sono minori, ma l'armatura, una volta ultimata, risulta meno massiccia, molto pi\u00f9 elegante e pi\u00f9 resistente.\nNell'anime, rimane praticamente identica alle prime due versioni.\nSeconda armatura.\nAlla fine della battaglia alle 12 Case l'Armatura di Pegaso \u00e8 forse quella che subisce pi\u00f9 cambiamenti tra le 5 dei Cavalieri di Bronzo grazie al sangue donato da Ioria. A differenza della versione precedente, nel manga la seconda armatura \u00e8 pressoch\u00e9 identica al quella dell'anime durante le saghe di Asgard e di Nettuno, eccetto per alcuni dettagli. La caratteristica pi\u00f9 importante di questa armatura \u00e8 la capacit\u00e0 di diventare d'oro, quando il cosmo di Pegasus raggiunge il settimo senso, ma nonostante ci\u00f2 risulta essere sempre inferiore, in resistenza, alle armature dei cavalieri d'oro. Nell'adattamento italiano dell'anime l'armatura viene denominata \"Pegasus di Fuoco\".\nTerza armatura.\nNel corso della battaglia con Nettuno l'armatura subisce pesanti danni, che nella serie di Ade verranno cancellati dalla nuova forma assunta grazie al sangue di Atena, con il quale risveglia anche le ali della propria armatura. Non ha grandi differenze con la seconda armatura, eccetto per il colore argento tendente al blu.\nLa corazza compare anche negli spin-off dedicati alla serie originale, presentando a volte delle differenze rispetto all'armatura dell'anime classico:\nQuarta armatura.\nAlla fine del quinto OAV \"Le porte del paradiso\" \u00e8 presente una breve scena dopo i titoli di coda in cui Pegasus indossa un'ulteriore tipologia di armatura pi\u00f9 potente della precedente, ma si ignora se sia canonica oppure no.\nArmatura Divina.\nIn seguito, la terza armatura si muta in una Armatura Divina. Essa \u00e8 dotata di grosse ali che, a differenza delle precedenti versioni, sono ben visibili, e copre gran parte del corpo. L'armatura rimane praticamente identica nell'anime, eccetto per alcune modifiche, come le ali pi\u00f9 grandi e i coprispalla pi\u00f9 lunghi.\nL'armatura divina \u00e8 la pi\u00f9 potente in assoluto, superiore anche alle armature d'oro, ma come viene rivelato in \"Next Dimension\", la sua durata \u00e8 temporanea, terminato il suo compito ritorna alla sua forma precedente.\nArmatura del Sagittario.\nPegasus indossa anche l'armatura del Sagittario, con l'approvazione dello spirito di Sagitter, utilizzandola negli scontri contro Ioria, Nettuno e Thanatos, ma anche nei film non canonici per salvare Atena. Nella serie Omega Pegasus indossa regolarmente la Gold Cloth di Sagitter in quanto promosso a Gold Saint del Sagittario.\nLuoghi.\nTokyo.\nTornato dalla Grecia dopo sei anni di addestramento Pegasus si ritrov\u00f2 senza un posto in cui vivere. Miho gli trov\u00f2 (solo nell'anime) un monolocale alla darsena di Tokyo, appartenente al custode del porto, ma disabitato. Il vecchio uomo fu lieto di affittare la stanza a Pegasus, che ci si trasfer\u00ec portando con s\u00e9 le sue poche cose. Non \u00e8 chiaro se il ragazzo paghi un affitto o meno, ma la seconda ipotesi sembra la pi\u00f9 probabile, visto che non ha alcuna fonte di reddito. A parte Miho e tre bambini dell'orfanotrofio, che mostrarono a Pegasus la sua nuova casa, la prima a entrarvi fu Atena, venuta a portare al cavaliere una lettera di Phoenix, all'epoca loro nemico. In seguito, la casa \u00e8 servita pi\u00f9 che altro come punto di ritrovo dei cavalieri, anche se la si vede molto meno spesso della base ufficiale al palazzo di Atena, probabilmente solo quando sono gli altri ad andare a trovare l'amico. Pur avendo la possibilit\u00e0 di trasferirsi al palazzo Pegasus ha sempre preferito restare nella sua casa, prima per un senso di indipendenza e poi, verosimilmente, per ragioni affettive.\nL'abitazione \u00e8 sostanzialmente un monolocale e si trova al primo piano di una casa pi\u00f9 grande. Non \u00e8 chiaro se qualcuno, forse il guardiano del porto, abiti al piano di sotto, ma la stanza ha comunque una sua porta d'ingresso, rialzata dalla strada da una scalinata bianca di legno. Sul fronte della casa \u00e8 dipinta in rosso la scritta \"Yatch House 87\", che poi si ripete sul tetto, stavolta a vernice bianca, anche se l'87 in questo caso non \u00e8 visibile. Il panorama di fronte alla casa varia, ma nella maggior parte delle occasioni \u00e8 il porto con il pontile e vari catamarani o barche a vela ormeggiate. In un'occasione per\u00f2, al posto del porto si vede direttamente la spiaggia sabbiosa. Salita la scala si arriva a un piccolo pianerottolo su cui si trova la porta d'ingresso, verde e di legno, con accanto il campanello, sul cui pulsante \u00e8 simpaticamente disegnata una nota musicale. Sulla sinistra della porta c'\u00e8 la buca delle lettere, e sulla destra una piccola finestrella squadrata. Entrando, ci si trova in un piccolo ingresso, alla cui destra c'\u00e8 la cucina e il bagno, ovvero una stanza con lavello, scaldabagno, credenze, fornelli e frigorifero. Di fronte alla cucina c'\u00e8 una stanzina di cui non si vede mai l'interno, verosimilmente quella con i servizi igienici, ma forse non con la vasca da bagno, visto che Pegasus si lava i capelli nel lavello in un'occasione. La parte principale della casa \u00e8 in fondo all'ingresso, e si tratta di una stanza abbastanza larga con il letto, la scrivania e qualche mobile. In fondo alla stanza il tetto \u00e8 a spiovente ci sono due finestre, a saliscendi. Dall'esterno si nota anche una terza finestra, ma nella stanza di Pegasus ce ne sono solo due, quindi si presuppone che ci sia almeno un altro monolocale nello stesso edificio. Al tempo stesso la presenza di una sola porta d'ingresso e l'eccessiva vicinanza tra le finestre tende a escludere questa ipotesi. La presenza di alcuni elettrodomestici, di un telefono e del lavello mostrano che la casa ha elettricit\u00e0, acqua corrente e linea telefonica. Sia l'ingresso che la stanza principale hanno una moquette verde sul pavimento. Come accennato, la casa di Pegasus appare solo nell'anime, mentre nel manga non \u00e8 chiaro dove viva il ragazzo.\nAdattamento italiano.\nNell'adattamento italiano Pegasus risulta pi\u00f9 adulto, sotto il punto di vista del linguaggio e della voce, rispetto alla controparte originale, dove oltre a un linguaggio che a volte risulta persino scurrile rimane un normalissimo ragazzo. Sono possibili molti esempi sulle differenze poich\u00e9 Pegasus, oltre a possedere una dialettica di altri tempi, ha una vasta conoscenza degli scrittori classici italiani. Si riportano qui sotto, come esempio, due frasi da lui pronunciate.\nEpisodio 11:\nVersione fedele all'originale: \u00abI colpi che ho ricevuto di solito mi avrebbero danneggiato, ma grazie alla Veste ne sono uscito illeso. Questa Veste ha una forza incredibile. Grazie Shiryu! Hai fatto rivivere la veste di Pegasus al prezzo della tua vita e probabilmente il tuo spirito e la tua forza ora sono in essa.\u00bb\nAdattamento italiano: \u00ab\u00c8 possibile eccome, \u00e8 tutto merito dell'armatura! Se non l'avessi indossata con uno solo dei tuoi colpi saresti riuscito a uccidermi, ma con l'armatura sono praticamente invulnerabile. Dragone tu hai rischiato la vita per dare a me l'armatura restaurata e ora \u00e8 come nuova, e sento addirittura che indossandola il tuo spirito guerriero entro mi rugge\u00bb.\nSi tratta di una citazione di \"Alla sera\" di Ugo Foscolo (...\"spirto guerrier ch'entro mi rugge\").\nEpisodio 73:\nVersione fedele all'originale: \u00abSono le loro voci! Posso percepire chiaramente i loro cosmi che mi chiamano! Sono i miei insostituibili amici nati nella mia stessa epoca, con cui ho condiviso questo nostro tempo, e che hanno combattuto insieme a me, a rischio della vita, per lo stesso scopo! Riconosco chiaramente il loro cosmo, pur avendo perso i miei 5 sensi! Questo \u00e8 il cosmo supremo, il Settimo Senso!\u00bb\nAdattamento italiano: \u00abVi sento talmente vicini, \u00e8 cos\u00ec strano e insieme inebriante sapersi a tal punto uniti nella lotta, le stelle che agiscono perch\u00e9 la pace trionfi hanno operato il miracolo, cinque amici che hanno sempre creduto nella giustizia sono ora una cosa sola, le stelle uniranno anche le nostre auree cosmiche in un'unica sfavillante costellazione, per la pace... tutti insieme... amici\u00bb.\nAltra caratteristica del personaggio di Pegasus nel doppiaggio storico italiano sono le battute di spirito, inesistenti nel doppiaggio originale. Una di queste \u00e8 \"\"Ehi, occhietti rossi!\", rivolta a Gemini nell'episodio 73 dopo essersi rialzato, prima di unire il suo cosmo con quello dei suoi compagni; nella versione originale tale battuta \u00e8 solo un semplice \"Fermati Saga!\".\nDoppiatori italiani.\nIl doppiatore italiano di Pegasus \u00e8 Ivo De Palma, salvo per la riedizione dei primi quattro film voluto da Dynamic Italia nel 2000 (successivamente inserita anche nei DVD Yamato del 2007) nella quale il personaggio \u00e8 stato doppiato da Patrizio Prata. Nei vari flashback sulla sua infanzia Pegasus invece \u00e8 doppiato nella serie televisiva da Anna Bonel (episodi 1-2), Luigi Rosa (episodi 7 e 71), Paolo Torrisi (episodio 25), Davide Garbolino (episodi 36, 40 e 42) e da Felice Invernici (episodio 50)\nAltri media.\nPegasus \u00e8 apparso in tutti i film tratti dalla serie, nelle tavole introduttive del quinto (edite solo in Giappone) nel romanzo \"I Cavalieri dello zodiaco - Gigantomachia\", nella side story \"Il grande amore di Atena\"\", nel manga sequel Next Dimension, ha avuto dei camei nei manga \"Episode G\" (in quest'ultimo \u00e8 stato anche protagonista di un Flashforward che riprende la sua battaglia alla quinta casa) e nel CD drama Shonenki del 1997; appare anche nel manga \"Kurumada Suidoken-Hero of Heros\". Nel musical del gruppo SMAP prodotto negli anni '90 \u00e8 interpretato da Masahiro Nakai. \u00c8 apparso anche in tutte le serie videogiochi ispirati all'opera, nei due videogiochi dedicati alla serie di \"Saint Seiya\" per PlayStation 2 doppiato dal suo storico \"seiyu\" T\u014dru Furuya e nei due videogiochi per PlayStation 3, nel videogioco per PlayStation 4, PC, e anche nei videogiochi \"J-Stars Victory Vs\" e \"Jump Force\". \u00c8 un personaggio anche di numerosi videogiochi per smartphone e cellulari dedicati alla serie. Appare anche in Saint Seiya \u03a9. Kurumada stesso ha voluto fare un piccolo omaggio a Pegasus e ad altri personaggi della sua opera in \"B't X\" difatti quando Teppei raggiunge il cimitero del quinto punto dove affronterr\u00e0 il \"Dio della Morte\" (\"Dio del Nulla\" nell'adattamento dell'anime) si vedono sulle lapidi i nomi di alcuni Cavalieri, tra cui quello di \"Seiya\".\nDel personaggio sono stati realizzati molti modellini e myth cloth di vari tipi con indosso tutte le versioni della sua armatura di Pegasus.\nFilm.\nNei primi quattro film della serie \"La dea della discordia\", \"L'ardente scontro degli dei\", \"La leggenda dei guerrieri scarlatti\", \"L'ultima battaglia\", Pegasus ha il ruolo del guerriero principale che combatte sino allo stremo per salvare la sua Dea.\nNel quinto film, \"Le porte del paradiso\", e nelle tavole manga introduttive a esso (realizzate da Kurumada prima di \"Next Dimension\"), Pegasus \u00e8 ridotto sulla sedia a rotelle e in coma come nel nuovo manga, ma la spada di Ade gli ha solo sigillato il Cosmo e la vicinanza con la sua armatura gli provoca enormi dolori.\nIn \"\" l'aspetto e il carattere di Pegasus cambiano leggermente: \u00e8 un giovane teenager spensierato e coraggioso (il regista Keiichi Sat\u014d ha affermato di essersi ispirato ai \"ragazzi di oggi\"); ha sempre la battuta pronta in ogni occasione, tranne quando combatte. La sua armatura consiste in un rivestimento di cuoio rosso sotto la corazza lucente che viene attraversata dal cosmo sotto forma di linee rosse; il diadema diventa un elmo con due ali sulla fronte, con al centro l'effigie di pegaso.\nAccoglienza.\nSebbene sia il protagonista della serie Pegasus non \u00e8 risultato essere un personaggio molto popolare in Giappone; durante un sondaggio effettuato sui lettori \"Shonen Jump\" nel 1987 \u00e8 risultato essere all'ultimo posto per gradimento tra i cinque protagonisti della serie, mentre il suo colpo segreto risulta essere al primo posto. Viceversa, nel sondaggio della Toei Animation su quale fosse il personaggio pi\u00f9 amato di \"Saint Seiya \u03a9\" risulta essere al primo posto, sebbene non sia lui il protagonista dell'anime.\nCome per altri protagonisti di anime e manga sul personaggio sono stati pubblicati vari articoli di merchandising, come plushes e action figure con le differenti armature (si vedano i vari modellini della serie \"Myth Cloth\"), e insieme al suo famoso colpo \u00e8 stato citato in vari manga come XxxHolic e Bleach.Varie pubblicazioni su anime e manga hanno sia elogiato che criticato il personaggio di Pegasus. \"DVDVerdictReview.com\" lo descrive come un personaggio poco sviluppato, e caratterizzato solo dal suo legame con la propria costellazione protettrice, mentre \"DVDVisionJapan\" considera Pegasus un personaggio interessante, e acclama sia il doppiatore originale Toru Furuya che Illich Guardiola (doppiatore americano del Cavaliere) per l'emozione e la passione che mettono nel personaggio. Secondo i lettori di \"Anime News Network\" hanno invece trovato il doppiatore statunitense non adatto al personaggio, sostenendo che annunci parole strane in modo niente affatto eroico. Altre critiche sono state mosse al fatto che Pegasus sia \"sfavorito\" nella maggior parte dei combattimenti.\nKurumada stesso ha anche dedicato al personaggio un negozio (il \"Seiya Club\"), da lui aperto nel 1996."}
{"id": "2924422", "revid": "115533", "url": "https://it.wikipedia.org/wiki?curid=2924422", "title": "L'aviazione (enciclopedia)", "text": ""}
{"id": "2924425", "revid": "118487653", "url": "https://it.wikipedia.org/wiki?curid=2924425", "title": "Immobilizzazione", "text": "Un'immobilizzazione in economia indica quel bene che, all'interno dell'impresa, non esaurisce la sua utilit\u00e0 in un solo esercizio ma manifesta benefici economici in un arco temporale di pi\u00f9 esercizi (sono anche indicati infatti come \"fattori produttivi a fecondit\u00e0 ripetuta\"). Ad esempio: un macchinario, un automezzo, una licenza, un brevetto, una partecipazione (se ha durata di molti esercizi altrimenti questa viene iscritta nell'attivo circolante), un titolo di credito, rappresentano beni destinati a restare all'interno dell'impresa per lunghi periodi.\nDescrizione.\nLe immobilizzazioni si suddividono in:\nProprio per la loro caratteristica di entrare a far parte della vita dell'azienda per due o pi\u00f9 esercizi, il loro costo va ripartito tra tutti gli esercizi nei quali l'immobilizzazione cede la propria utilit\u00e0 (non sarebbe infatti corretto, secondo il principio di competenza sancito nel Codice Civile, imputare il costo d'acquisto - che comprende anche gli eventuali costi di trasporto e gli altri costi da sostenere per rendere operativa l'immobilizzazione - unicamente al Conto economico dell'esercizio nel quale essa viene acquistata, dato che contribuisce alla formazione del reddito non solo di quell'esercizio, ma anche dei successivi).\nRientrano in questa categoria tutti quei beni del \"capitale fisso\" (esempio: i fabbricati, le macchine, gli impianti, i mobili eccetera).\nSi tratta quindi di stabilire un piano di ammortamento che prevede di capitalizzare il costo di acquisto (iscriverlo cio\u00e8 nell'attivo dello stato patrimoniale; v. costi capitalizzati) e ripartire detto costo tra gli esercizi nei quali si pensa di poter/voler utilizzare l'immobilizzazione.\nImmobilizzazione immateriale.\nLe immobilizzazioni immateriali sono un particolare tipo di immobilizzazioni, costituite da beni non tangibili che hanno un'utilit\u00e0 pluriennale. Vengono definite nel primo comma dell'articolo 2424 - bis del codice civile come degli elementi patrimoniali ad utilizzo durevole.\nLe immobilizzazioni immateriali hanno particolare rilevanza nella tecnica contabile, in quanto devono essere valutati secondo alcuni criteri di valutazione.\nNell'ordinamento italiano sono immobilizzazioni immateriali (ai sensi dell'articolo 2424 del codice civile, che prevede lo stato patrimoniale): \nLe immobilizzazioni immateriali hanno un utilizzo limitato nel tempo e devono essere ammortizzate annualmente; il costo dovr\u00e0 essere iscritto nel conto economico alla voce B.10.a. La loro svalutazione (articolo 2426 c.c., comma 1, numero 3), dovranno essere indicate nella voce B.10.c del conto economico.\nImmobilizzazione materiale.\nLe immobilizzazioni materiali sono beni di uso durevole destinati a concorrere all'attivit\u00e0 produttiva dell'impresa per un periodo superiore ad un esercizio.\nLe immobilizzazioni materiali rappresentano costi comuni a pi\u00f9 esercizi, che concorrono ad un processo produttivo pluriennale.\nTale caratteristica non dipende dal bene, ma dalla destinazione che gli viene attribuita. L'imputazione a conto economico dei costi relativi alle immobilizzazioni materiali avviene gradualmente tramite le quote di ammortamento.\nLe immobilizzazioni materiali possono essere oggetto di rivalutazioni monetarie (Legge n. 72/1983, art. 10)\nImmobilizzazione finanziaria.\nLe immobilizzazioni finanziarie si suddividono in due categorie:\nL'acquisizione di partecipazioni da parte di un'impresa pu\u00f2 rispondere a due esigenze:"}
{"id": "2924426", "revid": "287204", "url": "https://it.wikipedia.org/wiki?curid=2924426", "title": "Disputa di Simon Mago e crocifissione di san Pietro", "text": "La Disputa di Simon Mago e crocifissione di san Pietro \u00e8 un affresco di Filippino Lippi che decora la Cappella Brancacci nella chiesa di Santa Maria del Carmine a Firenze. L'opera (230x598 cm) \u00e8 databile al 1482-1485 circa. \nStoria.\nLa decorazione della Cappella Brancacci rimase incompiuta probabilmente per la partenza di Masaccio per Roma nel 1427, dove trov\u00f2 la morte. Inoltre l'esilio del committente Felice Brancacci nel 1436 blocc\u00f2 qualsiasi possibilit\u00e0 di completamento da parte di altri artisti, anzi \u00e8 probabile che alcune parti gi\u00e0 dipinte da Masaccio vennero martellate via in una sorta di \"damnatio memoriae\" poich\u00e9 contenenti ritratti dei Brancacci. \nSolo con la riammissione della famiglia in citt\u00e0 nel 1480 si pot\u00e9 procedere al completamento, affidando il compito all'artista tutto sommato pi\u00f9 fedele alla tradizione di Masaccio, Filippino, figlio di Filippo Lippi, primo allievo del grande innovatore della pittura fiorentina.\nSi ritiene che Masaccio avesse gi\u00e0 dipinto una \"Crocifissione di san Pietro\" dietro l'altare, che venne smantellata verso il 1458 quando la cappella venne ridedicata alla \"Madonna del Popolo\", nome di una tavola duecentesca che ancora vi si trova, richiedendo la risistemazione della parete retrostante. \nL'intervento del Lippi non \u00e8 esattamente documentato, ma databile grazie ad alcuni indizi citati dal Vasari al 1485 circa, anni in cui il pittore, allora venticinquenne, iniziava a ricevere commissioni personali importanti.\nDescrizione.\nLa grande scena della \"Disputa di Simon Mago e crocifissione di san Pietro\" occupa il registro inferiore della parete destra. Fuori dalle mura della citt\u00e0 (Roma, riconoscibile dalla piramide di Caio Cestio sulle Mura aureliane e dagli edifici che spuntano oltre la merlatura) si vede a destra la disputa tra Simon Mago e i santi Pietro e Paolo davanti a Nerone. Ci\u00f2 \u00e8 dovuto alla sfida che Pietro propose al mago, di indovinare il suo pensiero alla presenza dell'imperatore; il gesto di condanna grave ed eloquente di quest'ultimo, con l'idolo pagano abbattuto ai suoi piedi, testimonia la sconfitta di Simone. \nA sinistra invece ha luogo la crocifissione del santo che sta per venire appeso a testa all'in gi\u00f9 per il suo rifiuto di essere crocifisso come il Cristo. Il corpo del santo dimostra la straordinaria capacit\u00e0 di resa anatomica ormai acquisita all'epoca di Lorenzo il Magnifico.\nLa scena \u00e8 ricca di ritratti. Il giovane col berretto all'estrema destra \u00e8 l'autoritratto di Filippino. Il vecchio col berretto rosso nel gruppo vicino a San Pietro e Simon Mago \u00e8 Antonio del Pollaiolo. Il ragazzo che invece sta sotto l'arco e guarda verso lo spettatore \u00e8 il ritratto di Sandro Botticelli, amico e maestro di Filippino. Nella figura di Simon Mago alcuni hanno voluto leggere un ritratto di Dante Alighieri, celebrato come creatore del volgare illustre col quale componevano Lorenzo il Magnifico e Agnolo Poliziano.\nIl dolce brano di paesaggio che si intravede dal portale ad arco della citt\u00e0 non ha niente a che fare con gli aridi scenari del primissimo Quattrocento, addolciti gradualmente solo in seguito da Domenico Veneziano e altri sull'esempio nordico.\nStile.\nFilippino cerc\u00f2 di temperare il suo stile, adeguando la sua tavolozza alla cromia degli affreschi pi\u00f9 antichi e mantenendo la solenne impostazione delle figure, per non rompere l'omogeneit\u00e0 dell'insieme. Nonostante ci\u00f2 il suo stile appare oggi facilmente riconoscibile, poich\u00e9 improntato a un chiaroscuro pi\u00f9 maturo e dotato della linea di contorno che \u00e8 tipica dello stile intellettualistico del Rinascimento all'epoca di Lorenzo il Magnifico e che \u00e8 opposto alla pittura \"di getto\" fatta di veloci stesure di colore e luce di Masaccio."}
{"id": "2924431", "revid": "124688518", "url": "https://it.wikipedia.org/wiki?curid=2924431", "title": "Phoenix (I Cavalieri dello zodiaco)", "text": " \u00e8 un personaggio dell'manga e anime \"I Cavalieri dello zodiaco\".\n\u00c8 un Cavaliere di bronzo appartenente alla costellazione della Fenice; nel manga \"Saint Seiya Next Dimension\", sequel della serie classica, viene riconosciuto da Kaiser di Leo come futuro Cavaliere d'oro del Leone, successore di Aiolia.\nNella prima edizione italiana del manga viene chiamato Ikki della Fenice, mentre nell'edizione della Star Comics viene chiamato Ikki di Phoenix. Questi nomi sono fedeli traduzioni di quello originale, nel quale \"Ikki\" in giapponese significa \"la prima luce\" o anche \"un punto di splendore\", ma secondo l'autore Kurumada il significato del suo nome \u00e8 \"una persona unica\", ma anche \"una persona sola\".\nCreazione e concezione.\nNella creazione di Ikki, Kurumada ricorse al metodo Osamu Tezuka, modellandolo su Musashi Asuka, personaggio del suo precedente lavoro \"Fuma no Kojiro\". Entrambi i personaggi presentano un uguale aspetto fisico (e nella versione animata delle rispettive serie entrambi hanno i capelli color blu scuro) e un carattere simile, un profondo affetto nei confronti del proprio fratello minore (o della sorella, nel caso di Musashi), entrambi originariamente sono nemici del protagonista ma poi si uniranno al suo gruppo, tutt'e due portano nel cuore la morte di una persona a loro cara (Esmeralda per Ikki, la sorellina Irina per Musashi), e arrivano in aiuto dei suoi compagni solo quando la situazione si fa critica. Infine l'episodio in cui il Generale degli Abissi (Marine) Kaysa cerca di uccidere Ikki nascondendosi sotto l'illusione di Esmeralda ha un suo parallelo in \"Kojiro\" durante il combattimento in cui Musashi viene aggredito dal guerriero di Chaos Shura, che lo attacca prendendo le sembianze di Irina.\nNell'intervista del 1989 pubblicata sull'artbook \"Jump Gold Selection 3\" l'autore ha affermato di aver creato il personaggio di Ikki pensando a lui come il nemico pi\u00f9 forte e di avergli perci\u00f2 assegnato la costellazione della Fenice e che il suo colpo segreto (il \"Phoenix Genmaken\") \u00e8 stato creato con l'intento di mostrare il passato dei protagonisti.\nNel concepire il design dell'armatura del personaggio Kurumada si \u00e8 rifatto maggiormente alla , come provano le tre code sulla schiena (quattro nella versione manga delle prime due armature del guerriero), mentre la capacit\u00e0 della corazza di rigenerarsi viene dal mito di quella greca.\nSerie classica/Next Dimension/Omega.\nSantuario.\nPresentato come il pi\u00f9 grande degli orfani raccolti da Mitsumasa Kido, giunto all'et\u00e0 necessaria per intraprendere l'addestramento per diventare Saint Ikki si sacrifica per il fratello Shun e chiede di essere mandato al suo posto ad allenarsi sull'Isola della Regina Nera, essendo questa il luogo di addestramento pi\u00f9 pericoloso e debilitante nonch\u00e9 un piccolo inferno in terra per via delle durissime condizioni ambientali: un arido atollo con un vulcano attivo dove di giorno fa molto caldo mentre di notte molto freddo.\nDopo l'esperienza sull'isola Ikki torna a Tokyo radicalmente cambiato nello spirito, essendo stato addestrato in modo che la sua forza derivi dall'odio, e fa la sua prima comparsa come nemico da sconfiggere a capo dei Cavalieri Neri: il suo intento \u00e8 quello di rubare l'armatura d'oro del Sagittario per diventare il pi\u00f9 forte dei Cavalieri. Impossessatosi di soli cinque pezzi dell'armatura decide di sfidare Seiya, Shiryu, Hyoga e il fratello Shun per impadronirsi degli altri quattro pezzi mancanti, venendo per\u00f2 sconfitto dalla forza dei quattro uniti insieme nella lotta. Durante lo scontro vengono spiegate le ragioni del cambiamento del ragazzo: questo \u00e8 stato causato, fra l'altro, dalla morte della ragazza di cui si era innamorato sull'isola, Esmeralda, per mano del suo maestro Guilty, che addirittura sar\u00e0 costretto a uccidere nel duello finale per ottenere l'armatura della Fenice. Nel manga, dopo aver ucciso il suo maestro, Ikki si reca nel territorio dei Cavalieri neri sconfiggendo senza ucciderli i quattro che lo aiuteranno nel furto dell'armatura e annientando anche un gruppo di altri nove Cavalieri neri, uccidendo infine il tiranno dell'isola Jango.\nPassato dalla parte di Atena, Ikki interviene in aiuto di suo fratello e dei suoi amici prima contro alcuni Cavalieri d'Argento mandati dal Grande Sacerdote, sconfiggendo Capella dell'Auriga e nel manga anche Jamian, e successivamente contro i Cavalieri d'oro alle dodici case: qui affronta e sconfigge Shaka di Virgo, custode della sesta casa, dopo aver deliberatamente scelto di farsi privare dei cinque sensi per risvegliare il Settimo senso, abilit\u00e0 fonte dello straordinario potere dei cavalieri del Santuario, e infine sacrificandosi bruciando nel suo cosmo assieme al Cavaliere d'oro. Una volta resuscitato da Mu dell'Ariete grazie all'intercessione dello stesso Shaka, spinto a cambiare proprio dalla volont\u00e0 di sacrificio del cavaliere di bronzo, lotter\u00e0 contro Saga di Gemini durante il durissimo scontro finale in cima al Santuario.\nIn questa saga la differenza fondamentale fra anime e manga sta nel fatto che nel primo Ikki \u00e8 inizialmente alleato del cavaliere dei Gemelli mentre nel secondo agisce di propria volont\u00e0, spinto anche dal profondo odio verso il defunto padre Mitsumasa Kido (di cui vuole distruggere ogni traccia, quindi anche i suoi fratellastri e la Fondazione Grado, non potendolo pi\u00f9 uccidere personalmente); nell'anime, inoltre, prima del duello alla sesta casa Ikki affronta e uccide sull'isola di Kanon due Cavalieri d'argento allievi di Shaka, Shiva e Agora, e combatte anche contro Black Phoenix.\nAsgard.\nNella serie di Asgard, esistente solo nell'anime, Ikki giunge in aiuto del fratello contro Mime, sconfiggendolo in un duro scontro, e successivamente affronta in un difficile scontro il cavaliere ombra Bud, per poi usare il suo cosmo per aiutare Seiya nella battaglia contro Siegfried. Inoltre protegger\u00e0 Seiya con il suo corpo dalle sfere di energia e dalla lancia scagliati dalla sovrana di Asgard Hilda di Polaris.\nPoseidon.\nDurante la battaglia contro il dio dei mari Poseidon, Ikki affronta prima il generale dell'Oceano Antartico Kaysa, sconfiggendolo facilmente e abbattendo la colonna di cui era custode, e successivamente si scontra contro Dragone del Mare, scoprendo che in realt\u00e0 si tratta di Kanon, fratello gemello di Saga, e scoprendo il segreto della rinascita del dio dei mari e il modo per fermarlo. Successivamente si unir\u00e0 agli altri cavalieri e ad Atena per lo scontro finale contro Poseidon in persona, sfruttando la capacit\u00e0 dell'armatura della Fenice di diventare dorata bruciando al massimo il cosmo.\nHades.\nNella serie di Hades Ikki entra in azione durante la battaglia negli Inferi, dove alla quinta prigione infernale sconfigge in un duro scontro il giudice Aiacos. In seguito scopre che Hades ha scelto suo fratello come corpo ospite e cerca di liberarlo scontrandosi con lui alla Giudecca, venendo per\u00f2 fermato dall'affetto verso Shun e successivamente sconfitto dal dio e imprigionato nel Cocito. Liberato dall'inferno di ghiaccio da Pandora, ex sacerdotessa del dio degli Inferi che ha capito di essere stata soltanto usata, raggiunge l'Elisio grazie all'aiuto della fanciulla, che gli dona un artefatto divino: non essendo stata la sua armatura bagnata dal sangue di Atena, infatti, il cavaliere non avrebbe potuto superare l'iperdimensione tra gli Inferi e l'Elisio e, prima di tuffarsi in essa, uccide gli ultimi sei Specter ancora in vita. Giunto all'Elisio affronta insieme ai suoi compagni prima il dio della morte Thanatos e poi lo stesso Hades, riuscendo prima a indossare (grazie all'intercessione del dio Poseidon) l'armatura d'oro del Leone e poi ad acquisire un'armatura divina grazie al sangue di Atena. Unendo il suo cosmo a quello dei suoi compagni e a quello di Atena, i cavalieri sconfiggono definitivamente il dio dell'oltretomba.\nSaint Seiya Next Dimension (in corso).\nNel manga sequel della serie classica, \"Saint Seiya - Next Dimension - Myth of Hades\", Ikki si reca sull'Olimpo per aiutare il fratello contro la guerriera di Artemide \"La Scommune\" (comandante dei corpi di attacco delle Satelliti), per poi ritornare nel passato attraverso il varco spazio-temporale aperto dal dio del tempo Cronos, ai tempi della precedente guerra sacra - avvenuta nel 1743 - per aiutare Shun e Saori nella loro missione volta a salvare Seiya dalla maledizione di Hades.\nGiunto nel XVIII secolo Ikki si scontra brevemente alla prima casa con Suikyo, uno dei tre Giganti (o Giudici) dell'Inferno, che colpisce con il \"Phoenix Genma-ken\", ma l'avversario riesce a fuggire proseguendo la sua scalata del Santuario; raggiunta la seconda casa Ikki contempla il cadavere del cavaliere del Toro Ox, ucciso in un duro scontro proprio da Suikyo ma rimasto eroicamente in piedi anche dopo la morte. Giunto alla casa dei gemelli incontra Cain, che gli intima di ritornare indietro: Ikki \u00e8 quindi costretto a un durissimo duello contro il potente gold saint dei gemelli, dal quale viene ferito gravemente. Cain riconosce quindi Ikki come alleato e decide di salvarlo usando una tecnica di guarigione chiamata \"Kishikaisei\", ma Abel e Cain appaiono e scompaiono scambiandosi il posto pi\u00f9 volte: l\u00ec si capisce che questo gold saint nasconde un arcano segreto. Alla fine Cain guarisce Ikki, che poi continua il suo cammino, e il cavaliere intuisce che Cain e Abel sono simili a Saga e Kanon ma che allo stesso tempo nascondono un segreto ben diverso.\nGiunto alla quarta casa Ikki incontra il Gold Saint di Cancer DeathToll, insieme al quale combatte nella Yomutsu Hirasaka un gruppo di oltre dieci Spectre, che vengono tutti sconfitti, ma poi giunge uno dei tre campioni dell'Inferno, Vermeer del Grifone: il Giudice (che \u00e8 pi\u00f9 forte di un cavaliere d'oro) mette in difficolt\u00e0 Ikki con la tecnica \"Cosmic Marionation\", ma DeathToll lo salva teletrasportandolo nel mondo dei vivi. Ikki poi ritorna nella Yomutsu Hirasaka e salva il Gold Saint dalla furia del Giudice e insieme con lui lo sconfigge scagliandolo nel pozzo che conduce nell'Ade; sempre insieme a DeathToll raggiunge la quinta casa, dove si scontra con Kaiser del Leone: egli sottopone Ikki alla \"prova del Leone\", colpendolo con le sue tecniche alla velocit\u00e0 della luce, che Ikki supera: il gold saint lo riconosce quindi come saint fedele ad Atena e anche come suo successore (Ikki infatti \u00e8 destinato a diventare in futuro il nuovo gold saint del Leone). Poi prosegue per la 6\u00aa casa della Vergine, arrivatovi, al suo interno incontra il leggendario tredicesimo Gold Saint di Ofiuco, Odysseus, e insieme con lui affronta le micidiali tecniche di Shijima della Vergine, il Gold Saint custode della sesta casa, predecessore di Shaka.Superata con difficolt\u00e0 la 6\u00b0 casa, Ikki e Odysseus vengono scagliati da un enorme distorsione spazio-temporale, il primo in cima al Santuario di Atena il secondo alla 7\u00b0 casa di Libra. Ikki nel Santuario di Atena incontra il Gran Sacerdote che gli consegna la \"spada di Crysmon\"(il sacro pugnale d'oro con cui Saga dei Gemelli tent\u00f2 di uccidere Atena in fasce, lo stesso pugnale sacro utilizzato da Atena all'inizio della guerra sacra contro Hades nel XX\u00b0 secolo), poich\u00e9 il Sacerdote affida all'incredulo Ikki la missione di uccidere Saori/Atena con il sacro pugnale poich\u00e9, si scopre che il viaggio nel tempo di Saori sta per causare un cataclisma nell'intero universo...\nSaint Seiya Omega.\nIkki apparir\u00e0 solo nella parte finale della seconda serie di Saint Seiya Omega, dove sconfigger\u00e0 un Pallasite di seconda classe, Mira, e un Pallasite di prima classe, Aegaeon.\nIl personaggio.\nIkki \u00e8 il fratello maggiore di Shun nonch\u00e9 il pi\u00f9 grande (sia fisicamente sia di et\u00e0) tra i cinque protagonisti (nel manga tutti fratelli, figli di Mitsumasa Kido); sin da piccolo si rivela una persona dal carattere scostante e ombroso, l'esatto opposto dell'affabile ed emotivo fratello, mentre fisicamente appare come un ragazzo dal fisico atletico, con gli occhi blu e i capelli neri spettinati (anch'essi blu nell'anime). Sulla fronte ha una cicatrice non sempre visibile perch\u00e9 coperta dai capelli e solitamente veste con una maglietta blu su jeans rossi.\nCarattere.\nNonostante il carattere altezzoso, complesso e solitario, Ikki ha in realt\u00e0 una grande bont\u00e0 d'animo e interviene sempre in aiuto dei pi\u00f9 deboli e dei suoi amici cavalieri quando c'\u00e8 pericolo. Ci\u00f2 che lo distingue caratterialmente dagli altri cavalieri di bronzo (in particolare dal fratello minore, verso cui si dimostra molto protettivo) \u00e8 la reazione agli eventi emotivi: mentre gli altri confessano e manifestano il proprio dolore o il proprio affetto senza vergognarsi, riuscendo anche a piangere davanti agli altri compagni, Ikki cerca sempre di apparire insensibile e distaccato, atteggiamento che lo rende addirittura antipatico agli occhi degli altri cavalieri, in particolar modo a Seiya. La sua freddezza si manifesta anche nella saga di Ade durante il suo scontro con Pandora, in cui afferma che a differenza dei suoi compagni non si far\u00e0 scrupoli ad attaccare una donna se questa \u00e8 sua nemica, oppure quando in \"Next Dimension\" dice a Sion che, indipendentemente dal fatto che sia dalla parte di Atena o meno, se non lo lascer\u00e0 passare lo affronter\u00e0.\nAvendo passato tutta l'infanzia a fare da figura genitoriale al fratello minore, Ikki ha dovuto imparare fin da subito a far fronte alle difficolt\u00e0 contando solo sulle proprie forze senza chiedere aiuto, anzi rifiutandolo persino. Emblematici di questo suo disprezzo per la richiesta e l'accettazione di aiuto sono due episodi:\nSi tratta quindi di un carattere complesso, pieno di inibizioni, solitario nonch\u00e9 incredibilmente orgoglioso e indipendente (infatti non compare mai all'inizio di ogni avventura ma interviene solo quando la situazione si fa pi\u00f9 critica) e che spesso si dimostra duro e cinico (ad esempio l'episodio dell'anime riferito alla condizione di Shiryu, ridotto a cecit\u00e0 a causa della battaglia contro Argor: in questa occasione Ikki dice a Seiya che Shiryu non riacquister\u00e0 mai la vista e che i suoi piagnistei sono inutili ma subito dopo, lontano dagli altri, Ikki tra s\u00e9 e s\u00e9 si rivolge a Seiya dicendogli di non preoccuparsi perch\u00e9 Shiryu riprender\u00e0 a vedere).\nIn sintesi ci\u00f2 che sta alla base del carattere problematico di Ikki \u00e8 l'aver toccato con mano il lato oscuro, cosa che nel manga \u00e8 dovuta - oltre al dolore per la morte di Esmeralda - anche all'odio provato per il proprio padre. Durante lo scontro con Saga Ikki interviene nella battaglia in favore di Seiya e in quel momento esterna finalmente l'origine del suo disadattamento in un pianto breve e colmo di rabbia che non riesce, per quanto si sforzi, a fermare: in questo episodio Ikki fa di tutto per aiutare Seiya a prendere lo scudo di Atena, che rappresenta l'unico mezzo per poter salvare Saori, consapevole che a lui non sar\u00e0 mai concesso prenderlo per via del suo passato.\nSul lato amoroso si segnala il sentimento provato dal cavaliere per Esmeralda, la ragazza che si prendeva cura di lui durante l'addestramento sull'Isola della Regina Nera, nonch\u00e9 per Pandora, sacerdotessa di Hades.\nArmatura.\nOgni armatura possiede abilit\u00e0 uniche, ma quella della fenice risulta particolarmente speciale: possiede infatti l'abilit\u00e0, unica tra tutte le Cloth, di rigenerarsi dai suoi frammenti quando viene distrutta in battaglia, proprio come la leggendaria fenice che rinasce dalle proprie ceneri. L'armatura \u00e8 inoltre dotata di tre code composte da scaglie che si possono usare come armi da lancio.\nDopo la battaglia alle Dodici Case l'armatura \u00e8 stata riparata e rigenerata grazie al sangue dei Cavalieri d'oro ed \u00e8 diventata \"Phoenix la Luce\" (nome usato solo nell'adattamento italiano dell'anime).\nNello scontro con Thanatos Ikki indossa l'armatura del Leone.\nCostellazione e segno.\nIkki \u00e8 protetto e prescelto dalla costellazione della Fenice; la figura astronomica della fenice non \u00e8 di origine classica poich\u00e9 \u00e8 stata introdotta da navigatori danesi, pertanto non ha un mito associato. Kurumada ha scelto, per rappresentare l'animale e il mito associato, la usuale commistione di culture: la fenice era infatti conosciuta pressoch\u00e9 ovunque, fino agli arabi che l'hanno resa probabilmente celebre grazie all'epiteto \"araba fenice\". A livello comportamentale Ikki, ritirandosi per alcuni periodi per riparare la propria armatura o semplicemente per stare solo, ricorda la fenice araba, che decideva di lasciarsi ardere dal sole per rinascere pi\u00f9 potente. Esteticamente, invece, come appare almeno in manga e anime, Kurumada ha ripreso molto marcatamente la fenice orientale di matrice cinese e giapponese, pi\u00f9 fantasiosa e distante da quella araba che ricorda molto un'aquila: la lunga coda presente anche nell'armatura, le cui piume bronzee vengono anche lanciate dal cavaliere, \u00e8 identica a quella presente nelle creature leggendarie presenti sui templi giapponesi, a loro volta richiamanti il Fenghuang cinese.\nNon essendoci altri miti associati alla fenice, se non la sua immortalit\u00e0 e il suo canto meraviglioso, l'autore ha scelto di associare a Ikki colpi infuocati per via della capacit\u00e0 del leggendario uccello di ardersi e rinascere. Il \"Phoenix Genmaken\" esula completamente ed \u00e8 da raccordare pi\u00f9 al luogo di addestramento del cavaliere.\nAltri media.\nIkki \u00e8 apparso in tutti i film dedicati a \"Saint Seiya\", dove il suo ruolo \u00e8 principalmente quello di giungere in aiuto del fratello in battaglia combattendo contro i vari guerrieri di turno, nel quinto Ikki si scontrer\u00e0 contro l'avversario fianco a fianco con suo fratello Shun.\n\u00c8 un personaggio del manga sequel Next Dimension, e ha avuto una breve apparizione. Nel romanzo \"I Cavalieri dello zodiaco - Gigantomachia\" fa una breve apparizione nell'ultimo capitolo distruggendo il nuovo corpo di Tifone prima che questi venga al mondo e uccidendo Echidna.\nIn il suo aspetto e il suo carattere non cambiano molto (bench\u00e9 quest'ultimo diventa pi\u00f9 sarcastico): presenta dei capelli e occhi neri; anche l'armatura \u00e8 nera, con qualche sfumatura viola, ed \u00e8 percorsa dal suo cosmo sotto forma di linee viola; l'elmo, inoltre, \u00e8 provvisto di una maschera.\n\u00c8 presente nel musical sulla serie con protagonisti gli SMAP degli anni novanta ispirato alla serie di Poseidon, dov'\u00e8 interpretato da Goro Inagaki, uno dei membri del gruppo. \u00c8 apparso inoltre in tutti i videogiochi tratti dalla serie, anche nei due per PlayStation 2 e nei due per PlayStation 3. Come per altri protagonisti di anime e manga classico, sul modello del personaggio sono stati creati vari articoli di merchandising, come \"action figure\" con le differenti armature (si vedano i vari modellini della serie classica, Dx e Myth Cloth sempre basati sulla versione della serie classica del personaggio)."}
{"id": "2924432", "revid": "1305772", "url": "https://it.wikipedia.org/wiki?curid=2924432", "title": "Lodigiano", "text": ""}
{"id": "2924438", "revid": "767487", "url": "https://it.wikipedia.org/wiki?curid=2924438", "title": "A Midnight Adventure (film 1909)", "text": "A Midnight Adventure \u00e8 un cortometraggio muto del 1909 diretto e sceneggiato da David W. Griffith. Il film era interpretato da Dorothy West, Billy Quirk e Mary Pickford.\nTrama.\nMercedes impone al suo fidanzato di provarle il suo coraggio e il suo amore affrontando un'esperienza pericolosa. Il giovane accetta: dovr\u00e0 penetrare in una casa per rubare una foto. Ma, nella casa, trova la sua proprietaria, Eleanor, una giovane donna che lo caccia fuori, chiama la polizia e lo fa arrestare. Quando il giovane viene rilasciato, Mercedes si presenta per restituire la foto ma, nell'appartamento, trova il fidanzato tra le braccia di Eleanor.\nProduzione.\nIl film fu prodotto dalla Biograph Company.\nDistribuzione.\nLa Biograph Company distribu\u00ec il film - un cortometraggio di 158 metri - nelle sale cinematografiche statunitensi il 18 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph diretto da Griffith, \"A Sweet Revenge\"."}
{"id": "2924443", "revid": "161273", "url": "https://it.wikipedia.org/wiki?curid=2924443", "title": "C/1910 A1", "text": ""}
{"id": "2924445", "revid": "228587", "url": "https://it.wikipedia.org/wiki?curid=2924445", "title": "San Pietro in carcere visitato da san Paolo", "text": "San Pietro in carcere visitato da san Paolo \u00e8 un affresco di Filippino Lippi che decora la Cappella Brancacci nella chiesa di Santa Maria del Carmine a Firenze. L'opera (230x88 cm) \u00e8 databile al 1482-1485 circa.\nStoria.\nLa decorazione della Cappella Brancacci rimase incompiuta probabilmente per la partenza di Masaccio per Roma nel 1427, dove trov\u00f2 la morte. Inoltre l'esilio del committente Felice Brancacci nel 1436 blocc\u00f2 qualsiasi possibilit\u00e0 di completamento da parte di altri artisti, anzi \u00e8 probabile che alcune parti gi\u00e0 dipinte da Masaccio vennero martellate via in una sorta di \"damnatio memoriae\" poich\u00e9 contenenti ritratti dei Brancacci. \nSolo con la riammissione della famiglia in citt\u00e0 nel 1480 si pot\u00e9 procedere al completamento, affidando il compito all'artista tutto sommato pi\u00f9 fedele alla tradizione di Masaccio, Filippino, figlio di Filippo Lippi, primo allievo del grande innovatore della pittura fiorentina.\nSi ritiene che Masaccio avesse gi\u00e0 dipinto una \"Crocifissione di san Pietro\" dietro l'altare, che venne smantellata verso il 1458 quando la cappella venne ridedicata alla \"Madonna del Popolo\", nome di una tavola duecentesca che ancora vi si trova, richiedendo la risistemazione della parete retrostante. \nL'intervento del Lippi non \u00e8 esattamente documentato, ma databile grazie ad alcuni indizi citati dal Vasari al 1485 circa, anni in cui il pittore, allora venticinquenne, iniziava a ricevere commissioni personali importanti.\nDescrizione.\nLa scena di \"San Pietro in carcere visitato da san Paolo\" si trova sul pilastro sinistro, sotto la \"Cacciata dei progenitori\" di Masaccio.\nVi si vede il santo che si affaccia da una finestra con le sbarre, mentre il visitatore d\u00e0 le spalle a chi osserva. Forse la scena segu\u00ec un disegno di Masaccio, come dimostrerebbe la perfetta continuit\u00e0 architettonica con la contigua scena della \"Resurrezione del figlio di Teofilo\".\nStile.\nFilippino cerc\u00f2 di temperare il suo stile, adeguando la sua tavolozza alla cromia degli affreschi pi\u00f9 antichi e mantenendo la solenne impostazione delle figure, per non rompere l'omogeneit\u00e0 dell'insieme. Ci\u00f2 \u00e8 particolarmente evidente nella figura massiccia di san Paolo di spalle, con la \"macchia\" di colore dell'ampio mantello rosso. Pi\u00f9 diverso appare invece il trattamento della figura di san Pietro affacciato alla grata, improntato a un chiaroscuro pi\u00f9 maturo e dotato della linea di contorno che \u00e8 tipica dello stile intellettualistico del Rinascimento all'epoca di Lorenzo il Magnifico"}
{"id": "2924447", "revid": "6923", "url": "https://it.wikipedia.org/wiki?curid=2924447", "title": "The Courtauld Institute of Art", "text": "Il Courtauld Institute of Art, conosciuto anche come The Courtauld (/\u02c8k\u0254\u0259rto\u028ald/), \u00e8 un centro per lo studio della storia dell'arte, sito nel Regno Unito. Dal punto di vista amministrativo, l'Istituto \u00e8 un college indipendente della University of London.\nStoria.\nL'Istituto fu fondato nel 1932 grazie alle donazioni di Samuel Courtauld, Lord Lee of Fareham e Robert Witt. Dalla fondazione fino al 1989 il Courtauld ha avuto sede in Home House, a Londra, per poi trasferirsi all'interno di Somerset House, sullo Strand.\nStruttura.\nL'Istituto ospita la Courtauld Gallery, la fototeca \"Witt-Conway photographic library\", un gabinetto di disegni e la biblioteca."}
{"id": "2924451", "revid": "37056", "url": "https://it.wikipedia.org/wiki?curid=2924451", "title": "St\u016bpa", "text": ""}
{"id": "2924452", "revid": "1609015", "url": "https://it.wikipedia.org/wiki?curid=2924452", "title": "Liberazione di san Pietro dal carcere", "text": "La Liberazione di san Pietro dal carcere \u00e8 un affresco di Filippino Lippi che decora la Cappella Brancacci nella chiesa di Santa Maria del Carmine a Firenze. L'opera (230x88 cm) \u00e8 databile al 1482-1485 circa.\nStoria.\nLa decorazione della Cappella Brancacci rimase incompiuta probabilmente per la partenza di Masaccio per Roma nel 1427, dove trov\u00f2 la morte. Inoltre l'esilio del committente Felice Brancacci nel 1436 blocc\u00f2 qualsiasi possibilit\u00e0 di completamento da parte di altri artisti, anzi \u00e8 probabile che alcune parti gi\u00e0 dipinte da Masaccio vennero martellate via in una sorta di \"damnatio memoriae\" poich\u00e9 contenenti ritratti dei Brancacci. \nSolo con la riammissione della famiglia in citt\u00e0 nel 1480 si pot\u00e9 procedere al completamento, affidando il compito all'artista tutto sommato pi\u00f9 fedele alla tradizione di Masaccio, Filippino, figlio di Filippo Lippi, primo allievo del grande innovatore della pittura fiorentina.\nSi ritiene che Masaccio avesse gi\u00e0 dipinto una \"Crocifissione di san Pietro\" dietro l'altare, che venne smantellata verso il 1458 quando la cappella venne ridedicata alla \"Madonna del Popolo\", nome di una tavola duecentesca che ancora vi si trova, richiedendo la risistemazione della parete retrostante. \nL'intervento del Lippi non \u00e8 esattamente documentato, ma databile grazie ad alcuni indizi citati dal Vasari al 1485 circa, anni in cui il pittore, allora venticinquenne, iniziava a ricevere commissioni personali importanti.\nDescrizione e stile.\nLa scena della \"Liberazione di san Pietro dal carcere\" si trova sul pilastro destro, sotto il \"Peccato originale\" di Masolino. Mostra san Pietro che viene liberato di prigione da un angelo, mentre la guardia dorme per intervento divino. \nL'impostazione riprende fedelmente quella della parete opposta dove si trova \"San Pietro visitato da san Paolo\", ambientato tutto sommato nello stesso carcere. Anche in questo caso l'architettura \u00e8 connessa a quella della scena attigua. \nNella figura di san Pietro, di spalle a \"profil perdu\", si vede lo sforzo di Filippino di adattarsi allo stile di Masaccio. Il santo \u00e8 infatti avvolto dall'ampio mantello che \"macchia\" di colore la scena e d\u00e0 al corpo un volume dilatato. Anche la mano, il piede e il volto hanno un disegno e un chiaroscuro semplificato, che si confanno alla pittura \"di getto\" masaccesca. Riconoscibile come pi\u00f9 tardo \u00e8 per\u00f2 l'uso della linea di contorno. \nPer contrasto invece l'angelo appare molto pi\u00f9 moderno, con la leggera veste e il volto bello e leggermente malinconico che pare uscito da un'opera di Botticelli, maestro di Filippino. \nLa guardia, armata di spada, dorme in primo piano appoggiata ad un lungo bastone, con una posizione sciolta e morbida, impensabile per il primo Quattrocento. \nLa scarcerazione miracolosa sottintende alla salvezza cristiana e forse aveva anche un significato politico, legato alla riconquistata autonomia di Firenze dopo la minaccia milanese di Galeazzo Maria Sforza."}
{"id": "2924455", "revid": "104458", "url": "https://it.wikipedia.org/wiki?curid=2924455", "title": "Sergej Vladimirovi\u010d \u010cepikov", "text": ""}
{"id": "2924458", "revid": "123303444", "url": "https://it.wikipedia.org/wiki?curid=2924458", "title": "Museum Autovision", "text": "Il Museo Autovision \u00e8 un museo dedicato a automobili, motocicli, biciclette della NSU Motorenwerke AG e ai veicoli a propulsione alternativa situato a Altlu\u00dfheim, una piccola citt\u00e0 del Baden-W\u00fcrttemberg in Germania.\nL'esposizione comprende anche l'equipaggiamento originale di un'officina NSU degli anni venti, nonch\u00e9 vari componenti di veicoli attraverso i quali i visitatori possono esplorare e conoscere le parti meccaniche pi\u00f9 nascoste.\nIl museo ha anche un'esposizione di oltre 80 Motori Wankel e di una dozzina di auto e tre biciclette con lo stesso propulsore. \u00c8 compresa anche la \"maquette\" della NSU Ro80.\n\u00c8 in funzione anche una stazione di rifornimento per la ricarica dei veicoli elettrici funzionante ad energia solare."}
{"id": "2924459", "revid": "1442080", "url": "https://it.wikipedia.org/wiki?curid=2924459", "title": "Mer\u00f2 di Bisanzio", "text": "Biografia.\nPoetessa epica, elegiaca e lirica, nacque o visse a Bisanzio. Fu moglie del grammatico Andromaco e madre del poeta Omero, uno dei poeti della Pleiade. Mer\u00f2 compose tra l'altro una raccolta di \"Maledizioni\" e un \"Inno a Poseidone\".\nDi lei restano due epigrammi inclusi nell'Antologia greca e un frammento della \"Mnemosine\"."}
{"id": "2924462", "revid": "1700659", "url": "https://it.wikipedia.org/wiki?curid=2924462", "title": "Rock Cartwright", "text": "Carriera professionistica.\nWashington Redskins.\nAl draft NFL 2002, Cartwright \u00e8 stato selezionato dai Washington Redskins come 257\u00aa scelta. Ha debuttato nella NFL l'8 settembre 2002 contro gli Arizona Cardinals indossando la maglia numero 25. Nella sua prima stagione ha preso parte a tutte le partite ma non ha giocato da titolare.\nNei suoi 8 anni con i Redskins ha giocato soprattutto come kick returner; riuscendo a battere il primato in una singola stagione dei Redskins proprio sui ritorni di kickoff, facendone registrare 64 con 1.541 yard.\nIl 4 marzo del 2010 \u00e8 stato svincolato.\nOakland Raiders.\nIl 26 aprile ha firmato un contratto di un anno con i Raiders, ha mantenuto il suo stesso numero di maglia, giocando principalmente con gli special team.\nIl 12 marzo 2011 \u00e8 stato premiato con il titolo di Commitment to Excellence, assegnato al giocatore dei Raiders che per tutta la stagione si \u00e8 distinto in numerosi interventi caritatevoli.\nIl 24 febbraio 2011 prima di diventare \"unrestricted free agent\" ha rifirmato con i Raiders per un altro anno.\nSan Francisco 49ers.\nCartwright ha firmato coi San Francisco 49ers il 15 marzo 2012. \u00c8 stato svincolato il 31 agosto 2012, ritirandosi."}
{"id": "2924463", "revid": "686936", "url": "https://it.wikipedia.org/wiki?curid=2924463", "title": "Manase Tonga", "text": "Carriera universitaria.\nHa giocato con i Brigham Young Cougars squadra rappresentativa dell'universit\u00e0 di Brigham dal 2006 al 2009.\nIn totale ha giocato 47 partite totalizzando 696 yard su corsa con 16 \"touchdown\".\nNella NFL.\nCon gli Oakland Raiders.\nAl draft NFL 2010 non \u00e8 stato scelto, \u00e8 stato preso dai Raiders dai \"rookie\" non selezionati il 30 aprile 2010.\nIl 4 settembre viene svincolato per poi esser messo il giorno dopo nella squadra di allenamento. Ha scelto la maglia numero 41.\nIl 5 gennaio 2011 ha rifirmato con i Raiders. Purtroppo il 3 settembre \u00e8 stato svincolato, per poi esser messo il giorno seguente nella squadra di allenamento.\nL'8 ottobre viene promosso nel \"roster\" della prima squadra, debutta nella NFL il 9 ottobre come \"fullback\" a Houston contro gli Houston Texans, il 16 dello stesso mese contro i Cleveland Browns ha fatto la sua prima corsa, mentre nella settimana successiva contro i Kansas City Chiefs ha fatto la sua prima ricezione.\nIl 27 agosto 2012 \u00e8 stato svincolato.\nVittorie e premi.\nNessuno."}
{"id": "2924464", "revid": "115533", "url": "https://it.wikipedia.org/wiki?curid=2924464", "title": "M3 37mm (cannone controcarri)", "text": ""}
{"id": "2924468", "revid": "34222", "url": "https://it.wikipedia.org/wiki?curid=2924468", "title": "Golden gol", "text": ""}
{"id": "2924470", "revid": "1117982", "url": "https://it.wikipedia.org/wiki?curid=2924470", "title": "Zenone di Rodi", "text": "Biografia.\nScrisse una \"Storia di Rodi\", usata da Polibio, che ne critica per\u00f2 lo sciovinismo.\nOltre alla testimonianza di Polibio, ne restano due ampi frammenti citati da Diodoro Siculo.\nEdizione.\nK. M\u00fcller, \"Fragmenta historicorum Graecorum\" 3. Paris, Didot, 1841-1870, pp. 175-182."}
{"id": "2924471", "revid": "125683162", "url": "https://it.wikipedia.org/wiki?curid=2924471", "title": "St\u00e9phane Robert", "text": "Professionista dal 2001, \u00e8 stato numero 50 del ranking ATP in singolare nel 2016. Dal 2019 affianca all'attivit\u00e0 di tennista quella di allenatore.\nBiografia.\nDiventa professionista nel 2001, ma la sua carriera non decolla e rimane sempre oltre la duecentesima posizione fino al 2009, quando, grazie alla vittoria di tre futures e di tre challenger, a cui si aggiungono altre tre finali, chiude la stagione a ridosso delle prime 100 posizioni del ranking. Nel 2010, a quasi trenta anni, comincia cos\u00ec a partecipare a tornei ATP.\nPerde al secondo turno a Chennai ed agli Australian Open, ma nella prima settimana di febbraio centra subito la prima finale ATP in carriera a Johannesburg, venendo sconfitto in due set dallo spagnolo Feliciano L\u00f3pez. Due settimane dopo vince il challenger di Tangeri e sale cos\u00ec alla 61\u00aa posizione mondiale. Nel gennaio 2014 riesce ad arrivare, da lucky loser, fino agli ottavi di finale degli Australian Open. Nel corso del torneo batte, nell'ordine, Alja\u017e Bedene, Micha\u0142 Przysi\u0119\u017cny e Martin Kli\u017ean."}
{"id": "2924472", "revid": "1534511", "url": "https://it.wikipedia.org/wiki?curid=2924472", "title": "Barione esotico", "text": "I barioni esotici sono che sono \"stati legati\" di 3 quark e particelle elementari aggiuntive. Questo contrasta con i barioni comuni, i quali sono \"stati legati\" di appena 3 quark. Le particelle aggiuntive possono comprendere quark, antiquark o gluoni.\nUn tale barione esotico \u00e8 il pentaquark, costituito da quattro quark e un antiquark. Finora \u00e8 il solo barione esotico ad essere stato osservato sperimentalmente, scoperto nel 2015 dalla collaborazione LHCb. Un altro barione esotico, fatto di sei quark, \u00e8 l'esaquark; un esempio \u00e8 il dibarione H, costituito da due quark up, due quark down e due quark strange. Diversamente dal pentaquark, questa particella pu\u00f2 essere durevole o stabile. Vi sono state voci non confermate di rilevamenti di pentaquark e dibarioni.\nSono stati ipotizzati diversi tipi di barioni esotici, che richiedono una fisica oltre il Modello Standard, per spiegare le specifiche anomalie sperimentali. Non esiste alcuna prova sperimentale indipendente per ciascuna di tali particelle. Un esempio \u00e8 rappresentato dai barioni R supersimmetrici, i quali sono \"stati legati\" di 3 quark e un gluino. Il pi\u00f9 leggero barione R \u00e8 indicato come formula_1 ed \u00e8 costituito da un quark up, un quark down, un quark strange e un gluino. Questa particella dovrebbe essere duratura o stabile ed \u00e8 stata invocata per spiegare i raggi cosmici ad altissima energia. I barioni esotici stabili sono anche candidati per la materia oscura a forte interazione."}
{"id": "2924475", "revid": "287204", "url": "https://it.wikipedia.org/wiki?curid=2924475", "title": "Stephane Robert", "text": ""}
{"id": "2924479", "revid": "1684799", "url": "https://it.wikipedia.org/wiki?curid=2924479", "title": "Aloe Blacc", "text": " Nato in California, ha iniziato la sua carriera musicale nel 1995 come rapper nel gruppo indie degli Emanon. Nel 2006 ha cominciato la propria carriera solista. I suoi singoli di maggior successo sono \"I Need a Dollar\" e la collaborazione con Avicii \"Wake Me Up\", tuttavia ha ottenuto risultati positivi anche con singoli come \"The Man\" e \"SOS\".\nBiografia.\nEsordi, Emanon, Shine Through (1995 - 2009).\nAloe Blacc \u00e8 nato nella contea di Orange, in California, da genitori panamensi. Si \u00e8 avvicinato al mondo della musica durante l'adolescenza, iniziando a suonare con una tromba rotta: il momento in cui ha realizzato che avrebbe dovuto riparare lo strumento \u00e8 stato descritto dall'artista come il punto cruciale di svolta, il momento in cui ha capito di essere destinato alla carriera di musicista. Alla fine degli anni '90 ha collaborato alle incisioni del gruppo francese Jazz Liberatorz.\nHa iniziato la sua carriera nel 1995, come rapper nel gruppo americano hip hop Emanon. Il duo ha pubblicato sei album in totale. Lo stile della band era quello di mescolare la musica hip-hop con un suono jazz, e la sua attivit\u00e0 si \u00e8 protratta fino al 2002. Nel 2016 il duo ha dato luogo ad una reunion in occasione della quale ha pubblicato il suo sesto album \"Dystopia\".\nNel 2003 Blacc ha pubblicato i suoi primi 2 EP \"The Aloe Blacc EP e The Aloe Blacc EP 2: Me and My Music.\" Sar\u00e0 tuttavia soltanto nel 2006 che Blacc avr\u00e0 modo di firmare un contratto con la Stones Throw Records, pubblicando consequenzialmente Il suo album di debutto, intitolato \"Shine Through\", l'11 luglio 2006. L'album ha ottenuto un riscontro estremamente positivo presso la critica professionista.\nTra 2006 e 2009 ha collaborato con il gruppo giapponese Cradle Orchestra per alcuni pezzi contenuti nei loro album e per il progetto \"Bee - Open your mind\".\nGood Things, Wake Me Up (2010 - 2013).\nNel 2010 ha pubblicato il singolo \"I Need A Dollar\" che, grazie anche al suo inserimento nella colonna sonora dello show di HBO \"How To Make It In America\", per il quale \u00e8 stato composto su commissione, ottiene un notevole successo internazionale e venduto 1 milione di copie. Segue la pubblicazione dell'album \"Good Things,\" da cui vengono successivamente estratti altri singoli che confermano il successo di Blacc in Europa. Grazie a questo successo, Blacc ha conquistato una notevole popolarit\u00e0, che lo ha portato ad esibirsi in manifestazioni molto rilevanti, come Glastonbury nel 2011 e Lollapalooza nel 2012.\nNel 2011 contribuisce all'album \"Red Hot + Rio 2,\" realizzato per raccogliere fondi da devolvere per associazioni che si occupano delle persone malate di AIDS e dello sviluppo di cure migliori per la patologia. Nel 2012 ha collaborato con alcuni musicisti francesi, guidati dal dj Emile Omar di Radio Nova, alla registrazione dell'album Roseaux, contenente undici cover reinterpretate in chiave soul.\nSempre nel 2012 Blacc conosce Avicii grazie all'amico comune Mike Shinoda: l'artista ed il DJ collaborano per il singolo \"Wake Me Up\", che diventa una hit planetaria di grandissimo successo, nonch\u00e9 la pi\u00f9 grande hit di entrambi. Nel 2013 firma un contratto con Universal Music Group e Interscope e pubblica 2 EP: \"Energy Live Session: Aloe Blacc &amp; the Grand Scheme\" e \"Wake Me Up EP:\" da quest'ultimo lavoro viene estratto il singolo The Man, che ottiene un discreto successo commerciale. Sempre nel 2013 partecipa ad un programma televisivo di ABC chiamato \"Foundation's Healing Power of Music Initiative\" insieme ad altre persone immigrate, per scopi umanitari.\nLift Your Spirit, Christmas Funk, All Love Everything (2014 - presente).\nNel 2014 viene pubblicato l'album \"Lift Your Spirit\", supportato dal singolo \"Here Today\". Il disco include anche i brani gi\u00e0 inseriti in \"Wake Me Up EP\". Nel 2014 realizza il brano The World is Ours per la compilation \"One Love, One Rhythm\", realizzato in qualit\u00e0 di colonna sonora dei mondiali di calcio e riceve una nomination ai Grammy per il precedente album. Sempre nel 2014 debutta come attore nel film Get on Up - La storia di James Brown. Nel 2015 realizza il brano \"Verge\" in collaborazione con Owl City. Nel 2016, in contemporanea alla reunion degli Emanon, contribuisce alla colonna sonora del film \"Race - Il colore della vittoria\" con il brano \"Late The Game Begin\".\nNel 2017 ha collaborato con Ti\u00ebsto nel singolo \"Carry You Home,\" per poi tornare a lavorare come solista pubblicando sia degli stand-alone singles (Make Way e Blookyn In The Summer) che un album natalizio, \"Christmas Funk\". Nel 2019 ha collaborato nel brano postumo di Avicii, \"SOS\", con il giovane DJ Mesto per \"Don\u2019t Worry\" e con Mathieu Koss per \"Never Growing Up\". Sempre nel 2019 esce il brano \"Getting Started\" realizzato in collaborazione con il rapper J.I.D. e realizzato per la colonna sonora del film \"Fast &amp; Furious - Hobbs &amp; Shaw,\" ed ha pubblicato diversi stand-alone singes.\nIl 2 ottobre 2020 viene pubblicato l'album \"All Love Everything, \"anticipato dai singoli \"I Do, My Way\" e \"Hold On Tight.\" Nel 2021 pubblica il brano Believe per la colonna sonora di \"The Rescue\".\nVita privata.\nAloe Blacc \u00e8 sposato con la rapper Maya Jupiter, con cui ha avuto una figlia."}
{"id": "2924482", "revid": "256896", "url": "https://it.wikipedia.org/wiki?curid=2924482", "title": "Piviere dorato", "text": ""}
{"id": "2924483", "revid": "1305772", "url": "https://it.wikipedia.org/wiki?curid=2924483", "title": "Stagno di Casaraccio", "text": "Lo stagno di Casaraccio \u00e8 un'importante zona umida della Sardegna. Ai sensi della \"Direttiva del Consiglio relativa alla conservazione degli habitat naturali e seminaturali e della flora e della fauna selvatiche\" n. 92/43/CEE \u00e8 stato classificato come sito di importanza comunitaria (SIC ITB010002). Inoltre, con D.A. della Regione Autonoma della Sardegna n. 18 del 31.01.1996, \u00e8 stato incluso in un'\"oasi permanente di protezione faunistica e di cattura\".\nGeografia.\nLo stagno di Casaraccio si trova nella penisola di capo Falcone, nella parte occidentale del golfo dell'Asinara a circa tre chilometri da Stintino, racchiuso tra basse colline e delimitato dal mare, ed est, da un cordone litorale attraverso il quale \u00e8 stato aperto un breve canale artificiale per consentire il ricambio idrico. Lo stagno ha un'estensione di circa 85 ettari e la profondit\u00e0 massima \u00e8 di 2\u00a0m. Il suo bacino imbrifero ha un'estensione di 11,7\u00a0km\u00b2\nConsiderato che l'acqua dello stagno \u00e8 salmastra la vegetazione non pu\u00f2 che essere costituita da specie dotate di alta resistenza alla salinit\u00e0; si tratta di formazioni a cespuglio e giunchi e, nelle parti pi\u00f9 interne, tamerici."}
{"id": "2924487", "revid": "857138", "url": "https://it.wikipedia.org/wiki?curid=2924487", "title": "Molecola mesonica", "text": "Una molecola mesonica \u00e8 un insieme di due o pi\u00f9 mesoni legati unitamente dall'interazione forte. Diversamente dalle molecole barioniche, le quali formano i nuclei di tutti gli elementi in natura eccetto l'idrogeno, una molecola mesonica deve ancora essere definitivamente osservata. La X(3872) scoperta nel 2003 e la Z(4430) scoperta nel 2007 dalla \"Belle Collaboration\" sono le migliori candidate per una tale osservazione."}
{"id": "2924498", "revid": "110157", "url": "https://it.wikipedia.org/wiki?curid=2924498", "title": "Stagno di Pilo", "text": "Lo stagno di Pilo \u00e8 un'importante zona umida della Sardegna. Ai sensi della \"Direttiva del Consiglio relativa alla conservazione degli habitat naturali e seminaturali e della flora e della fauna selvatiche\" n. 92/43/CEE \u00e8 stato classificato come sito di importanza comunitaria (SIC ITB010002). Inoltre, con D.A. della Regione Autonoma della Sardegna n. 18 del 31.01.1996, \u00e8 stato incluso in un'oasi permanente di protezione faunistica e di cattura. Nell'estate 2014, una moria di fenicotteri interessa l'area.\nGeografia.\nLo stagno di Pilo si trova nella parte occidentale del golfo dell'Asinara, immediatamente a contatto con il complesso della centrale termoelettrica di Fiumesanto e in posizione equidistante rispetto ai centri di Porto Torres e Stintino dai quali dista una dozzina di chilometri. Per tre lati \u00e8 racchiuso tra basse colline e, a nord-est \u00e8 delimitato dal mare da un cordone sabbioso che si eleva 3-4 metri, attraverso il quale \u00e8 stato aperto un breve canale artificiale per consentire il ricambio idrico. Gli apporti d'acqua dolce sono legati alle modeste portate degli immissari e di conseguenza il valore di salinit\u00e0 delle sue acque \u00e8 variabile.\nLo stagno ha un'estensione di circa 120 ettari e una profondit\u00e0 massima di 2\u00a0m. Il suo bacino imbrifero ha uno sviluppo complessivo di circa 56\u00a0km\u00b2 ed \u00e8 in buona parte coincidente con il bacino idrografico del Rio Canniscioni (o rio D'Issi), che nasce dalle colline della Nurra, in localit\u00e0 La Pedraia.\nLa fauna.\nVertebrati riproducentisi di interesse comunitario (1994-98).\nAnfibi:\nRettili:\nUccelli:"}
{"id": "2924503", "revid": "125996093", "url": "https://it.wikipedia.org/wiki?curid=2924503", "title": "Salva Kiir Mayardit", "text": "Fu uno dei fondatori del Movimento di Liberazione del Popolo del Sudan, del quale guid\u00f2 l'ala armata.\nA seguito della morte di John Garang, nel 2005 divenne il presidente della Regione Autonoma del Sudan del Sud e il 26 aprile 2010 vinse le prime elezioni presidenziali del Sudan del Sud.\nNel gennaio del 2011 ha sostenuto il referendum di indipendenza del suo Paese dal resto del Sudan.\nBiografia.\nPrimi anni.\nNacque nel 1951 nel Sudan meridionale, all'interno dei territori dell'etnia Dinka. Alla fine degli anni '60 ader\u00ec al gruppo separatista ribelle di Anya-Nya che partecipava alla Prima guerra civile sudanese. Nel 1972, quando il conflitto si concluse con gli Accordi di Addis Abeba, Salva Kiir era riuscito a diventare un ufficiale di basso rango.\nNel 1983 il presidente del Sudan Ja'far al-Nimeyri viol\u00f2 gli Accordi di Addis Abeba: impose la Shari'a come legge da applicare in tutto lo Stato, i confini amministrativi del Sud Sudan furono ritoccati e il governo autonomo del Sud Sudan venne sciolto. In breve tempo il Sud si sollev\u00f2 contro il governo centrale e, guidato dal colonnello John Garang, organizz\u00f2 l'Esercito di Liberazione del Popolo di Sudan. Salva Kiir ader\u00ec immediatamente alla nuova formazione e nel tempo fece molta carriera fino a diventare il vice di Garang.\nPresidente del Sudan del Sud.\nNel 2002 Garang e il presidente Omar Hasan Ahmad al-Bashir iniziarono dei colloqui di pace che culminarono con l'approvazione dell'Accordo di Naivasha, sottoscritto nel gennaio 2005, che pose fine alla guerra civile. Esso riconosceva l'autonomia del Sud Sudan e preparava la via per il referendum sull'indipendenza.\nJohn Garang divenne vicepresidente del Sudan e presidente del Governo del Sud Sudan (GOSS), mentre Salva Kiir Mayardit divenne vice presidente del GOSS. Quando il 30 luglio 2005 Garang mor\u00ec a seguito di un incidente d'elicottero, Salva Kiir divenne il nuovo leader del Sud Sudan."}
{"id": "2924509", "revid": "31684681", "url": "https://it.wikipedia.org/wiki?curid=2924509", "title": "Legge Reguzzoni-Versace", "text": ""}
{"id": "2924513", "revid": "1442080", "url": "https://it.wikipedia.org/wiki?curid=2924513", "title": "Pseudoramibacter", "text": "Pseudoramibacter \u00e8 un genere di batterio appartenente alla famiglia delle Eubacteriaceae."}
{"id": "2924514", "revid": "1442080", "url": "https://it.wikipedia.org/wiki?curid=2924514", "title": "Pseudoramibacter alactolyticus", "text": "Pseudoramibacter alactolyticus \u00e8 una specie di batterio appartenente alla famiglia delle Eubacteriaceae."}
{"id": "2924518", "revid": "1452073", "url": "https://it.wikipedia.org/wiki?curid=2924518", "title": "Heliobacillus", "text": "Heliobacillus \u00e8 un genere di batterio appartenente alla famiglia delle Heliobacteriaceae."}
{"id": "2924520", "revid": "1442080", "url": "https://it.wikipedia.org/wiki?curid=2924520", "title": "Heliobacillus mobilis", "text": "Heliobacillus mobilis \u00e8 una specie di batterio appartenente alla famiglia delle Heliobacteriaceae."}
{"id": "2924522", "revid": "1452073", "url": "https://it.wikipedia.org/wiki?curid=2924522", "title": "Heliobacterium", "text": "Heliobacterium \u00e8 un genere di batterio appartenente alla famiglia delle Heliobacteriaceae."}
{"id": "2924523", "revid": "1452073", "url": "https://it.wikipedia.org/wiki?curid=2924523", "title": "Heliobacterium chlorum", "text": "Heliobacterium chlorum \u00e8 una specie di batterio appartenente alla famiglia delle Heliobacteriaceae."}
{"id": "2924524", "revid": "1452073", "url": "https://it.wikipedia.org/wiki?curid=2924524", "title": "Heliobacterium gestii", "text": "Heliobacterium gestii \u00e8 una specie di batterio appartenente alla famiglia delle Heliobacteriaceae."}
{"id": "2924525", "revid": "1452073", "url": "https://it.wikipedia.org/wiki?curid=2924525", "title": "Heliobacterium modesticaldum", "text": "Heliobacterium modesticaldum \u00e8 una specie di batterio appartenente alla famiglia delle Heliobacteriaceae."}
{"id": "2924526", "revid": "1452073", "url": "https://it.wikipedia.org/wiki?curid=2924526", "title": "Heliobacterium sulfidophilum", "text": "Heliobacterium sulfidophilum \u00e8 una specie di batterio appartenente alla famiglia delle Heliobacteriaceae."}
{"id": "2924527", "revid": "1452073", "url": "https://it.wikipedia.org/wiki?curid=2924527", "title": "Heliobacterium undosum", "text": "Heliobacterium undosum \u00e8 una specie di batterio appartenente alla famiglia delle Heliobacteriaceae."}
{"id": "2924528", "revid": "1452073", "url": "https://it.wikipedia.org/wiki?curid=2924528", "title": "Heliophilum", "text": "Heliophilum \u00e8 un genere di batterio appartenente alla famiglia delle Heliobacteriaceae."}
{"id": "2924529", "revid": "1442080", "url": "https://it.wikipedia.org/wiki?curid=2924529", "title": "Heliophilum fasciatum", "text": "Heliophilum fasciatum \u00e8 una specie di batterio appartenente alla famiglia delle Heliobacteriaceae."}
{"id": "2924530", "revid": "1442080", "url": "https://it.wikipedia.org/wiki?curid=2924530", "title": "Heliorestis", "text": "Heliorestis \u00e8 un genere di batterio appartenente alla famiglia delle Heliobacteriaceae."}
{"id": "2924531", "revid": "1442080", "url": "https://it.wikipedia.org/wiki?curid=2924531", "title": "Heliorestis baculata", "text": "Heliorestis baculata \u00e8 una specie di batterio appartenente alla famiglia delle Heliobacteriaceae."}
{"id": "2924532", "revid": "1442080", "url": "https://it.wikipedia.org/wiki?curid=2924532", "title": "Heliorestis daurensis", "text": "Heliorestis daurensis \u00e8 una specie di batterio appartenente alla famiglia delle Heliobacteriaceae."}
{"id": "2924535", "revid": "1452073", "url": "https://it.wikipedia.org/wiki?curid=2924535", "title": "Acetitomaculum", "text": "Acetitomaculum \u00e8 un genere di batterio appartenente alla famiglia delle Lachnospiraceae."}
{"id": "2924536", "revid": "1452073", "url": "https://it.wikipedia.org/wiki?curid=2924536", "title": "Acetitomaculum ruminis", "text": "Acetitomaculum ruminis \u00e8 una specie di batterio appartenente alla famiglia delle Lachnospiraceae."}
{"id": "2924538", "revid": "1452073", "url": "https://it.wikipedia.org/wiki?curid=2924538", "title": "Anaerofilum", "text": "Anaerofilum \u00e8 un genere di batterio appartenente alla famiglia delle Lachnospiraceae."}
{"id": "2924539", "revid": "1452073", "url": "https://it.wikipedia.org/wiki?curid=2924539", "title": "Anaerofilum agile", "text": "Anaerofilum agile \u00e8 una specie di batterio appartenente alla famiglia delle Lachnospiraceae."}
{"id": "2924540", "revid": "1452073", "url": "https://it.wikipedia.org/wiki?curid=2924540", "title": "Anaerofilum pentosovorans", "text": "Anaerofilum pentosovorans \u00e8 una specie di batterio appartenente alla famiglia delle Lachnospiraceae."}
{"id": "2924541", "revid": "1452073", "url": "https://it.wikipedia.org/wiki?curid=2924541", "title": "Anaerostipes", "text": "Anaerostipes \u00e8 un genere di batterio appartenente alla famiglia delle Lachnospiraceae."}
{"id": "2924542", "revid": "46291", "url": "https://it.wikipedia.org/wiki?curid=2924542", "title": "Anaerostipes caccae", "text": "Anaerostipes caccae \u00e8 una specie di batterio appartenente alla famiglia delle Lachnospiraceae."}
{"id": "2924543", "revid": "1452073", "url": "https://it.wikipedia.org/wiki?curid=2924543", "title": "Butyrivibrio", "text": "Butyrivibrio \u00e8 un genere di batterio appartenente alla famiglia delle Lachnospiraceae."}
{"id": "2924544", "revid": "1442080", "url": "https://it.wikipedia.org/wiki?curid=2924544", "title": "Butyrivibrio crossotus", "text": "Butyrivibrio crossotus \u00e8 una specie di batterio appartenente alla famiglia delle Lachnospiraceae."}
{"id": "2924545", "revid": "1442080", "url": "https://it.wikipedia.org/wiki?curid=2924545", "title": "Butyrivibrio fibrisolvens", "text": "Butyrivibrio fibrisolvens \u00e8 una specie di batterio appartenente alla famiglia delle Lachnospiraceae."}
{"id": "2924546", "revid": "1442080", "url": "https://it.wikipedia.org/wiki?curid=2924546", "title": "Butyrivibrio hungatei", "text": "Butyrivibrio hungatei \u00e8 una specie di batterio appartenente alla famiglia delle Lachnospiraceae."}
{"id": "2924547", "revid": "1452073", "url": "https://it.wikipedia.org/wiki?curid=2924547", "title": "Catenibacterium", "text": "Catenibacterium \u00e8 un genere di batterio appartenente alla famiglia delle Lachnospiraceae."}
{"id": "2924548", "revid": "1452073", "url": "https://it.wikipedia.org/wiki?curid=2924548", "title": "Catenibacterium mitsuokai", "text": "Catenibacterium mitsuokai \u00e8 una specie di batterio appartenente alla famiglia delle Lachnospiraceae."}
{"id": "2924549", "revid": "1452073", "url": "https://it.wikipedia.org/wiki?curid=2924549", "title": "Catonella", "text": "Catonella \u00e8 un genere di batterio appartenente alla famiglia delle Lachnospiraceae."}
{"id": "2924550", "revid": "1452073", "url": "https://it.wikipedia.org/wiki?curid=2924550", "title": "Catonella morbi", "text": "Catonella morbi \u00e8 una specie di batterio appartenente alla famiglia delle Lachnospiraceae."}
{"id": "2924554", "revid": "247222", "url": "https://it.wikipedia.org/wiki?curid=2924554", "title": "Duo Blengio", "text": "Il Duo Blengio \u00e8 stato un duo vocale, formato dalle due sorelle Giovanna e Mirosa Blengio.\nBiografia.\nIniziano la carriera di cantanti nel 1950, entrando a far parte dell'orchestra del maestro Armando Fragna e cantando in molte trasmissioni radiofoniche.\nNello stesso periodo incidono per la Durium i primi dischi a 78 giri, fra i quali quello in cui accompagnano Bruno Rosettani nel brano \"Il primo viaggio\", presentato al Festival di Sanremo 1955 da Rosettani con Nella Colombo e il Trio Aurora.\nIn quell'anno partecipano, con altri cantanti come Jula de Palma, Bruno Pallesi e il citato Rosettani, al programma radiofonico \"L'usignolo d'argento\", in cui cantano con le orchestre di Carlo Savina e Armando Fragna.\nSempre nello stesso anno Mirosa sposa Bruno Rosettani, mentre Giovanna va a nozze con il musicista genovese Romeo Casella.\nNel 1959 passano alla Sabrina, etichetta fondata dallo stesso Rosettani, per cui continuano ancora ad incidere per qualche anno."}
{"id": "2924556", "revid": "7", "url": "https://it.wikipedia.org/wiki?curid=2924556", "title": "Abbadia di Fiastra", "text": ""}
{"id": "2924558", "revid": "111154366", "url": "https://it.wikipedia.org/wiki?curid=2924558", "title": "Divisione Nazionale B 1937", "text": "La Divisione Nazionale B 1937 \u00e8 stata la edizione seconda divisione del campionato italiano maschile di pallanuoto."}
{"id": "2924559", "revid": "1154737", "url": "https://it.wikipedia.org/wiki?curid=2924559", "title": "Bannock Burn", "text": "Il Bannock Burn (\"burn\" \u00e8 il corrispettivo in scozzese della parola \"fiume\") \u00e8 un ruscello che scorre a sud-ovest della citt\u00e0 di Stirling, in Scozia. Esso scorre verso ovest e confluisce nel fiume Forth \nStoria.\nIl corso superiore del fiume sembra abbia ospitato alcuni insediamenti durante l'et\u00e0 del ferro e rilievi topografici hanno mostrato la presenza di piccole fortificazioni (Dun) nei pressi di Graigend e Murrayshall, oltre che di un forte sulla Lewis Hill.\nNei pressi della confluenza nel fiume Forth ebbe luogo della celebre battaglia di Bannockburn combattuta nel 1314. Un sobborgo di Stirling prende anch'esso il nome da questo corso d'acqua. Nei pressi del Bannockburn fu combattuta nel 1488 anche la battaglia di Sauchieburn.\nIl fiume \u00e8 ricco di sedimenti di calcare, utilizzato nel corso del tempo dall'uomo dopo essere stato convertito in ossido di calcio tramite la lavorazione dei cosiddetti \"lime kiln\", tradizionali forni per la lavorazione del calcare. Il frutto di questa lavorazione veniva utilizzato a scopi agricoli per diminuire l'acidit\u00e0 del suolo."}
{"id": "2924560", "revid": "729019", "url": "https://it.wikipedia.org/wiki?curid=2924560", "title": "Strada statale 488 di Rocca d'Aspide", "text": "La ex strada statale 488 di Roccadaspide (SS 488), ora \"strada regionale 488/a Innesto SS 19 (ponte Molinelle)-Controne (bivio SP 246) (SR 488/a)\" tra Postiglione e Controne, \"strada regionale 488/b Controne (bivio SP 246)-Roccadaspide (bivio SS 166) (SR 488/b)\" tra Controne e Roccadaspide, \"strada regionale 488/c Roccadaspide (bivio SS 166)-Castel San Lorenzo-Felitto-Ponte Rotto (SR 488/c)\" tra Roccadaspide e Ponte Rotto, \"strada regionale 488/d Ponte Rotto-Bivio Magliano Vetere-Stio (bivio SP 47) (SR 488/d)\" tra Ponte Rotto e Stio, \"strada regionale 488/e Stio (bivio SP 47)-Bivio Campora (innesto SP 142)-Moio della Civitella (bivio SP 47) (SR 488/e)\" tra Stio e Moio della Civitella e \"strada regionale 488/f Moio della Civitella (bivio SP 47)-Innesto SS 18 (Vallo della Lucania) (SR 488/f)\" tra Moio della Civitella e Vallo della Lucania, \u00e8 una strada regionale italiana che attraversa la provincia di Salerno.\nPercorso.\nLa strada collega la strada statale 19 delle Calabrie nel comune di Postiglione, innestandosi con la strada statale 18 Tirrena Inferiore, attraverso la valle del fiume Calore Lucano, presso Vallo della Lucania.\nLungo il suo percorso, la strada attraversa diverse localit\u00e0 tra cui Canneto (frazione di Postiglione), Controne, Cosentini e Case Riccio (frazioni di Castelcivita), Roccadaspide, Castel San Lorenzo, Felitto, Stio e Moio della Civitella.\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla Provincia di Salerno."}
{"id": "2924566", "revid": "834", "url": "https://it.wikipedia.org/wiki?curid=2924566", "title": "Number 1 (singolo Tinchy Stryder)", "text": ""}
{"id": "2924569", "revid": "767487", "url": "https://it.wikipedia.org/wiki?curid=2924569", "title": "Alatau kirghiso", "text": "L'Alatau chirghiso (in chirghiso: \u041a\u044b\u0440\u0433\u044b\u0437 \u0410\u043b\u0430-\u0422\u043e\u043e\u0441\u0443) \u00e8 una catena montuosa che si trova nella parte settentrionale del sistema del Tien Shan. Si estende in direzione est-ovest per pi\u00f9 di quattrocento chilometri dall'estremit\u00e0 occidentale dell'Ysyk-K\u00f6l alla citt\u00e0 di Taraz, separando la valle di \u010cuj dalle valli di Ko\u010dkor, Suusamyr e Talas; nella sua porzione occidentale fa da confine naturale tra il Kirghizistan e il Kazakistan."}
{"id": "2924590", "revid": "1305772", "url": "https://it.wikipedia.org/wiki?curid=2924590", "title": "Arsenale di Napoli", "text": "L'arsenale di Napoli \u00e8 stato una costruzione adibita alla riparazione, all'immagazzinamento e alla fornitura delle armi e delle munizioni.\nInizialmente l'arsenale marittimo era ubicato nei pressi del castello del Maschio Angioino a Napoli, nell'area su cui oggi sorgono i giardini del Molosiglio, successivamente l'arsenale fu spostato in via Gianturco, quindi distrutto e passato per via Orazio, con ubicazione finale Bagnoli.\nStoria.\nStoricamente l'origine dell'arsenale si pu\u00f2 far arrivare al 1300 circa.. Il primo arsenale napoletano era posto in un'area a ridosso delle attuali piazza Municipio e via Cristoforo Colombo. \nNel 1575 il vicer\u00e9 \u00cd\u00f1igo L\u00f3pez de Hurtado de Mendoza considerandolo poco adatto al suo scopo, decise di trasferirlo e costruirne uno pi\u00f9 grande sulla spiaggia di Santa Lucia presso la torre di San Vincenzo, un avamposto difensivo del Castel Nuovo costruito in et\u00e0 angioina su un'isoletta dove in epoca ducale era stata eretta una chiesa. La torre verr\u00e0 demolita nel 1742.\nL'arsenale, ben visibile nella veduta \"La Citt\u00e0 di Napoli Gentile\" del 1590 al centro della linea costiera, tra il Castel dell'Ovo ed il molo angioino, fu progettato dal frate architetto Giovanni Vincenzo Casali, costruito a partire dal 1577 e terminato sotto il governo del vicer\u00e9 duca di Osuna, con ogni probabilit\u00e0 alla fine del 1583.\nLa darsena.\nNel 1667 fu incaricato dal vicer\u00e9 don Antonio d'Aragona fra Bonaventura Presti di scavare la darsena a destra dell'arsenale, tuttavia problemi tecnici portarono nel bel mezzo dei lavori alla revoca dell'incarico e al completamento dell'opera affidato a Francesco Antonio Picchiatti e a Donato Antonio Cafaro. La darsena fu inaugurata nel 1668.\nNel 1840 furono presentate al re delle Due Sicilie Ferdinando II alcune modifiche da effettuare al porto di Napoli, tra cui alcune modifiche effettuate nel 1846 alla struttura dell'arsenale, che fu inoltre ampliato.\nPresso il molo San Vincenzo, l'arsenale di Napoli, fu il secondo in Italia, in ordine di tempo dopo quello di Genova, a veder costruito un bacino di carenaggio in muratura, inaugurandolo il 5 agosto 1852.\nIl 10 luglio del 1900 dall'arsenale di Napoli si imbarcarono le truppe italiane per raggiungere la Cina. \nIl trasferimento.\nNegli anni venti del '900, con la riorganizzazione urbanistica della litoranea, l'arsenale fu trasferito nella zona est di Napoli, in via Emanuele Gianturco, piena zona industriale. L'edificio del Cinquecento venne demolito per permettere la costruzione di un asse stradale che permettesse di collegare la parte orientale della citt\u00e0 con la Riviera di Chiaia: la nuova via Litoranea, in seguito chiamata via Ammiraglio Ferdinando Acton. Contestualmente vennero creati i giardini del Molosiglio.\nNel secondo dopoguerra venne di nuovo trasferito, prima in una grotta di via Orazio, dietro il palazzo della Clinica mediterranea, poi nello stabilimento Bombrini-Parodi di via Campegna, nei pressi di Bagnoli.\nCon il decreto del ministero della Difesa del 20 gennaio 1998 si decise la chiusura definitiva dell'arsenale di Napoli , assieme a quello di Messina e de La Maddalena, lasciandone solamente tre attivi in Italia per la Marina Militare: Augusta, Taranto e La Spezia.\nL'areale \u00e8 di propriet\u00e0 della Difesa, ed \u00e8 allo studio un suo futuro utilizzo in ambito di ricerca e sviluppo anche a livello internazionale."}
{"id": "2924591", "revid": "132266", "url": "https://it.wikipedia.org/wiki?curid=2924591", "title": "Stato patrimoniale (forma di stato)", "text": ""}
{"id": "2924608", "revid": "287204", "url": "https://it.wikipedia.org/wiki?curid=2924608", "title": "Nikol'skij rajon", "text": "Nikol'skij rajon "}
{"id": "2924609", "revid": "709565", "url": "https://it.wikipedia.org/wiki?curid=2924609", "title": "Nikol'skij rajon (Oblast' di Penza)", "text": "Il Nikol'skij rajon () \u00e8 un rajon dell'Oblast' di Penza, nella Russia europea; il capoluogo \u00e8 Nikol'sk. Istituito il 16 luglio 1928, occupa una superficie di ."}
{"id": "2924612", "revid": "110157", "url": "https://it.wikipedia.org/wiki?curid=2924612", "title": "Nikol'skij rajon (Oblast' di Vologda)", "text": "Il Nikol'skij rajon \u00e8 un rajon dell'Oblast' di Vologda, nella Russia europea; il capoluogo \u00e8 Nikol'sk. Istituito nel 1924, occupa una superficie di 7.476 chilometri quadrati."}
{"id": "2924614", "revid": "6923", "url": "https://it.wikipedia.org/wiki?curid=2924614", "title": "Carlotta di Prussia (1831-1855)", "text": "Famiglia d'origine.\nSuo padre era il principe Alberto di Prussia (1809-1872), figlio del re Federico Guglielmo III di Prussia (1770-1840) e della duchessa Luisa di Meclemburgo-Strelitz (1776-1810); sua madre era la principessa Marianna di Orange-Nassau (1810-1883), figlia del re Guglielmo I dei Paesi Bassi (1772-1843) e della principessa Guglielmina di Prussia (1774-1837).\nCarlotta aveva un talento per la musica, ebbe come insegnanti artisti come Wilhelm Taubert, Theodor Kullak, e Julius Stern nella sua giovinezza. Ha scritto una serie di marce militari, canzoni e pezzi per pianoforte. La figlia Principessa Maria Elisabetta avrebbe ereditato questi interessi.\nMatrimonio.\nCarlotta spos\u00f2, a Charlottenburg il 18 maggio 1850, il Duca Giorgio di Sassonia-Meiningen (1826-1914), figlio del duca Bernardo II di Sassonia-Meiningen (1800-1882) e della principessa Maria Federica d'Assia-Kassel (1804-1888).\nSi tratt\u00f2 di un matrimonio d'amore e il fidanzamento fu breve.\nLa principessa Marianna regal\u00f2 alla figlia, come dono di nozze, una villa sul Lago di Como, che venne denominata Villa Carlotta in suo onore.\nCarlotta e Giorgio ebbero quattro figli:\nI giovani sposi trascorsero i loro cinque anni di matrimonio nelle loro residenze di Berlino, di Potsdam e di Meiningen.\nCarlotta era dotata per la musica: ebbe come professore Julius Stern e fu allieva di canto del famoso soprano Henriette Sontag. Compose la marcia del reggimento dei corazzieri \"Geschwindmarsch N\u00b055\" e la marcia turca \"Defilemarsch f\u00fcr t\u00fcrkische Musik N\u00b0162\".\nIl 27 gennaio del 1855 suo figlio secondogenito Giorgio mor\u00ec e Carlotta mor\u00ec anch'essa due mesi dopo dando alla luce il suo quarto figlio che mor\u00ec il giorno successivo.\nIn seguito il marito si rispos\u00f2 con Feodora di Hohenlohe-Langenburg e, rimasto ancora vedovo, con Ellen Franz. Egli succedette al padre come Duca di Sassonia-Meiningen nel 1866.\nCarlotta \u00e8 sepolta nel cimitero del parco di Meiningen."}
{"id": "2924617", "revid": "547034", "url": "https://it.wikipedia.org/wiki?curid=2924617", "title": "Pomerone", "text": "In fisica delle particelle, il pomerone \u00e8 una particella elementare postulata nel 1961 per spiegare il lieve aumento della sezione d'urto nelle collisioni adroniche ad alte energie. Prende il nome del fisico sovietico Isaak Pomeranchuk.\nVisione d'insieme.\nMentre altre traiettorie portano alla caduta della sezione d'urto, il pomerone pu\u00f2 portare a sezioni d'urto logaritmicamente crescenti che, sperimentalmente, sono quelle grosso modo costanti. L'individuazione del pomerone e la previsione delle sue propriet\u00e0 sono state un grande successo della teoria di Regge riguardo alla fenomenologia dell'interazione forte . Negli anni successivi \u00e8 stato ottenuto un pomerone BFKL in altri regimi cinematici da calcoli perturbativi nella QCD, ma la sua relazione con il pomerone osservato nello scattering ad alta energia resta ancora sconosciuta.\nUna conseguenza dell'ipotesi concernente il pomerone \u00e8 che le sezioni d'urto dello scattering protone\u2013protone e protone\u2013antiprotone corrisponderebbero a energie abbastanza alte. Questo venne dimostrato dal fisico sovietico Isaak Pomeranchuk per mezzo della continuazione analitica, ipotizzando solo che le sezioni non debbano cadere. Lo stesso pomerone \u00e8 stato introdotto da Vladimir Gribov, che lo incorporava nella teoria di Regge. In seguito Geoffrey Chew e Steven Frautschi introdussero la conoscenza del pomerone in occidente. L'attuale interpretazione del teorema di Pomeranchuk \u00e8 che il pomerone non abbia cariche conservate, in quanto le particelle su questa traiettoria hanno i numeri quantici del vuoto.\nIl pomerone \u00e8 stato ben accettato negli anni '60, nonostante il fatto che le sezioni d'urto dello scattering di protone-protone e di protone-antiprotone misurate alle energie allora disponibili fossero inadeguate. Negli anni '90, l'esistenza del pomerone, cos\u00ec come alcune sue propriet\u00e0, \u00e8 stata sperimentalmente ben stabilita, in particolare al Fermilab di Chicago e al centro di ricerca tedesco DESY (Deutsches Elektronen-Synchrotron).\nIl pomerone non ha alcuna carica. L'assenza di carica elettrica implica che lo scambio del pomerone non comporta l'abituale sciame della radiazione di Cherenkov, mentre l'assenza di carica di colore implica che tali eventi non emanino pioni.\nQuesto \u00e8 in accordo con l'osservazione sperimentale. In collisioni protone-antiprotone ad alta energia, in cui si teorizza che i pomeroni siano scambiati, viene spesso osservato un intervallo di rapidit\u00e0. Si tratta di una grande regione angolare in cui non vengono rilevate particelle in uscita.\nOdderone.\nL'odderone \u00e8 l'equivalente ipotetico del pomerone che porta parit\u00e0 di carica \"strana\" (\"odd\").\nLa sua esistenza \u00e8 stata teorizzata negli anni '70, ma solo il 5 marzo 2021, durante il \"LHC Forward Physics meeting\", ne \u00e8 stata annunciata l'effettiva scoperta, frutto della collaborazione tra il gruppo Totem all\u2019LHC e il D\u00d8 al Tevatron del Fermilab.\nTeoria delle stringhe.\nNella fisica delle particelle, il 'settore pomerone' era ci\u00f2 che viene adesso chiamato 'settore della stringa chiusa' mentre ci\u00f2 che veniva chiamato 'settore reggeone' \u00e8 adesso la 'teoria della stringa aperta'."}
{"id": "2924622", "revid": "339392", "url": "https://it.wikipedia.org/wiki?curid=2924622", "title": "Nikol'skij sobor", "text": ""}
{"id": "2924624", "revid": "31686419", "url": "https://it.wikipedia.org/wiki?curid=2924624", "title": "Distretto di Nikol'sk", "text": ""}
{"id": "2924627", "revid": "212348", "url": "https://it.wikipedia.org/wiki?curid=2924627", "title": "Simbionti delle nepenthes", "text": ""}
{"id": "2924630", "revid": "110157", "url": "https://it.wikipedia.org/wiki?curid=2924630", "title": "Miguel Alfonso Herrero", "text": ""}
{"id": "2924631", "revid": "1305772", "url": "https://it.wikipedia.org/wiki?curid=2924631", "title": "Terskij rajon", "text": "Terskij rajon "}
{"id": "2924633", "revid": "1318658", "url": "https://it.wikipedia.org/wiki?curid=2924633", "title": "Salp\u00eatri\u00e8re", "text": "La Salp\u00eatri\u00e8re, propriamente Gruppo ospedaliero de la Piti\u00e9-Salp\u00eatri\u00e8re (in francese \"Groupe hospitalier de la Piti\u00e9-Salp\u00eatri\u00e8re\"), \u00e8 un rinomato centro ospedaliero universitario nel XIII \"arrondissement\" di Parigi, progettato nel 1656 dall'architetto Lib\u00e9ral Bruant su incarico del re di Francia Luigi XIV.\nL'ingresso si affaccia su Piazza Marie Curie, su Boulevard de l'h\u00f4pital adiacente a la Gare d'Austerlitz. Qui si pu\u00f2 scorgere una statua bronzea dedicata a Philippe Pinel.\nLa facciata ad opera del suddetto Bruant ricorda non a caso quella de l'h\u00f4tel des Invalides. La somiglianza \u00e8 spiegata dallo stesso periodo di realizzazione dei due edifici, dal medesimo architetto e dalla comune finalit\u00e0.\nStoria.\nLa Salp\u00eatri\u00e8re nasce originariamente come una fabbrica di polvere da sparo e deve il suo nome al \"salp\u00eatre\" (salnitro), uno dei principali componenti della polvere nera.\nNel 1656, Re Luigi XIV, affida a Lib\u00e9ral Bruant la costruzione di un ospedale dove era ubicata la suddetta fabbrica, inaugurando cos\u00ec \"l'Ospizio della Salp\u00eatri\u00e8re\" (il cui nome originale era \"Maison de force de la Salp\u00eatri\u00e8re\"), in cui erano detenuti barboni, vagabondi, ladri e truffatori di Parigi. L'iniziativa, nasce dall'editto reale del 27 aprile 1656, il quale mostra palesemente l'obiettivo di ripulire le strade dal vizio e dai mendicanti, e di porre fine all'ozio impegnando e istruendo i poveri in locali opportuni (in breve tempo l'ospedale ospita gi\u00e0 40.000 persone, dato sorprendente considerato che la popolazione Parigina conta soli 400.000 abitanti). Tuttavia, malgrado le intenzioni di partenza, presto si rivela essere \"un mosaico infernale della miseria umana\".\nNel 1680, a seguito di un nuovo editto reale, viene promosso un ampliamento della struttura allo scopo di accogliere prostitute e donne abbandonate all'arbitrio pi\u00f9 totale. Queste erano condotte alla Salp\u00eatri\u00e8re fra le urla della folla su di un carro detto \"la charette des femmes des plaisirs\" ed ospitate in una sezione detta \"le commun\". Nel 1788 la Salp\u00eatri\u00e8re contava circa 8000 donne, di cui alcune alienate e altre appartenenti al peggior ceto sociale che vivevano nelle pi\u00f9 orribili condizioni igieniche, coricate sino a cinque in un letto e affette dalle pi\u00f9 svariate malattie contagiose. La maggior parte delle donne, invece, era incatenata in locali umidi, freddi e senza luce in comunicazione con le fogne, ed era esposta ai morsi, talora mortali, dei topi. Il duca Francesco Alessandro Federico De La Richefoucauld-Liancourt, che redasse un rapporto sulla Salp\u00eatri\u00e8re, concluse che \"sarebbe assai meno crudele lasciar perir la specie umana che farla vivere in simili condizioni\". Tra il 3 e il 4 settembre del 1792, periodo acceso dagli scontri rivoluzionari, la Salp\u00eatri\u00e8re fu presa d'assalto dalla classe operaia impoverita del \"Fauborg Saint-Marcel\" con la chiara intenzione di liberare i detenuti. Fu cos\u00ec che 134 prostitute vennero rilasciate, altre invece vennero trascinate per le strade e uccise. Fu quello che pass\u00f2 alla storia come il \"Massacro di Settembre\".\nFino alla Rivoluzione francese, la Salp\u00eatri\u00e8re non ebbe alcuna funzione medica, ospitava soltanto i pazzi incurabili; gli altri venivano portati all'H\u00f4tel Dieu. Quando l'influenza delle nuove idee inizi\u00f2 a farsi sentire, anche la Salp\u00eatri\u00e8re cominci\u00f2 a trasformarsi. Finalmente, nel XVIII secolo, fu grazie al celebre Philippe Pinel che cambi\u00f2 anche l'approccio alla malattia mentale. Vennero abolite le catene adottando quello che fu chiamato \"le traitement moral\", il quale si prefiggeva l'obiettivo di adottare una vera e propria terapia tenendo conto del recupero e del rispetto della persona.\nQui, nel 1862, il neurologo Jean-Martin Charcot vi fece il primo ingresso quando era studente ventitreenne e vi inizi\u00f2 poi, nel 1873, un corso libero di malattie nervose che ebbe un successo prodigioso. Presto assunse la direzione del reparto e negli anni successivi diresse i suoi studi sull'isteria e l'ipnosi. La Salp\u00eatri\u00e8re, che nel corso della sua storia funse anche da prigione per prostitute e da manicomio per malati mentali, criminali, epilettici e poveri, divenne cos\u00ec un famoso centro psichiatrico che richiamava studenti da tutta Europa per seguire le lezioni da lui tenute. Tra questi vi era il celebre Sigmund Freud, allora giovane studente che, interessato alle ricerche di Charcot sull'isteria (malattia allora considerata tipicamente femminile), chiese una borsa di studio presso la Salp\u00eatri\u00e8re. Quest'ultimo divenne per Freud un importante modello destinato ad influenzare il suo pensiero. La Salp\u00eatri\u00e8re con Charcot assistette alla nascita della neurologia e in suo onore venne istituita presso la stessa la prima cattedra di malattie nervose al mondo (\"cattedra Charcot\") che ancora oggi vanta notevole prestigio.\nNel 1911, l'Ospedale de la Piti\u00e9 fu edificato in un luogo adiacente a quello in cui sorgeva la Salp\u00eatri\u00e8re, alla quale venne unificato nel 1969 con la conseguente formazione del \"Gruppo Ospedaliero de la Piti\u00e9-Salp\u00eatri\u00e8re\", una delle pi\u00f9 importanti istituzioni mediche d'Europa.\nL'ospedale ha ospitato l'Institut du cerveau et de la moelle \u00e9pini\u00e8re dalla sua creazione nel 2010.\nLa Cappella.\nAssieme all'edificio principale venne costruita una Cappella, da adibere ad uso dei ricoverati, progettata sempre dallo stesso architetto che aveva progettato l'intero complesso.\nCuriosit\u00e0.\nLa Salp\u00eatri\u00e8re fu sede di ricoveri illustri, ma fece anche da sfondo a tragiche vicende. Celebri sono il ricovero dell'ex Presidente francese Jacques Chirac, il quale venne sottoposto ad un intervento per l'innesto di un pacemaker e anche il triste momento in cui fu ufficializzata la morte della Principessa Diana.\nIl 27 aprile 1968, alla Salp\u00eatri\u00e8re, fu effettuato il primo trapianto di cuore d'Europa. Il cardiochirurgo protagonista fu Christian Cabrol.\nLa Salp\u00eatri\u00e8re nell'arte.\n\u00c8 citata nel libro \"La bambinaia francese\" di Bianca Pitzorno, in \"La storia di San Michele\" di Axel Munthe, medico e scrittore svedese che vi trascorse circa un anno alla scuola di Charcot, \"Il colonnello Chabert\" di Honor\u00e9 de Balzac, nel romanzo \"L'Assommoire\" di Emile Zola e in \"Il libro di Blanche e Marie\" di Per Olov Enquist.\nNel romanzo scritto da Siri Hustvedt la protagonista di nome Violet scrive un intero libro sugli studi sull'isteria di Charcot, sulle cure e su Augustine. (Paziente di Charcot pi\u00f9 volte fotografata). Un altro riferimento letterario si trova nel romanzo di Rainer Maria Rilke \"I quaderni di Malte Laurids Brigge\", in cui il protagonista \u00e8 ricoverato alla Salp\u00eatri\u00e8re per una visita psichiatrica.\nIl celebre ospedale parigino \u00e8 citato nelle ultime pagine del romanzo Austerlitz, di W. G. Sebald, nel quale il protagonista vi \u00e8 ricoverato dopo uno svenimento avvenuto nel metr\u00f2 di Parigi. Anche il libro \"Il ballo delle pazze\" di Victoria Mas, racconta di internate alla Salpetriere. Nell'arte, nel 1822 il pittore francese Th\u00e9odore G\u00e9ricault dipinge per un amico medico una serie di volti di uomini e donne affetti da nevrosi ritratti nel manicomio della Salpetri\u00e8re. Le tele mostrano un'inquadratura molto ravvicinata e si caratterizzano per i forti contrasti di colore; con questi intensi ritratti G\u00e9ricault conduce un'osservazione acuta e dolorosa sul disagio della condizione umana., Gabriel Garcia Marquez: L'amore ai tempi del colera \" ..\"Il suo maestro di clinica pediatrica di la Salp\u00eatri\u00e8re gli aveva consigliato la pediatria come specialit\u00e0 pi\u00f9 onesta, perch\u00e9 i bambini si ammalano\nsolo quando sono realmente malati..\""}
{"id": "2924637", "revid": "767487", "url": "https://it.wikipedia.org/wiki?curid=2924637", "title": "Terskij rajon (Oblast' di Murmansk)", "text": "Il Terskij rajon () \u00e8 un rajon dell'Oblast' di Murmansk, nella Russia europea; il capoluogo \u00e8 Umba. Istituito nel 1935, occupa una superficie di 19.300 chilometri quadrati."}
{"id": "2924638", "revid": "125834030", "url": "https://it.wikipedia.org/wiki?curid=2924638", "title": "Starro", "text": "Starro (noto anche come Starro il Conquistatore) \u00e8 un personaggio dei fumetti pubblicati dalla DC Comics. \u00c8 un supercriminale che comparve per la prima volta in \"Brave and the Bold\" n. 28 (febbraio-marzo 1960), e fu creato da Gardner Fox e Mike Sekowsky.\nDebuttando nei fumetti della Silver Age, il personaggio comparve sia nei fumetti che negli altri prodotti della DC come le serie televisive animate e carte collezionabili.\nStoria di pubblicazione.\nIl debutto del personaggio avvenne in \"Brave and the Bold\" n. 28 (febbraio-marzo 1960) in una storia dal nome \"Starro the Conqueror\", in cui ci fu anche la prima comparsa della Justice League of America. Starro ricomparve poi in una storia dedicata ad Aquaman di 11 pagine in \"Adventure Comics\" n. 451 (maggio-giugno 1971) e in una storia in due parti in \"Justice League of America\" n. 189 e n. 190 (aprile-maggio 1981).\nIl personaggio ritorn\u00f2 in una storia di un universo alternativo in \"Captain Carrot and His Amazing Zoo Crew\" n. 1 (marzo 1982) e comparve brevemente in \"Crisi sulle Terre infinite\" n. 9 (dicembre 1985).\nNell'Universo DC post-Crisi, Starro comparve in una storia divisa in cinque parti in \"Justice League Europe\" n. da 24 a 28 (marzo-luglio 1991), e fu rinnovato e reintrodotto in \"JLA Secret Files\" n. 1 (settembre 1997) e JLA n. 22 e n. 23 (settembre-ottobre 1998). Un'altra versione comparve nel crossover DC Comics/Marvel Comics JLA/Avengers n. 1 (settembre 2003-maggio 2004); \"Teen Titans\" vol. 3 n. da 51 a 54 (novembre 2007-febbraio 2008), \"Green Lantern/Sinestro Corps: Secret Files\" n. 1 (febbraio 2008) e \"Booster Gold\" n. 13 e n. 14 (dicembre 2008-gennaio 2009).\nUna versione umanoide comparve in una storia di 13 parti in \"R.E.B.E.L.S.\" n. 1 (aprile 2009-aprile 2010) ed in un numero speciale delle \"origini\" in \"R.E.B.E.L.S. Annual\" n. 1 (dicembre 2009).\nBiografia del personaggio.\nStarro \u00e8 un alieno che somiglia ad una gigantesca titanica stella marina che, arrivato sulla Terra, mise gli abitanti di Happy Harbor e del Rhode Island sotto controllo mentale. Gli eroi Aquaman, Flash, Hal Jordan, Martian Manhunter e Wonder Woman, uniti in una squadra, riuscirono a sconfiggerlo. Infine lo ricoprirono di calce viva (su suggerimento di Snapper Carr) cos\u00ec da annullare le sue abilit\u00e0.\nUn segmento di Starro sopravvisse, e si rigener\u00f2 in una creatura completa, ma fu fermato da Aquaman prima che potesse rinnovare il suo piano di conquista. Starro riapparve a minacciare nuovamente la Terra, dopo essersi ancora una volta rigenerato da un piccolo pezzo del suo corpo precedente. Prese il controllo mentale di un giovane ragazzo, che lo trov\u00f2 mentre pescava, e successivamente di tutta la sua famiglia, che lo nutriva affinch\u00e9 rigenerasse tutta la sua anatomia di stella marina. Starro inoltre li costrinse a trasportarlo a New York, dove mostr\u00f2 per la prima volta la sua capacit\u00e0 di riprodursi asessualmente in milioni di miniature duplicate di se stesso, che si attaccano ai volti di esseri umani e li pongono sotto il suo controllo mentale. Starro ha usato queste \"spore\" per controllare diversi membri della Justice League, mentre schiavizzava l'intera popolazione di New York, ma venne sconfitto con condizioni estreme di freddo prima che potesse portare il suo piano per diffondere le sue spore in tutto il pianeta.\nQuando Superman investig\u00f2 su uno strano fenomeno che costrinse gli abitanti di Metropolis a comportarsi da scimmioni, fu accidentalmente trasportato in un universo alternativo e arriv\u00f2 su Terra-C. Incontrando la squadra di animali senzienti chiamata Capitan Carota e la sua Stupefacente Squadra Zoo, Superman aiut\u00f2 questi eroi antropomorfi a sconfiggere l'alieno, in una battaglia che ebbe luogo sul pianeta Plutone. Infine, Superman riport\u00f2 lo sconfitto Starro nel suo universo d'appartenenza.\nStarro convinse la Justice League Europe che desiderava ritornare nello spazio. Aiutato dalla ex-Lanterna Verde Kilowog, Starro ritorn\u00f2 sulla sua nave originale, che una volta riparata fu lanciata fuori dall'atmosfera terrestre. Tuttavia, Starro trad\u00ec la Justice League quando fece esplodere la sua nave, rilasciando milioni di versioni pi\u00f9 piccole di se stesso su tutta l'Europa orientale. Assumendo il controllo di migliaia di umani, Starro acquis\u00ec potere, mentre numerosi membri della Justice League Europe si opponeva all'alieno. La squadra ebbe un contrattempo quando Starro prese il controllo di Martian Manhunter, sebbene la gigantesca stella marina fu finalmente sconfitta quando il membro della Justice League Ice congel\u00f2 la creatura originale.\nRiferendosi a se stesso come \"Lui\", un'altra versione di Starro prese il controllo di Flash e della popolazione di Blue Valley. Sebbene la JLA volle intervenire, gli fu sconsigliato dall'entit\u00e0 dello Spettro, che rivel\u00f2 le vere intenzioni dell'alieno: catturare e controllare gli eroi e utilizzarli come armata per conquistare la galassia. La JLA chiese allo Spettro di rimuovere temporaneamente i propri poteri, cos\u00ec ne approfittarono per distrarre Starro, permettendo a Batman di sconfiggerlo con il freddo estremo.\nQuesto Starro si rivel\u00f2 essere un esploratore di una versione pi\u00f9 grande della creatura chiamata \"lo Starro conquistatore\". Coprendo la maggior parte dell'Europa, Starro schiavizz\u00f2 la razza umana mentre dormivano. Il membro degli Infiniti, Sandman Daniel, aiut\u00f2 la JLA, e i membri della squadra sconfissero l'alieno nel mondo dei sogni. Coadiuvati da un senzatetto che resisteva al controllo di Starro, gli eroi liberarono l'umanit\u00e0 dall'influenza dell'alieno. Sandman cattur\u00f2 Starro e lo mise tra gli altri trofei dei combattimenti.\nUn'altra versione di Starro si batt\u00e9 contro la squadra di supereroi di un universo alternativo, i Vendicatori, quando Krona fuse temporaneamente i due universi.\nDurante la \"Crisi infinita\", Starro comparve come membro della Societ\u00e0 segreta dei supercriminali di Alexander Luthor Jr..\nStarro ritorn\u00f2 su Terra-C (ora soprannominata Terra-26) dove diede inizio ad una guerra tra le creature di terra e quelle acquatiche. Nonostante gli sforzi della Squadra Zoo, Starro inond\u00f2 l'intero pianeta e li sconfisse. Furono quindi trasportati fuori dal loro mondo con gli altri sopravvissuti da un'altra squadra di animali, i Just'A Lotta Animals. Il membro della Squadra Zoo Pig-Iron si sacrific\u00f2, e si batt\u00e9 contro Starro sott'acqua per permettere agli altri di fuggire.\nUn'altra versione di Starro ricomparve come membro dei malvagi Sinestro Corps, indossando cinque anelli del potere gialli per controllare numerosi super criminali. La creatura fu infine distrutta da una versione futura di Flash.\nUna versione futura di Starro affascin\u00f2 mentalmente il Maestro del Tempo Rip Hunter, utilizzando la sua tecnologia per il viaggio temporale per conquistare la Terra retroattivamente. Booster Gold riusc\u00ec con successo a sopraffare le azioni di Starro, e la creatura fu infine messa fuori combattimento nel futuro dall'eroina Lady Chronos.\nStarro prese il controllo della L.E.G.I.O.N. nel tentativo di prendere il controllo dell'universo. Si scopr\u00ec che il \"maestro\" Starro era un telepate umanoide potenziato da una gigantesca armata di droni, ed era il leader di una forza di soldati disposti a mantenere il libero arbitrio.\nPoteri e abilit\u00e0.\nStarro \u00e8 un alieno che somiglia ad una gigantesca stella marina. Una creatura asessuata, Starro \u00e8 in grado di generare cloni che agiscono in accordo con la volont\u00e0 dell'originale. I cloni sono parassiti per natura, e possono attaccarsi al volto degli umanoidi, e successivamente prendere il controllo sul sistema nervoso centrale, controllando cos\u00ec l'ospite. Il controllo sull'ospite si perde una volta che il clone viene rimosso.\nLa creatura \u00e8 anche capace di proiettare energia, di volare, cambiare colore e possiede un alto grado di invulnerabilit\u00e0.\nAltri media.\nVideogiochi.\nStarro appare nei seguenti videogiochi:"}
{"id": "2924641", "revid": "110157", "url": "https://it.wikipedia.org/wiki?curid=2924641", "title": "Terskij rajon (Cabardino-Balcaria)", "text": "Il Terskij rajon () \u00e8 un rajon della Cabardino-Balcaria, nel Caucaso; il capoluogo \u00e8 Terek. Istituito nel 1935, occupa una superficie di 893 chilometri quadrati. "}
{"id": "2924643", "revid": "287204", "url": "https://it.wikipedia.org/wiki?curid=2924643", "title": "Terek", "text": ""}
{"id": "2924644", "revid": "22475", "url": "https://it.wikipedia.org/wiki?curid=2924644", "title": "Icedove", "text": ""}
{"id": "2924650", "revid": "767487", "url": "https://it.wikipedia.org/wiki?curid=2924650", "title": "Dream on Dreamer", "text": "Dream On Dreamer \u00e8 un album del gruppo musicale olandese degli Shocking Blue pubblicato nel 1973."}
{"id": "2924653", "revid": "1805885", "url": "https://it.wikipedia.org/wiki?curid=2924653", "title": "Eugenio Cenisio", "text": "Biografia.\nIntrodotto alla pittura da Emilio Iuso; il padre, Arturo Cenisio, era un professore di contrabbasso presso l'orchestra municipale dei San Paolo del Brasile; ha studiato all'Accademia delle Belle Arti di Napoli sotto la guida di Brancaccio. Si \u00e8 espresso anche nell'arte sacra affrescando varie chiese in Calabria e fuori regione, e anche il palazzo Arcivescovile di Cosenza e la sua Sala degli Stemmi, con una tempera di 300 metri quadrati.\nNumerosi sono i suoi dipinti su tela con varie tecniche, i suoi acquerelli e i disegni a china e a carboncino. Le sue pitture mostrano immagini di un paesaggio ritratto con senso impressionistico; vengono ritratte scene di vita quotidiana di quartiere, di feste paesane, di celebrazioni sacramentali e religiose. Molti sono i personaggi femminili, come simboli di rigenerazione e motore della vita.\n\u00c8 presente in cataloghi d'arte;Cosenza, ha dedicato a questo artista una piazza attigua a quella dei Bruzi che fronteggia il palazzo del Comune, a Rose gli \u00e8 dedicata la scuola elementare, e Ugo Campisani lo ha studiato in un libro del 1994."}
{"id": "2924656", "revid": "284427", "url": "https://it.wikipedia.org/wiki?curid=2924656", "title": "Televisi\u00f3n Federal", "text": ""}
{"id": "2924671", "revid": "1305772", "url": "https://it.wikipedia.org/wiki?curid=2924671", "title": "Someday I'll Be Saturday Night", "text": "Someday I'll Be Saturday Night \u00e8 una canzone dei Bon Jovi, scritta da Jon Bon Jovi, Richie Sambora e Desmond Child. \u00c8 stata estratta come secondo singolo dal primo \"Greatest Hits\" del gruppo, \"Cross Road\", nel febbraio del 1995. Si tratta di una delle due tracce inedite del disco, l'altra \u00e8 \"Always\". Ha raggiunto il settimo posto della Official Singles Chart nel Regno Unito.\nInformazioni sulla canzone.\nIl testo della canzone vuole essere un invito ad essere ottimisti di fronte alle avversit\u00e0. La prima strofa introduce i personaggi di Jim, un ragazzo che lotta duramente per trovare un posto di lavoro ed \u00e8 costretto a dormire nella sua auto, e di Billy Jean, una ragazza che \u00e8 stata pi\u00f9 volte abusata sessualmente dal suo padre adottivo e si \u00e8 rivolta alla prostituzione all'et\u00e0 di sedici anni, in lutto per la perdita della sua infanzia, come spiegato nel verso: \"the street-life ain't much better, but at least I'm getting paid\" (\"la vita da strada non \u00e8 molto meglio, ma almeno qui vengo pagata\").\nIl coro del brano fa riferimento alla vita, alla fortuna e alla sopravvivenza, in attesa di momenti migliori (quest'ultimo visto nel cosiddetto \"Saturday Night\", ovvero sabato sera).\nEsibizioni dal vivo.\n\"Someday I'll Be Saturday Night\" \u00e8 ritenuta una delle canzoni preferite dai fan dei Bon Jovi, e per questo la band l'ha spesso suonata durante i propri concerti. A dimostrazione di ci\u00f2, durante l'esibizioni del brano dal vivo, il pubblico ha spesso partecipato con diversi cori e applausi. Una performance live del pezzo \u00e8 presente nel primo album live del gruppo, \"One Wild Night Live 1985-2001\", in cui Jon Bon Jovi canta l'intro lentamente, incoraggiando la gente l\u00ec presente a partecipare. Tale versione dispone anche di un intermezzo prolungato. Durante il \"Lost Highway Tour\", la canzone \u00e8 stata suonata in una versione pi\u00f9 vicina alla registrazione originale in studio, mentre nel successivo \"The Circle Tour\" si \u00e8 ritornati ad una versione pi\u00f9 lenta in stile acustico. \u00c8 stata anche eseguita in alcune date del \"Because We Can - The Tour\", sia con l'arrangiamento acustico che con quello originale.\nVideo musicale.\nIl video musicale della canzone mostra pienamente l'intero significato della canzone stessa in generale, dal momento che vi appaiono i due protagonisti citati nel brano, Jim e Billy Jean, insieme ad altri vari personaggi. In alcune scene del video, fa la sua comparsa anche Jon Bon Jovi mentre legge un giornale seduto in un bar (riprendendo l'immagine utilizzata per la copertina di \"Cross Road\"). Alla fine, Jon incontra gli altri membri del gruppo.\nTracce.\nLe tracce dal vivo sono state registrate al St. Denis Theatre di Montr\u00e9al, in Canada, il 6 dicembre 1994.\nLato B.\nLa canzone \"Good Guys Don't Always Wear White\" \u00e8 presente nella colonna sonora del film \"\". Nonostante sia stato girato anche un video musicale, la traccia non venne mai pubblicata come singolo. Oltre che come lato B di \"Someday I'll Be Saturday Night\", il brano \u00e8 stato inserito nel CD bonus dell'edizione speciale della raccolta \"Cross Road\" e nel box set \"100,000,000 Bon Jovi Fans Can't Be Wrong\"."}
{"id": "2924673", "revid": "5695", "url": "https://it.wikipedia.org/wiki?curid=2924673", "title": "Ospedale della Salp\u00eatri\u00e8re", "text": ""}
{"id": "2924674", "revid": "767487", "url": "https://it.wikipedia.org/wiki?curid=2924674", "title": "Lamberto Riva", "text": "Biografia.\nGi\u00e0 insegnante di storia e filosofia e successivamente preside dell'Istituto Magistrale Bertacchi e del Liceo Classico Manzoni di Lecco.\nAlle elezioni politiche del 1996 viene eletto alla Camera dei deputati con la coalizione de l'Ulivo nel collegio uninominale di Lecco ed entra a far parte della Commissione Cultura."}
{"id": "2924678", "revid": "830939", "url": "https://it.wikipedia.org/wiki?curid=2924678", "title": "Anello Lindblad", "text": "L'Anello Lindblad \u00e8 un grande anello di gas e polvere interstellare situato all'interno del Braccio di Orione, nella Via Lattea; deve il suo nome allo scienziato che per primo ne ipotizz\u00f2 l'esistenza, l'astronomo svedese Per Olof Lindblad, figlio del famoso astrofisico Bertil Lindblad. All'interno dell'Anello Lindblad \u00e8 compreso il Sole e buona parte delle stelle visibili ad occhio nudo in un cielo stellato.\nSecondo alcuni studi, l'Anello Lindblad ha avuto origine circa 50 milioni di anni fa, quando si originarono alcune grandi associazioni OB, oggi in parte dissolte; a quella generazione di stelle appartengono anche due associazioni superstiti, l'Ammasso di Alfa Persei (Mel\u00a020) e Cepheus\u00a0OB6. L'azione combinata del vento stellare e le esplosioni di supernovae generate dalle stelle pi\u00f9 massicce di queste associazioni avrebbero prodotto una potente onda d'urto che avrebbe spazzato via eventuali nubi interstellari, generando cos\u00ec una superbolla del raggio di 200-500\u00a0parsec. Il gas si sarebbe cos\u00ec accumulato ai bordi di questa struttura, dove si sarebbero innescati fenomeni di formazione stellare che hanno infine portato alla nascita di molte delle associazioni\u00a0OB osservabili attorno al Sole, come l'Associazione Scorpius-Centaurus, Orion\u00a0OB2, Cepheus\u00a0OB2 e altre ancora, che costituiscono il grande anello di stelle giovani e massicce noto come Cintura di Gould.\nQuesta nuova generazione di stelle sta a sua volta generando tramite gli stessi processi delle nuove strutture a bolla, che lentamente occupano la grande cavit\u00e0 dell'Anello Lindblad; fra queste vi sono la Bolla Locale, la Bolla di Eridano e la Bolla Loop I."}
{"id": "2924679", "revid": "198277", "url": "https://it.wikipedia.org/wiki?curid=2924679", "title": "Stand-alone (cinema e televisione)", "text": "Stand-alone \u00e8 un termine inglese che pu\u00f2 essere tradotto letteralmente come \"a s\u00e9 stante\", e significa quindi \"indipendente\". \nIn ambito cinematografico e televisivo il termine \u00e8 utilizzato per definire lo schema narrativo di film o episodi appartenenti rispettivamente a serie cinematografiche e televisive. Un prodotto \"stand-alone\" \u00e8 caratterizzato da una trama che si dipana e si risolve in esso fino alla conclusione, senza proseguire o essere strettamente collegato, anche a livello temporale, ad altri episodi della serie.\nQuesto tipo di struttura \u00e8 largamente impiegato nelle serie a carattere poliziesco o investigativo (soprattutto fino agli anni ottanta, ma in minor misura ancora oggi), oltre che nelle sitcom. Tipici esempi di serie composte da episodi \"stand-alone\" sono \"Colombo\", \"La signora in giallo\", \"Magnum, P.I.\" o \"La casa nella prateria\".\nNel cinema, i film stand-alone appartengono spesso al genere supereroistico: alcuni esempi sono \"Joker\" e \"The Batman\" per il DC Extended Universe."}
{"id": "2924680", "revid": "1762097", "url": "https://it.wikipedia.org/wiki?curid=2924680", "title": "Stand-alone", "text": ""}
{"id": "2924681", "revid": "173617", "url": "https://it.wikipedia.org/wiki?curid=2924681", "title": "Internazionali BNL d'Italia 2010 - Singolare maschile", "text": "Il singolare maschile dell'Internazionali BNL d'Italia 2010 \u00e8 stato un torneo di tennis facente parte dell'ATP World Tour 2010.\nIl torneo maschile \u00e8 cominciato il 24 aprile e la finale si \u00e8 disputata domenica 2 maggio. Il campione uscente Rafael Nadal ha confermato il titolo battendo in finale David Ferrer 7-5, 6-2.\nIl torneo \u00e8 stato condizionato dalle numerose defezioni registratisi, infatti oltre agli infortunati di lungo corso Nikolaj Davydenko, Tommy Haas, Juan Mart\u00edn del Potro, Gilles Simon, Radek \u0160t\u011bp\u00e1nek e Ga\u00ebl Monfils, poco prima dell'inizio del torneo hanno ritirato la loro presenza anche il cileno Fernando Gonz\u00e1lez per problemi al ginocchio destro, David Nalbandian per un infortunio alla coscia sinistra, Tommy Robredo per un infortunio subito la settimana precedente il torneo a Barcellona, Andy Roddick per motivi personali e Ivo Karlovi\u0107.\nTeste di serie.\nLe prime otto teste di serie passano direttamente al 2\u00ba turno"}
{"id": "2924682", "revid": "36426", "url": "https://it.wikipedia.org/wiki?curid=2924682", "title": "Istituto di storia della scienza", "text": ""}
{"id": "2924700", "revid": "2198897", "url": "https://it.wikipedia.org/wiki?curid=2924700", "title": "Abisag", "text": "Era una giovane donna di Sunem, un villaggio della trib\u00f9 di Issachar (\"Giosu\u00e8\", ).\nAbisag divenne una serva di Re Davide, ebbe il soprannome di Sunammita. Secondo l'Antico Testamento non ebbe rapporti sessuali con il re (\"Primo libro dei re\", ), ma dopo la morte di Davide fu considerata una delle sue concubine. \u00c8 questo il motivo per cui Salomone intende la richiesta della mano di Abisag da parte del fratellastro Adonia, secondo le tradizioni orientali, come rivendicazione del trono.\nTradizione ebraica.\nLa tradizione ebraica associa Abisag ad un'altra donna di Sunem, che ospit\u00f2 il profeta Eliseo. Questa tradizione per\u00f2 renderebbe falsa l'informazione fornita dall\"'Antico Testamento\". Inoltre, la tradizione ebraica ritiene che re Davide non fece di Abisag una delle sue mogli perch\u00e9 ne aveva gi\u00e0 diciotto, il numero massimo consentito ad un re dalla legge ebraica.\nArte.\nAbisag (o Abishag) viene universalmente conosciuta come una bellezza assoluta, tanto che, secondo alcuni, sarebbe la protagonista del \"Cantico dei Cantici\". Nell'arte, la donna \u00e8 rappresentata, soprattutto da miniatori medievali, sempre a fianco del re Davide, impegnata nel curarlo o ad accudire il suo corpo esanime nel letto di morte. In tali miniature viene rappresentata con le mani incrociate sul petto, simbolo di devozione assoluta e di riverenza al suo re."}
{"id": "2924702", "revid": "148107", "url": "https://it.wikipedia.org/wiki?curid=2924702", "title": "Solitone di Davydov", "text": "Un solitone di Davydov \u00e8 una quasiparticella quantica indicante un'eccitazione che si propaga lungo l'ammide I auto-intrappolato dell'\u03b1 elica della proteina. \u00c8 una soluzione dell'operatore hamiltoniano di Davydov. Il modello di Davydov descrive l'interazione delle vibrazioni dell'ammide con i legami idrogeno che stabilizzano l'\u03b1 elica delle proteine. Le eccitazioni elementari all'interno dell'\u03b1 elica sono fornite dai fononi che corrispondono alle oscillazioni deformazionali del reticolo, e dagli eccitoni che descrivono le eccitazioni interne dell'ammide I del gruppo peptide. Facendo riferimento alla struttura atomica di una regione dell'\u03b1 elica della proteina, il meccanismo che crea il solitone di Davydov (polarone, eccitone) pu\u00f2 essere descritto come segue: l'energia vibrazionale degli oscillatori di stretching di C=O (o ammide I) localizzata sull'\u03b1 elica agisce attraverso un effetto di accoppiamento fononico per distorcere la struttura dell'\u03b1-elica, mentre la distorsione elicoidale reagisce di nuovo attraverso l'accoppiamento dei fononi per intrappolare l'energia oscillatoria dell'ammide I impedendone la sua dispersione. Questo effetto \u00e8 chiamato \"auto-localizzazione\" o \"auto-intrappolamento\". I solitoni in cui l'energia viene distribuita in modo da preservare la simmetria elicoidale sono dinamicamente instabili, e tali solitoni simmetrici una volta che si sono formati, quando si propagano, decadono rapidamente. D'altra parte, un solitone asimmetrico, che spontaneamente rompe le simmetrie locali traslazionali ed elicoidali, possiede l'energia minore ed \u00e8 una solida entit\u00e0 localizzata.\nL'hamiltoniana di Davydov \u00e8 formalmente simile all'hamiltoniana di Fr\u00f6hlich-Holstein per l'interazione di elettroni con un reticolo polarizzabile. Perci\u00f2 l'hamiltoniana dell'operatore di energia formula_1 \u00e8\ndove formula_3 \u00e8 l'hamiltoniana della quasiparticella (eccitone), che descrive il moto delle eccitazioni dell'ammide I tra siti adiacenti; formula_4 \u00e8 l'hamiltoniana del fonone, che descrive\nle vibrazioni del reticolo cristallino; e formula_5 \u00e8 l'hamiltoniana di interazione, la quale descrive l'interazione dell'eccitazione dell'ammide I con il reticolo.\nL'hamiltoniana della quasiparticella (eccitone) formula_3 \u00e8:\ndove:\nL'hamiltoniana del fonone formula_4 \u00e8\ndove:\nInfine, l'hamiltoniana dell'interazione formula_5 \u00e8\ndove formula_33 \u00e8 un parametro anarmonico che scaturisce dall'accoppiamento tra la quasiparticella (eccitone) e gli spostamenti del reticolo (fonone) e parametrizza la forza dell'interazione eccitone-fonone. Il valore di questo parametro per l'\u03b1 elica \u00e8 stato determinato tramite il confronto delle forme di linea di assorbimento calcolate teoricamente con quelle misurate sperimentalmente e dovrebbero essere considerate come la migliore stima aggiornata.\nLe tecniche matematiche che sono utilizzate per analizzare il solitone di Davydov sono simili ad alcune sviluppate nella teoria del polarone. In questo contesto il solitone di Davydov corrisponde a un polarone che \u00e8 (i) \"grande\" da giustificare l'approssimazione del limite, (ii) \"acustico\" perch\u00e9 l'auto-localizzazione sorge da interazioni con altri modi acustici del reticolo, e (iii) \"debolmente accoppiato\" perch\u00e9 l'energia anarmonica \u00e8 piccola rispetto alla larghezza di banda dei fononi.\nIl solitone di Davydov \u00e8 una \"quasiparticella quantistica\" e obbedisce al principio di indeterminazione di Heisenberg. Pertanto, qualsiasi modello che non impone invarianza traslazionale \u00e8 difettoso nella costruzione. La supposizione che il solitone di Davydov sia localizzato a 5 giri dell'\u03b1 elica risulta nell'indeterminazione nella velocit\u00e0 formula_34 del solitone, un fatto che \u00e8 oscurato se si modella il solitone di Davydov come un oggetto classico.\nCi sono tre possibili approcci fondamentali verso il modello di Davydov: (i) la teoria quantistica, in cui sia la vibrazione (eccitoni) dell'ammide I che il movimento della posizione del reticolo (fononi) si comportano meccanicamente come quanti; (ii) la teoria mista quantistica-classica, in cui la vibrazione dell'ammide I \u00e8 trattata meccanicamente in modo quantistico, ma il reticolo \u00e8 classico; e (iii) la teoria classica, dove sia l'ammide I che i movimenti del reticolo sono trattati classicamente."}
{"id": "2924716", "revid": "767487", "url": "https://it.wikipedia.org/wiki?curid=2924716", "title": "Due contro tutti", "text": "Due contro tutti \u00e8 un film parodia del 1962 diretto da Alberto De Martino e Antonio Momplet. \u00c8 una parodia dei film western statunitensi girata in Spagna.\nTrama.\nI fratelli Bull e Jonathan Sullivan, dopo un lungo vagabondaggio, si ritrovano a Golden City, cittadina del profondo West, in mano ad una banda di malfattori manovrati dal sindaco Fast Missouri."}
{"id": "2924718", "revid": "339392", "url": "https://it.wikipedia.org/wiki?curid=2924718", "title": "Consiglio dei ministri europei", "text": ""}
{"id": "2924719", "revid": "2151778", "url": "https://it.wikipedia.org/wiki?curid=2924719", "title": "AMD Radeon HD 6000 series", "text": "La AMD Radeon HD 6000 series, \"Northern Islands\" (precedentemente conosciuta come \"Southern Islands\"), ha debuttato il 22 ottobre 2010 con le HD 6800. Questa \u00e8 la prima famiglia di GPU ad essere commercializzata con il marchio AMD Radeon, dopo che il brand ATI Technologies viene dismesso il 30 agosto 2010.\nDettagli.\nDopo il ritardo accumulato da TSMC per l'iniziale problema dovuto alla resa produttiva dei wafer a 40nm e la crisi economica del 2009, la previsione per l'inizio della produzione di wafer a 28\u00a0nm \u00e8 passata da fine 2010 a inizio 2011.&lt;br&gt;\nAMD ha cos\u00ec deciso di posticipare il rilascio delle proprie GPU, nome in codice Southern Islands da 28\u00a0nm, e di creare una soluzione a met\u00e0 strada tra la serie Evergreen e la Southern Islands. Questa soluzione chiamata, appunto, Northern Islands \u00e8 quindi un chip ibrido a 40\u00a0nm che possiede alcune caratteristiche dell'architettura Southern Islands.&lt;br&gt;\nCon questa nuova generazione di GPU AMD ha deciso di apportare un cambio alle nomenclature; d'ora in avanti le HD 6800 saranno una nuova fascia prestazionale che andr\u00e0 a inserirsi tra le HD 5700 e le HD 5800, e non saranno, come molti si aspettavano, l'evoluzioni delle HD 5800 che prenderanno invece il nome di Radeon HD 6950 e HD 6970. La soluzione doppia GPU \u00e8 la HD 6990 (erede della HD 5970).&lt;br&gt;\nUlteriori novit\u00e0 di questa nuova generazione di GPU sono: il morphological anti-aliasing, una ottimizzazione nella tassellation, l'accelerazione e la riproduzione di Blu-Ray 3D e il gioco in modalit\u00e0 stereoscopica 3D (chiamata da AMD HD3D), e una nuova versione dell'eyefinity migliorata che permette di collegare 4 schermi con una sola scheda video.\nRadeon HD 6800.\nNome in codice Barts, debuttate il 22 ottobre 2010 non sostituiscono le precedenti Radeon HD 5700 (Juniper), ma si affiancheranno ad esse. Per ora rientrano in questa fascia le Radeon HD 6850, Bart Pro (superiori per prestazioni alla 5830) e le HD 6870, Bart XT (che si posizionano tra una 5850 e una 5870).\nBisogna ricordare che le HD 6800 non sono le evoluzioni delle vecchie HD 5800, piuttosto una nuova fascia prestazionale che andr\u00e0 ad inserirsi tra la HD 5700 e HD 5800. Le sostitute delle cypress HD 5800 sono invece le HD 6900 series.\nRadeon HD 6900.\nIn questa sigla prendono posto due tipi di GPU che, in accordo con la vecchia nomenclatura, dovevano rientrare in due classi completamente diverse:\nIl modello Radeon HD 6970 pu\u00f2 supportare al massimo 4 schermi, ma nel corso del 2011 alcune versioni supporteranno fino a 6 monitor collegati alla DisplayPort 1.2 a cascata o con apposito hub. La Radeon HD 6970 dispone di un'architettura VLIW4 anzich\u00e9 VLIW5 come per la serie HD 5800 precedente, avere 4 ALU anzich\u00e9 5 permette un migliore rapporto prestazioni/mm\u00b2 (10% in pi\u00f9 della precedente generazione),si possono cos\u00ec aggiungere pi\u00f9 unit\u00e0 SIMD pur mantenendo identica superficie. Il chip \u00e8 \"equipaggiato\" con 24 unit\u00e0 SIMD ognuna con 16 processori thread. Ogni processore thread avr\u00e0 4 ALU, appunto una in meno della serie precedente HD 5800. Cayman, nella sua massima espressione, avr\u00e0 quindi un totale di 1536 stream processors (cio\u00e8: 24\"SIMD\" x 16\"processori thread\" x 4\"ALU\" o \"stream processor\") e frequenza del core di 880 MHz. Ogni SIMD \u00e8 legata a quattro unit\u00e0 texture, per un totale di 96 dell'intero chip. Come per la precedente generazione AMD usa un bus a 256 bit, chip di memoria GDDR5 da 2Gb che lavorano a 1375\u00a0MHz, ovvero i 5500\u00a0MHz e una larghezza di banda fino a 175 GB/s; e 32 ROP .&lt;br&gt; I consumi dichiarati sono 20 W in idle e TDP a 250 W.\nIl modello radeon HD 6950 avr\u00e0 invece 2 engine SIMD disattivati per un totale di 1408 stream processors e 88 unit\u00e0 texture, memoria GDDR5 da 2 Gb a 1250\u00a0MHz (ovvero 5000\u00a0MHz e un throughput fino a 160 GB/s.). La frequenza del core si attesta a 800\u00a0MHz e il consumo massimo si aggira attorno ai 200 W. La lunghezza della scheda (27.9\u00a0cm) \u00e8 la medesima della HD 6970, entrambe le schede saranno poi equipaggiate con il raffreddamento a camera di vapore, che permette una migliore dissipazione del calore."}
{"id": "2924729", "revid": "767487", "url": "https://it.wikipedia.org/wiki?curid=2924729", "title": "Dio, come ti amo!", "text": "Dio, come ti amo! \u00e8 un film musicarello del 1966 diretto da Miguel Iglesias.\n\u00c8 ispirato alla canzone omonima di Domenico Modugno che vinse il Festival di Sanremo 1966, eseguita dallo stesso Modugno e da Gigliola Cinquetti, interprete anche del film.\nTrama.\nGigliola \u00e8 una nuotatrice italiana in trasferta spagnola. A seguito di competizione, salva una ragazza indigena (Angela) da sicuro annegamento a seguito di malore. Le due diventano amiche per la pelle. Gigliola tempo dopo torna in Spagna. Tra Luis, fidanzato di Angela, e Gigliola nasce un'intesa amorosa non dichiarata da entrambi. Finita la trasferta nella penisola iberica, la nuotatrice italiana torna a casa tra dubbi e bugie. I problemi sono il sentimento non manifesto di Luis ed il casato nobiliare dichiarato all'amica spagnola. Gigliola Di Francesco in realt\u00e0 \u00e8 figlia di domestici al contrario di Luis ed Angela. Tempo dopo, Gigliola riceve telegramma inaspettato dalla Spagna: Angela preannuncia l'arrivo a Napoli. Assente il principe, i genitori ed il fratello di Gigliola fingono di essere i nobili titolari della sfarzosa villa. Il musicarello tra equivoci vari continua sino all'inatteso ritorno del principe. Tutto si conclude per il meglio e con una serie di matrimoni: Gigliola con Luis, Angela con il fratello di Gigliola ed il principe con una nobildonna."}
{"id": "2924731", "revid": "125360404", "url": "https://it.wikipedia.org/wiki?curid=2924731", "title": "Lago Yellowstone", "text": "Il lago Yellowstone \u00e8 un lago degli Stati Uniti d'America, si trova nello Wyoming all'interno del Parco nazionale di Yellowstone, nella parte sud-orientale. \nQuesto lago, il maggiore del parco, misura 32\u00a0km di lunghezza e 23\u00a0km di larghezza e ricopre una superficie di 350\u00a0km\u00b2. La met\u00e0 meridionale del lago si trova all'interno dell'caldera di Yellowstone. \n\u00c8 il pi\u00f9 grande lago di montagna nel Nord America, posto ad un'altitudine di 2357 metri sul livello del mare.. A causa dell'altitudine, la temperatura dell'acqua \u00e8 relativamente bassa in estate (15,6 \u00b0C in media). Il lago ghiaccia in inverno. La sua profondit\u00e0 massima \u00e8 di 117 metri e 42 metri la media.\nAlcune sorgenti termali sono state localizzate sul fondo del lago.\nIl lago, alimentato da diversi torrenti, \u00e8 attraversato da sud a nord dal fiume Yellowstone, pertanto appartiene al bacino idrografico del fiume Missouri, affluente del Mississippi.\nSulle sponde del lago sorge il Lake Hotel."}
{"id": "2924733", "revid": "533647", "url": "https://it.wikipedia.org/wiki?curid=2924733", "title": "Riesi", "text": "Riesi (\"Riesi\" in ) \u00e8 un comune italiano di abitanti del libero consorzio comunale di Caltanissetta in Sicilia.\n\u00c8 situato nella Sicilia centrale vicino alla valle del fiume Salso, a sud della provincia.\nGeografia fisica.\nSi trova 20\u00a0km a sud di Caltanissetta, 73\u00a0km da Agrigento, 63\u00a0km da Enna, 104\u00a0km da Ragusa. Si estende su una superficie di 6.667 ettari ed \u00e8 situato a 330 metri sul livello del mare. Sorge alle falde del Monte Santa Veronica. Riesi era attraversata dalla Strada statale 190 delle Solfare, oggi in variante con due bivi di accesso in citt\u00e0: Riesi Nord e Riesi Sud. A circa 5\u00a0km dalla citt\u00e0 la SS190 incrocia la SS626 della Valle del Salso (Caltanissetta-Gela) Uscita Iudeca.\nClima.\nIl clima \u00e8 mediterraneo. \nStoria.\nDalla preistoria all'Alto medioevo.\nLa circoscrizione territoriale di Riesi fu occupata dalle popolazioni gi\u00e0 dal III-II millennio a.C., dove, successivamente vi si stanziarono Sicani e Siculi. I sepolcri e loculi rinvenuti in contrada Costa di Mandorle risalgono all'epoca dei sicani. Altri cenotafi sono stati ritrovati nelle contrade Porco Spino e Birriggiolo. Con l'avvento dei greci provenienti da Akragas il territorio fu ellenizzato, come riscontrato con scavi archeologici che hanno portato alla luce elementi appartenenti a cascine dell'et\u00e0 ellenica. e quando la sicilia fu conquistata dagli arabi, questi si imbatterono in un luogo disabitato e trascurato che chiamarono \"Rahal-Met\" cio\u00e8 \"casale abbandonato\". Dopo la conquista normanna dell'isola, essa venne spartita e donata dal Gran Conte Ruggero ai discendenti e a quei cavalieri distintisi in battaglia. A Piazza Armerina, insieme a Butera e ai casali di Mazzarino e Garsiliato, fu conferita la potest\u00e0 territoriale su Riesi, poi concessa a Enrico Aleramico.\nIl feudo di Riesi.\nNel 1296 Giacomo II di Aragona concesse i feudi di Riesi e Cipolla a Federico di Moac, per poi affidare nel 1300 la loro propriet\u00e0 a Francesco I Ventimiglia, seguito da Ludovico d'Aragona, Palmerio de Caro, per ritornare nuovamente al casato dei Ventimiglia. Il 12 febbraio 1392, Filippo I Ventimiglia, Maresciallo perpetuo del Regno di Sicilia, nel suo testamento dettato a Catania, divise i suoi beni fra i figli Filippo II, Antonio, Nicola, Ilaria e Preziosa, beneficiando la moglie Costanza Abbate di una rendita di sessanta once d'oro annue. Coinvolti nella ribellione del cugino Antonio I Ventimiglia, conte di Collesano, i figli e la moglie di Filippo I furono privati dei beni nel 1397. Nel 1453 Riesi e Cipolla ritornarono in possesso dei Ventimiglia, con l'investitura a Filippo III Ventimiglia, barone di Pettineo, Riesi e Cipolla, nipote di Filippo I, figlio del detto Francesco I conte di Geraci e Collesano. Da Andrea Ventimiglia, figlio di Antonio di Riesi, nel 1474 eredit\u00f2 la baronia di Riesi il nipote Francesco Gastone Castellar, probabilmente figlio di Ilaria II Ventimiglia, sorella di Andrea, morto senza eredi.\nGiovanni Ruiz de Calcena, cancelliere di re Ferdinando, che aveva ottenuto il territorio di Riesi e Cipolla dalla moglie Giovanna Eleonora Castellar e Ventimiglia, nel 1513 acquis\u00ec la \"licentia populandi\" dal sovrano assieme al \"mero et mixto imperio\", pur non rivendicando mai questo diritto, poich\u00e9 mai si rec\u00f2 in Sicilia ad assumere possesso delle sue terre. Riesi, pertanto continu\u00f2 ad essere quel piccolo borgo di contadini, per la maggior parte stagionali, e coloni che si insediarono tra i piedi del monte Veronica e la Capreria. Tuttavia, questo tentativo di popolare Riesi da parte dei coloni si rivel\u00f2 fallimentare per via della natura paludosa dei terreni e l'assenza di un castello che provvedesse a difendere il villaggio dai continui saccheggi dei briganti.\nAltariva: la fondazione del centro moderno.\nIl territorio rimase disabitato per circa un secolo finch\u00e9, tramite una molteplicit\u00e0 di passaggi, il feudo fu affidato a Pietro Altariva il quale decise di applicare la \"licentia populandi\" spinto dai privilegi politici che, in qualit\u00e0 di nobile, avrebbe acquisito nel momento in cui avrebbe fondato un nuovo centro abitato con pi\u00f9 di ottanta famiglie. Risiedendo in Spagna, Altariva gest\u00ec le sue terre siciliane attraverso un amministratore e un sostituto. Il curatore Pietro Gil stabilitosi a Caltanissetta, rimase al servizio di Altariva solo un biennio; nello stesso tempo Cristoforo Benenati, in un primo momento colui che faceva le veci del Gil per la stipula di contratti, successivamente fu designato procuratore generale ed \u00e8 grazie a lui e al suo spirito di iniziativa se il signore di Riesi riusc\u00ec a rendere esecutiva nel 1647 la licenza di popolamento del feudo gi\u00e0 concessa a Giovanni Ruiz de Calcena 134 anni prima; tuttavia il vecchio insediamento risultava troppo vicino alla palude, ragion per cui il nuovo villaggio sorse di fronte al monte Veronica, estendendosi tra le localit\u00e0 di Canale e Pietrapiatta. I primi abitanti furono contadini, artigiani e burocrati trasferitisi dalle vicine Butera, Mazzarino e Pietraperzia. A due anni dalla sua fondazione, nel 1649 Riesi pass\u00f2 di propriet\u00e0 a Beatrice, figlia di Pietro Altariva e consorte di Diego Moncajo, la quale battezz\u00f2 il villaggio \"Altariva\" in onore del padre, nome che detenne fino al 1700, anno in cui prese definitivamente il nome di Riesi.\nRiesi tra Settecento e Ottocento.\nNel 1700 in Sicilia si verificarono una serie di eventi bellici che per\u00f2 non interessarono Riesi, che nel 1714, per sessantatr\u00e9 anni, pass\u00f2 al regio demanio; nel 1777 pass\u00f2 sotto il dominio della signoria di Luigi Maria Pignatelli e Gonzaga (1742-1801). L'ultimo barone ad essere investito del territorio di Riesi fu Giovanni Ermando: nel 1812, con la nuova costituzione, venne infatti abolito il sistema feudale in Sicilia. Nel 1819 comparve per la prima volta la figura del sindaco aiutato nell'amministrazione del paese dai primi due eletti.\nI moti rivoluzionari del 1820 e del 1848, che recarono gravi danni alla Sicilia, trovarono i cittadini di Riesi pronti a lottare per la causa siciliana e parteciparono cos\u00ec alla lotta antiborbonica seguendo gli ideali del risorgimento italiano. Il XIX secolo, port\u00f2 non solo rivoluzioni, ma anche malattie quali colera, tifo, febbre petecchiale che determinarono la morte di parecchi cittadini. A queste piaghe si aggiunsero anche la disoccupazione e la carestia. I generi alimentari diminuirono e il carovita aument\u00f2 vertiginosamente, tanto che fu necessario istituire nel 1886 il monte frumentario per attenuare le sofferenze dei cittadini pi\u00f9 bisognosi.\nNel 1879 la fillossera devast\u00f2 per intero i vigneti causando nuovi inconvenienti alla gi\u00e0 debole economia riesina. La situazione parve peggiorata per quegli agricoltori che, non potendo adempiere al pagamento delle tasse, furono privati dei loro terreni, confiscati dallo Stato, e per gli zolfatai che con il loro stipendio esiguo non erano in grado di sfamare le famiglie; gli animi esasperati erano pronti a tutto. Nel 1893 vennero fondati i Fasci siciliani a cui presero parte contadini, braccianti, zolfatai che riuscirono a reclamare i loro diritti ottenendo condizioni di lavoro pi\u00f9 umane e retribuzioni adeguate.\nIl Novecento.\nGli inizi del secolo XX furono pervasi da altri gravi episodi: nel luglio del 1914 un assembramento di fanatici mise in atto un tentativo di ribellione e proclamarono la \"Repubblica di Riesi\", esperienza che per\u00f2 termin\u00f2 nel giro di un paio di giorni poich\u00e9 l'ordine pubblico fu tempestivamente ripristinato. L'8 ottobre 1919 accadde un altro triste fatto quando i contadini, stufi dei soprusi, si radunarono per scioperare occupando le terre dei latifondi al grido di \"la terra ai contadini\", ma pure questa rivolta, culminata con la morte di dodici riesini, fu presto repressa. Anni dopo il paese fu travolto dall'avvento del fascismo e dalla seconda guerra mondiale, mentre dal 1946 fu istituito il concorso del sindaco, valido ancora oggi.\nLa diffusa povert\u00e0 prima della fine della seconda guerra mondiale e la difficile situazione sociale protrattasi fino ad oggi hanno costretto diversi riesini ad emigrare. Tra le destinazioni pi\u00f9 frequenti, oltre alle grandi citt\u00e0 italiane, il Belgio, la Francia, la Germania, l'Argentina e la Svezia.\nFino agli anni ottanta molti degli abitanti della citt\u00e0 lavoravano nelle vicine miniere di zolfo di Trabia e Tallarita. I proprietari sfruttarono molto la popolazione impoverita. Molte famiglie per sopravvivere furono costrette a mandare i loro figli a lavorare in miniera, che era a un'ora di cammino dal paese. Entrando nella citt\u00e0 si vede un grande monumento che ricorda la sofferenza dei minatori.\nNel 1961 il pastore valdese Tullio Vinay fond\u00f2 il Servizio Cristiano per combattere la povert\u00e0 e venne costruito il Villaggio Monte degli Ulivi. All'inizio, lo scopo principale era promuovere l'alfabetizzazione tra bambini e adolescenti, poi si aggiunse quello di favorire l'agricoltura e la formazione. Oggi la Chiesa Valdese gestisce un asilo nido, una scuola elementare, una pensione, un consultorio familiare e una piccola fattoria.\nRiesi \u00e8 soffocata da una forte criminalit\u00e0 organizzata. Ogni anno, conflitti interni alla Mafia con le cosche avversarie appartenenti rispettivamente a \"Cosa Nostra\" ed alla \"Stidda\", danno luogo ad incidenti e perdite umane. Nella primavera del 2006, il Presidente Giorgio Napolitano ha sciolto il consiglio comunale ed allontanato il sindaco dai propri incarichi a causa degli evidenti legami tra questi ed il crimine organizzato.\nMolti riesini lasciano ancora le proprie case una volta diplomati per cercare lavoro o studiare in una delle grandi citt\u00e0 italiane. Negli ultimi dieci anni si \u00e8 registrato un forte incremento degli stranieri, soprattutto ucraini, polacchi, romeni e cinesi in cerca di lavoro e fortuna.\nSociet\u00e0.\nEvoluzione demografica.\nFra il XIX e il XX secolo diversi riesini abbandonarono il paese in cerca di fortuna nelle Americhe (Stati Uniti e Argentina in particolare) o in Australia. Negli anni immediatamente successivi alla seconda guerra mondiale la popolazione del comune raggiunse il suo picco pi\u00f9 alto.\nDa Riesi nel Secondo dopoguerra partirono numerose persone per andare ad abitare nelle grandi citt\u00e0 del nord Italia come Milano, Torino, Genova per trovare lavoro nelle nascenti fabbriche.\nNegli ultimi tempi, nel comune \u00e8 in atto una forte crescita di cittadini extracomunitari.\nEtnie e minoranze straniere.\nAl 31 dicembre 2019 gli stranieri residenti a Riesi sono 441, pari al 3,49% della popolazione complessiva. Le comunit\u00e0 pi\u00f9 numerose sono:\nReligione.\nLa religione prevalente \u00e8 quella cattolica. Nel XIX secolo, la Chiesa valdese, un'antica confessione protestante del Nord Italia, acquist\u00f2 una certa influenza grazie all'attivit\u00e0 missionaria svolta in diverse parti della Sicilia. Per un breve periodo, pi\u00f9 della met\u00e0 della popolazione si defin\u00ec \"valdese\" pur continuando ad andare a messa nelle chiese cattoliche ogni domenica. Questo spinse la Curia ad inviare i Salesiani di Don Bosco nell'isola al fine di riconvertire quanti aderirono alla nuova confessione. Oggi, la comunit\u00e0 valdese \u00e8 ridotta ai circa 60 membri di chiesa ed alle rispettive famiglie. Gli emigranti ritornati in Sicilia dall'estero hanno portato con s\u00e9 nuove confessioni. Questa \u00e8 la ragione per cui sono presenti anche due chiese pentecostali ed una \"sala del regno\" dei testimoni di Geova.\nTradizioni e folclore.\nLe principali manifestazioni religiose di Riesi sono:\nSettimana Santa riesina.\n\u00c8 la prima festivit\u00e0 dell'anno. Si articola in una serie di celebrazioni che durano circa una settimana: dalla Domenica delle Palme alla domenica di Resurrezione o di Pasqua.\nLa domenica prima della Pasqua, in piazza Crocifisso, i fedeli partecipano al rito della benedizione delle palme e dei ramoscelli d'ulivo.\nSuccessivamente comincia la prima processione della Settimana Santa riesina. Vengono portate a spalla per le vie del centro storico, le statue di San Pietro e San Paolo che alla fine degli anni cinquanta sostituirono i pi\u00f9 caratteristici e popolari \"Sanpauluna\" censurati da un veto vescovile.\nNei tre sabati che precedono la Pasqua, la chiesa del Santissimo Crocefisso apre le sue porte per un pellegrinaggio alle cinque statue - Veronica, Ges\u00f9 crocefisso, Ecce Homo, Addolorata e San Giovanni - protagoniste della Settimana Santa. Al tramonto, un filo di mortaretti, che percorre due volte il perimetro della piazza, viene acceso.\nIl Gioved\u00ec Santo si svolge la lavanda dei piedi. Alla fine della celebrazione, dalla piazza si snoda un corteo composto dal comitato, le autorit\u00e0, giovani vestiti da romani e il popolo che si recano nella chiesa del Santissimo Crocifisso, da cui escono le statue dell'Ecce Homo e di San Giovanni. Portati a spalla arrivano alla scalinata di San Giuseppe dove viene recitata 'La Condanna', alla fine vi \u00e8 una fiaccolata e fuochi pirotecnici. I simulacri percorrono diverse vie del paese facendo delle soste, prima nella chiesa di Maria Santissima del Rosario, poi, nella chiesa Madre e infine rientrano nella chiesa del Santissimo Crocifisso.\nAlle cinque del mattino vengono sparati ventuno colpi di \"cannone\". Alle 5.30 escono dalla chiesa del crocifisso l'Addolorata e San Giovanni. Intorno alle 6, dall'alto di un balcone, nella zona pi\u00f9 antica del paese - il Canale - viene recitata una poesia alla Santa Madre che suo figlio \u00e8 stato condannato. Alle 15, nei quattro canti pi\u00f9 importanti di Riesi, i \"Quattru Cantunera\" avviene il doloroso incontro - \"La giunta\". Preceduto dal suono del tamburo e della tromba, San Giovanni corre verso Ges\u00f9 con la croce e ritorna dall'Addolorata.\nDopo un ulteriore lancinante squillo di tromba avviene la \"Giunta\", la Madonna bacia la mano del Cristo: si verifica l'incontro tra la Veronica, che asciuga il volto del Cristo e ad uno scoppio della \"maschiata\". Dopo l'azione della Veronica si prosegue verso il Calvario. Alle 16, sotto la musica della \"lacrima\", Ges\u00f9 viene crocifisso.\nAlle 19, accompagnata dalle autorit\u00e0 locali, l'urna va a raccogliere le sacre spoglie. Alle ore 20.30 avviene la \"scinnenza\" - deposizione. Al segnale della \"truccola\" (due pezzi di legno che si urtano uno sull'altro) i portatori dei simulacri muovono tre passi avanti e due indietro. Verso la mezzanotte prima che la sacra Urna e i simulacri rientrano nella chiesa del Santissimo Crocifisso, nella piazza principale antistante la Basilica-Santuario Maria Santissima della Catena, un gioco pirotecnico conclude la serata.\nIntorno alle 23.00 inizia la Veglia Pasquale che si conclude intorno all'una con fiaccolate, fuochi pirotecnici e \"maschiate\" e scampanii di campane.\nA Pasqua, alle 10, davanti alla Matrice, San Pietro e San Paolo fanno incontrare in una \"giunta\" di festa la Madonna con il Salvatore. Alle 20.30 la giunta finale: nei quattro canti di citt\u00e0, la Santa Madre riabbraccia il figlio di Dio.\nFesta della Santissima Madonna della Catena.\nLa Madonna della Catena, festeggiata la seconda domenica di settembre, \u00e8 la patrona della citt\u00e0. La festa consiste in una parata per le vie centrali del paese da parte della locale banda musicale.\nIl giorno della festa vede vari pellegrini provenire dai paesi vicini, nella notte, alcuni a piedi scalzi. Alle due di notte i giovani si riuniscono alla periferia del paese e in un clima di preghiera, quando i pellegrini si sono radunati in gran numero, ci si incammina insieme verso il santuario dove, alle 4 del mattino viene celebrata la Santa Messa. La processione viene celebrata fra il tardo pomeriggio e la tarda serata. Quando il simulacro della Madonna della Catena esce dal portone centrale della Chiesa Madre ha luogo un violento frastuono; contemporaneamente comincia a suonare la banda musicale e viene fatta una maschiata seguita da un assordante suono di campane. Dopo aver girovagato per le vie del paese il simulacro rientra nella chiesa madre splendidamente illuminato e seguito da un folto numero di parroci e fedeli.\nIl luned\u00ec successivo, alle ore 21,00, viene dato al popolo riesino un grandioso spettacolo di giochi d'artificio.\nFesta di San Giuseppe.\nLa festa in onore del patriarca San Giuseppe, che si festeggia il 19 marzo e l'ultima domenica di luglio, \u00e8 per antonomasia la festa degli artigiani.\nSono molte le persone che dedicano l'altare a San Giuseppe come atto di devozione per grazia ricevuta dal santo. Doni richiesti per episodi vari. Storie diverse ma intrecciate dalla grande fede per il patriarca della sacra famiglia. L'altare \u00e8 composto da una tavolata a pi\u00f9 piani situata nell'angolo di due pareti in modo decrescente, apparecchiata con piatti tipici e ornata da frutta e altre prelibatezze; sopra l'altare \u00e8 collocato un quadro di San Giuseppe. Quanto \u00e8 posto nei diversi piani della tavolata sar\u00e0 consumato dai poveri del paese il giorno della festa, inoltre viene imbandita una ricca tavola per i tre, sei, nove o i tredici santi che partecipano alla cena. Questa tavolata si chiama Artaru, perch\u00e9 i poveri che consumano il pranzo rappresentano rispettivamente la Madonna, San Giuseppe e Ges\u00f9 Bambino. \u201cSan Giuseppe voli trafficu\u201d, (ossia preparazione e fatica), \u00e8 la frase rituale che si mormora in ogni casa nella quale, come da regola gli innumerevoli preparativi precedono la scenografica mensa sacra dedicata al santo.\nOltre alla tradizione, San Giuseppe \u00e8 festeggiato da tutta la comunit\u00e0. Alla solenne celebrazione eucaristica presieduta dal vicario che si svolge presso la chiesa di San Giuseppe segue una solenne processione del simulacro del santo per le vie del paese. Non manca poi, come ogni anno, l'abituale fiaccolata alla scalinata San Giuseppe e lo sparo di moschetteria; Segue uno spettacolare Castiddu di fuocu (giochi pirotecnici vari), con musiche concertistiche nella serata successiva.\nCultura.\nCucina.\nLe preparazioni tipiche sono appartenenti alla tradizione siciliana. Importante anche la produzione vitivinicola.\nEconomia.\nDopo il declino dell'industria di zolfo, solfato di calcio e di barite il suo mercato \u00e8 divenuto soprattutto agricolo, con un'economia basata sulla produzione di cereali, mandorle, uva, olive, carciofi, pesche e foraggi. Parecchio praticato \u00e8 pure l'allevamento bovino, ovino e avicolo. Sono presenti una cooperativa e due frantoi privati. La cantina sociale \"La vite\" della provincia si trova a Riesi, dove opera una pressa meccanica. C'\u00e8 anche una piccola produzione orafa e alcune piccole societ\u00e0 di ingegneria meccanica ed elettronica. Negli ultimi anni il paese \u00e8 stato protagonista di una crescita economica grazie alla nascita di fabbriche appartenenti al polo tessile, che di fatto, oggi non esistono pi\u00f9 e si \u00e8 in una fase di calo economico e demografico.\nLo zolfo di Riesi nel passato.\nL'attivit\u00e0 mineraria \u00e8 quella che pi\u00f9 di altre ha segnato il passato di Riesi. Dopo gli anni cinquanta la concorrenza americana sbaragli\u00f2 la produzione solfifera della provincia Nissena per cui la stragrande maggioranza delle miniere, di l\u00ec a poco, fu costretta a chiudere.\nSuperato il centro abitato di Riesi, verso il confine con il comune di Sommatino, dopo circa 15 minuti di strada, in corrispondenza del ponte Muntina, sulla destra sorgono gli impianti delle miniere di Trabia e Tallarita, una delle pi\u00f9 grandi solfare siciliane, dove in passato si estraevano fino a 10.000 tonnellate per cantiere di minerale solfifero ogni anno. Il grande bacino minerario, sito tra Riesi e Sommatino \u00e8 attraversato dal fiume Imera Meridionale alla cui sinistra si trova la Tallarita e alla destra la Trabia. Le miniere sfruttavano un giacimento solfifero incassato fra i sedimenti della cosiddetta Formazione Gessoso-Solfifera del Miocene superiore, molto conosciuta e studiata dai geologi di tutto il mondo. Nella miniera Trabia, conosciuta in passato anche come la \"Sulfara ranni\" (Solfara grande) i primi lavori estrattivi risalgono intorno al 1730; il minerale, a causa della poca profondit\u00e0, era cos\u00ec abbondante da essere visibile senza bisogno di scavare per cui bastavano una pala ed un piccone per raccoglierne grandi quantit\u00e0. A partire dal 1830 per\u00f2, grazie all'introduzione di nuovi mezzi meccanici l'attivit\u00e0 assunse una maggiore rilevanza. Attorno alle miniere fu edificato pure un villaggio presso il quale vi erano una stazione dei carabinieri, un ufficio postale, una cappella, uno spaccio e gli alloggi per 300 dipendenti e relative famiglie. Gli impianti consistevano esternamente di una torre (o castelletto) sulla quale era sistemato un argano che garantiva il movimento verticale dei vagoncini che, riempiti di minerale nei cantieri sotterranei, venivano trasportati all'esterno. Il minerale estratto veniva di seguito arricchito in stabilimenti che spesso erano attigui alla miniera, dove, all'interno di forni speciali, si procedeva alla separazione dello zolfo dalla roccia calcarea. All'interno della miniera, nelle viscere della terra, i minatori scavavano incessantemente per tutto il giorno e a causa della temperatura elevata erano costretti a lavorare seminudi. Nel 1904 oltre all'introduzione di metodi meccanici venne costruita anche una teleferica lunga 10\u00a0km che collegava la stazione ferroviaria di Campobello di Licata, della linea Canicatt\u00ec-Licata con il bacino minerario Trabia-Tallarita. Negli anni venti, nel pieno dell'attivit\u00e0 estrattiva, queste miniere davano lavoro a poco meno di 3.000 minatori. Nel 1957, in conseguenza di una esplosione di grisou, fran\u00f2 un pozzo (Scordia) che caus\u00f2 molte perdite umane. La miniera fu chiusa nel 1975. Oggi gli antichi edifici nei quali un tempo lavoravano migliaia di minatori siciliani rappresentano soltanto ottimi esempi archeologico-industriali, dove particolarmente suggestivi sono i resti delle infrastrutture di lavorazione, tra i quali l'interminabile sequenza dei forni Gill (sistema pi\u00f9 moderno di fornaci per la fusione). Spentasi l'industria mineraria ai giorni nostri Riesi \u00e8 una cittadina che fa dell'agricoltura la sua principale fonte di sostentamento. Dal 2010 nell'area mineraria \u00e8 presente un Museo delle Solfare di Trabia Tallarita, un'esposizione multimediale permanente dedicata all'epopea dello zolfo nisseno."}
{"id": "2924741", "revid": "247933", "url": "https://it.wikipedia.org/wiki?curid=2924741", "title": "Yellowstone (lago)", "text": ""}
{"id": "2924744", "revid": "104458", "url": "https://it.wikipedia.org/wiki?curid=2924744", "title": "Liv Grete Skjelbreid-Poir\u00e9e", "text": ""}
{"id": "2924746", "revid": "336009", "url": "https://it.wikipedia.org/wiki?curid=2924746", "title": "Suzuki SX4 Sedan", "text": ""}
{"id": "2924749", "revid": "110157", "url": "https://it.wikipedia.org/wiki?curid=2924749", "title": "Campionato europeo di hockey su slittino 2005", "text": "Il I campionato europeo di hockey su slittino si \u00e8 disputato a Zl\u00edn, Repubblica Ceca, tra il 10 e il 17 aprile 2005.\nSei furono le compagini iscritte: , , , , , .\nSi gioc\u00f2 un girone all'italiana di sola andata, con 2 punti assegnati in caso di vittoria ed 1 in caso di pareggio."}
{"id": "2924750", "revid": "110157", "url": "https://it.wikipedia.org/wiki?curid=2924750", "title": "Feast of Wire", "text": "Feast of Wire \u00e8 il quarto album di studio dei Calexico pubblicato nel febbraio del 2003."}
{"id": "2924759", "revid": "1534511", "url": "https://it.wikipedia.org/wiki?curid=2924759", "title": "Barione lambda", "text": "In fisica delle particelle i barioni lambda sono barioni contenenti un quark up (u), un quark down (d) e un terzo quark che pu\u00f2 essere un quark strange, charm o bottom.\nLa prima particella lambda fu scoperta nel 1947 durante uno studio delle interazioni dei raggi cosmici. Nonostante si prevedesse che la particella avesse una vita media dell'ordine di ~10\u221223 secondi, essa in realt\u00e0 mostr\u00f2 una vita media dell'ordine di 10\u221210 secondi. La propriet\u00e0 per la quale la particella mostrava una vita media cos\u00ec lunga fu nominata \"stranezza\" (strangeness, in inglese) e port\u00f2 alla scoperta del quark strange.\nInoltre queste scoperte portarono alla formulazione del principio di \"conservazione della stranezza\", secondo il quale particelle leggere decadono pi\u00f9 lentamente se hanno stranezza (dovuto al fatto che i canali di decadimento non deboli devono preservare la stranezza, che invece pu\u00f2 essere violata da decadimenti deboli).\nLista.\nI simboli incontrati in questa liste sono: I (\"isospin\"), J (\"operatore momento angolare totale\"), P (\"parit\u00e0\"), Q (\"carica\"), S (\"stranezza\"), C (\"charmness\"), B\u2032 (\"bottomness\"), T (\"topness\"), B (\"numero barionico\"), u (\"quark up\"), d (\"quark down\"), s (\"quark strange\"), c (\"quark charm\"), b (\"quark bottom\"), t (\"quark top\"), e altre particelle subatomiche.\nLe antiparticelle non sono elencate in questa tabella; tuttavia, esse avrebbero semplicemente tutti i quark mutati in antiquark, e Q, B, S, C, B\u2032, T, avrebbero segni opposti. I valori di I, J, e P in rosso non sono stati fermamente stabiliti sperimentalmente, ma sono comunque previsti dal modello a quark e sono coerenti con le misurazioni effettuate. Il barione lambda top (\u039b+t) non \u00e8 elencato perch\u00e9 non ne \u00e8 prevista l'osservazione dato che i quark top non sono abbastanza stabili per formare barioni."}
{"id": "2924762", "revid": "1543377", "url": "https://it.wikipedia.org/wiki?curid=2924762", "title": "Supercoppa europea 1996 (pallavolo maschile)", "text": "La Supercoppa europea di pallavolo maschile 1996 si \u00e8 svolta dal 12 al 13 ottobre 1996 a Monaco di Baviera, in Germania: al torneo hanno partecipato 4 squadre di club europee e la vittoria finale \u00e8 andata per la prima volta al Cuneo Volley Ball Club.\nRegolamento.\nLe squadre hanno disputato semifinali, finale per il terzo posto e finale."}
{"id": "2924766", "revid": "1534511", "url": "https://it.wikipedia.org/wiki?curid=2924766", "title": "Barione sigma", "text": "In fisica delle particelle, i barioni sigma (\u03a3) sono barioni contenenti una combinazione qualsiasi di due quark up (u) e down (d) ed un terzo quark che pu\u00f2 essere un quark strange (s), charm (c) o bottom (b).\nLista.\nI simboli incontrati in queste liste sono: I (\"isospin\"), J (\"operatore momento angolare totale\"), P (\"parit\u00e0\"), u (\"quark up\"), d (\"quark down\"), s (\"quark strange\"), c (\"quark charm\"), t (\"quark top\"), b (\"quark bottom\"), Q (\"carica\"), B (\"numero barionico\"), S (\"stranezza\"), C (\"charmness\"), B\u2032 (\"bottomness\"), T (\"topness\"), ed altre particelle subatomiche.\nLe antiparticelle non sono elencate in questa tabella; tuttavia, esse avrebbero semplicemente tutti i quark mutati in antiquark, e Q, B, S, C, B\u2032, T, avrebbero segni opposti. Per amor di completezza, i barioni sigma top (\u03a3++t) sono elencati, ma non ne \u00e8 prevista l'osservazione dato che i quark top non sono abbastanza stabili per formare barioni. "}
{"id": "2924769", "revid": "729019", "url": "https://it.wikipedia.org/wiki?curid=2924769", "title": "Coppa del Mondo di biathlon 1978", "text": "La Coppa del Mondo di biathlon 1978 fu la prima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio il 13 gennaio 1978 a Ruhpolding, in Germania Ovest, ed erano previste soltanto gare maschili.\nFurono disputate 10 gare in 5 diverse localit\u00e0. Nel corso della stagione si tennero a Hochfilzen i Campionati mondiali di biathlon 1978, validi anche ai fini della Coppa del Mondo, il cui calendario non contempl\u00f2 dunque interruzioni.\nIl tedesco orientale Frank Ullrich si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0.\nRisultati.\nLegenda:\nIN = individuale\nSP = sprint\nRitiri.\nI seguenti atleti si sono ritirati durante la stagione:"}
{"id": "2924770", "revid": "195739", "url": "https://it.wikipedia.org/wiki?curid=2924770", "title": "Lambda (particella)", "text": ""}
{"id": "2924772", "revid": "195739", "url": "https://it.wikipedia.org/wiki?curid=2924772", "title": "Particella lambda", "text": ""}
{"id": "2924774", "revid": "729019", "url": "https://it.wikipedia.org/wiki?curid=2924774", "title": "Coppa del Mondo di biathlon 1979", "text": "La Coppa del Mondo di biathlon 1979 fu la seconda edizione della manifestazione organizzata dall'Unione Internazionale del Pentathlon Moderno e Biathlon; erano previste soltanto gare maschili.\nFurono disputate 10 gare. Nel corso della stagione si tennero a Ruhpolding i Campionati mondiali di biathlon 1979, validi anche ai fini della Coppa del Mondo, il cui calendario non contempl\u00f2 dunque interruzioni.\nIl tedesco orientale Klaus Siebert si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Frank Ullrich era il detentore uscente della Coppa generale\nRisultati.\nLegenda:\nIN = individuale\nSP = sprint\nRitiri.\nI seguenti atleti si sono ritirati durante la stagione:"}
{"id": "2924776", "revid": "729019", "url": "https://it.wikipedia.org/wiki?curid=2924776", "title": "Coppa del Mondo di biathlon 1980", "text": "La Coppa del Mondo di biathlon 1980 fu la terza edizione della manifestazione organizzata dall'Unione Internazionale del Pentathlon Moderno e Biathlon; erano previste soltanto gare maschili.\nFurono disputate 10 gare. Nel corso della stagione si tennero a Lake Placid i XIII Giochi olimpici invernali, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nIl tedesco orientale Frank Ullrich si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Klaus Siebert era il detentore uscente della Coppa generale\nRisultati.\nLegenda:\nIN = individuale\nSP = sprint\nRitiri.\nI seguenti atleti si sono ritirati durante la stagione:"}
{"id": "2924780", "revid": "729019", "url": "https://it.wikipedia.org/wiki?curid=2924780", "title": "Coppa del Mondo di biathlon 1981", "text": "La Coppa del Mondo di biathlon 1981 fu la quarta edizione della manifestazione organizzata dall'Unione Internazionale del Pentathlon Moderno e Biathlon; erano previste soltanto gare maschili.\nFurono disputate 10 gare. Nel corso della stagione si tennero a Lahti i Campionati mondiali di biathlon 1981, validi anche ai fini della Coppa del Mondo, il cui calendario non contempl\u00f2 dunque interruzioni.\nIl tedesco orientale Frank Ullrich si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Ullrich era il detentore uscente della Coppa generale.\nRisultati.\nLegenda:\nIN = individuale\nSP = sprint\nRitiri.\nI seguenti atleti si sono ritirati durante la stagione:"}
{"id": "2924782", "revid": "729019", "url": "https://it.wikipedia.org/wiki?curid=2924782", "title": "Coppa del Mondo di biathlon 1982", "text": "La Coppa del Mondo di biathlon 1982 fu la quinta edizione della manifestazione organizzata dall'Unione Internazionale del Pentathlon Moderno e Biathlon; erano previste soltanto gare maschili.\nFurono disputate 10 gare. Nel corso della stagione si tennero a Minsk i Campionati mondiali di biathlon 1982, validi anche ai fini della Coppa del Mondo, il cui calendario non contempl\u00f2 dunque interruzioni.\nIl tedesco orientale Frank Ullrich si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Ullrich era il detentore uscente della Coppa generale\nRisultati.\nLegenda:\nIN = individuale\nSP = sprint\nRitiri.\nI seguenti atleti si sono ritirati durante la stagione:"}
{"id": "2924784", "revid": "110157", "url": "https://it.wikipedia.org/wiki?curid=2924784", "title": "Campionato europeo di hockey su slittino 2007", "text": "Il II Campionato europeo di hockey su slittino si \u00e8 svolto a Pinerolo, Italia, tra il 18 e il 24 novembre 2007\nSette furono le formazioni iscritte: , , , , , , .\nLa formula rimase invariata rispetto alla precedente edizione, con un girone all'italiana di sola andata. Cambi\u00f2 invece il sistema di punteggio, con l'abolizione del pareggio, e l'introduzione di un tempo supplementare ed eventualmente dei rigori in caso di ulteriore parit\u00e0: 3 punti alla vincitrice nei tempi regolamentari, 2 alla vincitrice ai supplementari o ai rigori, 1 alla sconfitta ai supplementari o ai rigori.\nSi \u00e8 trattata dell'ultima edizione a cadenza biennale: nel 2008 l'IPC decise di varare un calendario delle manifestazioni internazionali che prevede lo svolgimento dei campionati continentali con cadenza quadriennale, nell'anno successivo alle Paralimpiadi invernali."}
{"id": "2924786", "revid": "4252", "url": "https://it.wikipedia.org/wiki?curid=2924786", "title": "Gillo da Villalta", "text": "Figlio illegittimo della nobile famiglia dei Villalta, nonostante la sua origine egli ebbe grande credito nel Friuli di allora. Come arcidiacono di Aquileia egli compare per la prima volta in un documento del 28 maggio 1293, all'epoca del patriarca Raimondo della Torre.\nIl 2 settembre dello stesso anno Gillo viene nominato quale intermediario per risolvere le controversie fra patriarca e Tolberto e Biaquino da Camino dei Caminesi di Sotto: il 10 marzo 1294 \u00e8 presente a Padova con lo stesso patriarca per dirimere tale controversia. L'8 aprile 1299, alla morte del patriarca Raimondo, Gillo fu eletto vicedomino della chiesa di Aquileia, nomina riconfermata al decesso del patriarca Pietro Gerra, il 24 febbraio 1301. Durante il periodo di sede vacante patriarcale seguita alla morte del patriarca, si scontrarono per conquistare il ruolo di capitano generale del Patriarcato il conte di Ortenburg ed Enrico conte di Gorizia; Gillo sostenne quest'ultimo al fianco di Gherardo da Camino. Da quel momento (5 luglio 1301) l'arcidiacono apparir\u00e0 sempre come legato ai Caminesi e partecipe delle loro vicende.\nAlla morte del patriarca Ottobuono, avvenuta nel gennaio del 1315, il Capitolo aquileiese elesse Gillo da Villalta quale patriarca (16 febbraio 1315) tuttavia, essendo egli di illegittimi natali, necessitava di una dispensa pontificia, per ottenere la quale egli si mise in viaggio per Avignone. La sede pontificia era per\u00f2 in quel momento vacante e ogni decisione fu sospesa; eletto Giovanni XXII, questi nomin\u00f2 patriarca Cassono della Torre, gi\u00e0 arcivescovo di Milano."}
{"id": "2924787", "revid": "125311327", "url": "https://it.wikipedia.org/wiki?curid=2924787", "title": "Laverda GS Lesmo", "text": "La GS Lesmo \u00e8 una motocicletta della Moto Laverda prodotta dal 1985 al 1989 nella cilindrata 125 cm\u00b3.\nDescrizione.\nQuesta moto \u00e8 munita di una copertura della carena del tipo integrale, ma munita di aperture laterali per lasciare in vista il motore, le frecce sono integrate nella carena, mentre nell'impianto frenante si ha il doppio freno a disco anteriore da 240mm, mentre al posteriore si ha un solo disco da 240 e la pinza \u00e8 alloggiata su una piastra oscillante, le ruote hanno misure diverse, da 16\" all'anteriore e 18\" al posteriore. \nLa moto ebbe un'evoluzione nella GSR 125 del 1988, con carena bianca/rossa e doppio faro tondo, ma di questa moto furono prodotti solo pochi pezzi di preserie. Il telaio della GS Lesmo far\u00e0 successivamente da base per la fallimentare Navarro con motore Cagiva."}
{"id": "2924791", "revid": "106908", "url": "https://it.wikipedia.org/wiki?curid=2924791", "title": "Signore di Saint Ouen", "text": "Il Signore di Saint Ouen \u00e8 un titolo nobiliare ereditario. In particolare in periodo medievale le varie Isole del Canale vennero suddivise in feudi affidate ai \"Seigneur\". \nIl primo Signore di Saint Ouen di cui si abbia notizia \u00e8 Sir Reginald de Carteret vissuto nel 1125 d.C. Da allora si sono succeduti molti signori ma sempre appartenenti alla famiglia Carteret.\nNon essendo mai stata provata una cessione od acquisto del feudo, la tradizione sostiene che esso sia stato conquistato con la forza.\nIl loro \"punto di riferimento\" \u00e8 il castello di Saint Ouen in cui risiedono da oltre otto secoli. L'attuale Signore \u00e8 Charles Guy Malet de Carteret il quale conserva il titolo ma non i poteri ed i privilegi che vi erano collegati in periodo medievale.\nPer molti anni i Signori di Saint Ouen tennero anche il titolo di Signore di Sark; infatti fu Hellier de Cartert, Signore di Saint Ouen, a colonizzare Sark con 40 famiglie di coloni provenienti da Saint Ouen. Tennero il titolo fino al 1720 quando John Carteret,erede di Charles de Carteret, lo vendette a causa di difficolt\u00e0 economiche a James Milner."}
{"id": "2924793", "revid": "729019", "url": "https://it.wikipedia.org/wiki?curid=2924793", "title": "Stazione di Soresina (SNFT)", "text": "La stazione di Soresina, detta anche \"Soresina Citt\u00e0\", era una delle principali della linea ferroviaria Cremona-Iseo in concessione alla Societ\u00e0 Nazionale Ferrovie e Tramvie, a servizio dell'omonimo comune.\nPosto a poca distanza dalla stazione FS, sui era raccordato, l'impianto fu in esercizio fra il 1914 e il 1956.\nStoria.\nLa stazione fu aperta il 25 novembre 1914, come capolinea della breve linea per Soncino, primo tronco dell'itinerario Cremona-Iseo.\nL'impianto era gestito dalla concessionaria della linea, la Societ\u00e0 Nazionale Ferrovie e Tramvie (SNFT).\nNel 1926 fu attivato il tronco per Cremona, passante per Annicco, Grumello e Sesto.\nIn conseguenza del mutato clima politico del secondo dopoguerra, non favorevole agli investimenti nel trasporto su rotaia, per poter accedere ai finanziamenti statali la societ\u00e0 esercente si vide costretta a sopprimere la linea nel 1956.\nIl fabbricato viaggiatori venne in seguito adibito a ristorante e l'ex piazzale ferroviario trasformato in giardino.\nStrutture e impianti.\nLa stazione, di testa, disponeva di quattro binari; il primo di essi, tronco, serviva il magazzino merci, gli altri erano dedicati al servizio viaggiatori e terminavano immettendosi in una piattaforma girevole per la giratura delle locomotive.\nCompletavano la dotazione dell'impianto una rimessa locomotive a due binari.\nLa stazione era raccordata alla limitrofa stazione FS, posta sulla ferrovia Treviglio-Cremona"}
{"id": "2924796", "revid": "125150951", "url": "https://it.wikipedia.org/wiki?curid=2924796", "title": "Associazione Sportiva Dilettantistica Calcio Caerano 1956", "text": "L'Associazione Sportiva Dilettantistica Calcio Caerano 1956 \u00e8 la principale societ\u00e0 calcistica di Caerano di San Marco (TV). Attualmente milita nel girone D veneto di Promozione\nIl simbolo della societ\u00e0, che gioca i match interni al \"Comunale\", \u00e8 il Leone di San Marco ed i colori sociali sono il bianco ed il rosso.\nStoria.\nL'Associazione Calcio Caerano, nata nel 1956, nel Campionato Interregionale 1988-1989 e nel Campionato Nazionale Dilettanti 1997-1998 sfiora la promozione in Serie C2 classificandosi secondo in entrambe le occasioni. Nelle stagioni 1999-2000 e 2000-2001 il Caerano si fuse con il Montello dando vita all'U.S. Monte, che partecip\u00f2 al campionato di Eccellenza Veneto. L'esperienza si concluse con l'unico risultato di aver provocato la scomparsa delle due societ\u00e0, costrette, per rinascere, a ripartire dalla Terza Categoria."}
{"id": "2924800", "revid": "110157", "url": "https://it.wikipedia.org/wiki?curid=2924800", "title": "Waldbach (Gusterath)", "text": "Il Waldbach \u00e8 un affluente alla sinistra orografica del Ruwer, nella Renania-Palatinato (Germania). Le sue sorgenti si trovano nel territorio del comune di Gusterath mentre l'immissione nel Ruwer ha luogo a Gusterath-Tal. Nel suo corso il fiume scende di un dislivello di 163\u00a0m dopo aver percorso 2,409\u00a0km fra sorgente e sbocco."}
{"id": "2924805", "revid": "124123", "url": "https://it.wikipedia.org/wiki?curid=2924805", "title": "Paul Douglas", "text": "Biografia.\nPaul Douglas fu giocatore professionista di football, poi cronista sportivo radiofonico, prima di esordire a Broadway nel 1935. Dopo diversi anni di gavetta, nel 1946 ottenne un trionfale successo personale con il ruolo del rozzo Harry Brock nella commedia brillante \"Nata ieri\" di Garson Kanin, che gli valse il premio \"Clarence Derwent Awards\".\nArriv\u00f2 al cinema nel secondo dopoguerra, debuttando nel film \"Lettera a tre mogli\" (1949), elegante commedia degli equivoci diretta da Joseph L. Mankiewicz. Con la sua corporatura massiccia e il volto \"vissuto\", interpret\u00f2 spesso parti di uomo di mezza et\u00e0 cinico e irruente, sia in commedie che in opere drammatiche. Imperson\u00f2 il capitano di polizia Tom Warren in \"Bandiera gialla\" (1950), di Elia Kazan, accanto a Richard Widmark, l'aggressivo pescatore Jerry nel torbido melodramma \"La confessione della signora Doyle\" (1952) di Fritz Lang, accanto a Barbara Stanwyck e Robert Ryan, lo spregiudicato uomo d'affari Josiah Walter Dudley in \"La sete del potere\" (1954), e il gangster Rocco, che si redime per amore nella commedia sentimentale \"Questa notte o mai\" (1957).\nPaul Douglas mor\u00ec improvvisamente l'11 settembre 1959, per un attacco cardiaco, all'et\u00e0 di 52 anni. Gli era appena stata offerta la parte del fedifrago dirigente d'azienda Jeff Sheldrake (ruolo che and\u00f2 poi a Fred MacMurray) nella commedia di Billy Wilder \"L'appartamento\" (1960). Venne inoltre sostituito dall'attore Jack Warden per un episodio della serie televisiva \"Ai confini della realt\u00e0\", dal titolo \"The Mighty Casey\".\nVita privata.\nDal 1942 al 1946 Douglas fu sposato con l'attrice Virginia Field, da cui ebbe la figlia Margaret, nata nel 1945. Nel 1950 si rispos\u00f2 con l'attrice Jan Sterling, da cui ebbe un figlio, Adams, nato nel 1955 e morto nel 2003.\nDoppiatori italiani.\nNelle versioni in italiano dei suoi film, Paul Douglas \u00e8 stato doppiato da:"}
{"id": "2924808", "revid": "729019", "url": "https://it.wikipedia.org/wiki?curid=2924808", "title": "Coppa del Mondo di biathlon 1983", "text": "La Coppa del Mondo di biathlon 1983, sesta edizione della manifestazione organizzata dall'Unione Internazionale del Pentathlon Moderno e Biathlon, fu la prima a prevedere un circuito di gare femminili.\nIn campo maschile furono disputate 10 gare; nel corso della stagione si tennero ad Anterselva i Campionati mondiali di biathlon 1983, validi anche ai fini della Coppa del Mondo, il cui calendario non contempl\u00f2 dunque interruzioni. Il tedesco occidentale Peter Angerer si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Frank Ullrich era il detentore uscente della Coppa generale.\nIn campo femminile la norvegese Gry \u00d8stvik si aggiudic\u00f2 la coppa di cristallo; non vennero stilate classifiche di specialit\u00e0.\nUomini.\nRisultati.\nLegenda:\nIN = individuale\nSP = sprint\nDonne.\nRisultati.\nLegenda:\nIN = individuale 10 km\nSP = sprint 5 km\nRitiri.\nI seguenti atleti si sono ritirati durante la stagione:"}
{"id": "2924812", "revid": "1543377", "url": "https://it.wikipedia.org/wiki?curid=2924812", "title": "Barione Xi", "text": "In fisica delle particelle, i barioni Xi sono una classe di barioni composti da un quark up (u) o down (d) e da due quark pi\u00f9 pesanti.\nI barioni Xi sono a volte chiamati \"particelle a cascata\" (\"cascade particle\", in inglese) in quanto essi, a causa del loro stato instabile, decadono rapidamente in particelle pi\u00f9 leggere attraverso catene di decadimento. La prima scoperta di una particella Xi fu effettuata nel 1964 al Brookhaven National Laboratory.\nLa particella Xi- (Xi meno) \u00e8 anche nota come (particella) \"cascata B\" (\"cascade B\", in inglese) e contiene quark di tutte e tre le famiglie. Fu scoperta dagli esperimenti D\u00d8 e Collider Detector at Fermilab (CDF) al Fermilab. La scoperta \u00e8 stata annunciata il 12 giugno 2007.\nIn questi esperimenti \u00e8 stato mostrata per la prima volta una particella composta da quark appartenenti a tutte e tre le famiglie, ovvero un quark down, un quark strange e un quark bottom. L'esperimento D\u00d8 ha misurato una massa per la nuova particella di mentre il CDF ha riportato una massa di . I due risultati sono coerenti tra loro. La massa media registrata dal Particle Data Group \u00e8 di .\nEsperimenti compiuti al Large Hadron Collider hanno rilevato un barione \u039e\u22170b di massa , composto da tre quark usb . Nel luglio 2017 all'esperimento LHCb \u00e8 stato scoperto un nuovo barione Xi con massa pari a ciec 3,6 GeV/c2\nLista dei barioni Xi.\nQuando non specificato, il contenuto di quark nei barioni Xi, che non siano up e/o down, \u00e8 strange. Perci\u00f2 il \u039e\u2070b contiene un quark up, un quark strange e quark bottom, mentre un \u039e\u2070bb contiene un quark up e due bottom."}
{"id": "2924813", "revid": "6923", "url": "https://it.wikipedia.org/wiki?curid=2924813", "title": "\u015awi\u0119cany", "text": ""}
{"id": "2924816", "revid": "729019", "url": "https://it.wikipedia.org/wiki?curid=2924816", "title": "Coppa del Mondo di biathlon 1984", "text": "La Coppa del Mondo di biathlon 1984 fu la settima edizione della manifestazione organizzata dall'Unione Internazionale del Pentathlon Moderno e Biathlon.\nLa stagione maschile ebbe inizio il 6 gennaio a Falun, in Svezia, e si concluse l'8 marzo a Oslo Holmenkollen, in Norvegia. Furono disputate 10 gare individuali in 5 diverse localit\u00e0; nel corso della stagione si tennero a Sarajevo i XIV Giochi olimpici invernali, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio. Il tedesco orientale Frank-Peter Roetsch si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Peter Angerer era il detentore uscente della Coppa generale.\nIn campo femminile nel corso della stagione si tennero a Chamonix i Campionati mondiali di biathlon 1984, validi anche ai fini della Coppa del Mondo, il cui calendario non contempl\u00f2 dunque interruzioni. La norvegese Mette Mestad si aggiudic\u00f2 la coppa di cristallo. Non vennero stilate classifiche di specialit\u00e0; Gry \u00d8stvik era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nDonne.\nRisultati.\nLegenda:\nIN = individuale 10 km\nSP = sprint 5 km\nRitiri.\nI seguenti atleti si sono ritirati durante la stagione:\nUomini"}
{"id": "2924819", "revid": "767487", "url": "https://it.wikipedia.org/wiki?curid=2924819", "title": "Szymon Askenazy", "text": "Dal 1902 insegn\u00f2 al Politecnico di Leopoli. Nel 1909, poi, fu cooptato nell'Accademia Polacca delle Scienze (Polska Akademia Umiej\u0119tno\u015bci).\nA seguito della riconquistata indipendenza polacca, fu scelto come primo rappresentante polacco presso la Societ\u00e0 delle Nazioni (1920-1923), ma fu costretto a dimettersi qualche anno pi\u00f9 tardi a causa di una campagna antisemita rivolta contro di lui.\nNel corso dei suoi studi, si \u00e8 concentrato principalmente sulla storia politica ed economica della Polonia del XVIII e XIX secolo, gettando le basi per la scuola di storia di Leopoli-Varsavia (conosciuta anche come scuola Askenazy). Inoltre, \u00e8 da rilevare come egli sia stato il primo storico a sottolineare che le divisioni in periodi storici, hanno un'importanza cruciale per la comprensione della storia polacca.\nLa sua idea di descrivere la storia di una nazione tenendo conto del suo sviluppo sociale ed economico, nonch\u00e9 del contesto internazionale e diplomatico, influenza ancora oggi gli studi storici polacchi."}
{"id": "2924820", "revid": "125400285", "url": "https://it.wikipedia.org/wiki?curid=2924820", "title": "Festival international de la bande dessin\u00e9e d'Angoul\u00eame", "text": "Il Festival international de la bande dessin\u00e9e d'Angoul\u00eame \u00e8 una delle pi\u00f9 grandi e prestigiose manifestazioni dedicate al fumetto in Europa e nel mondo, che si tiene ogni anno ad Angoul\u00eame in Francia dal 1974, tradizionalmente nel mese di gennaio. Oltre agli stand degli espositori, il festival propone mostre, proiezioni, dibattiti, conferenze e concerti. Nel 2012 la manifestazione dichiar\u00f2 oltre 220.000 visitatori, inclusi 7.000 professionisti ed 800 giornalisti.\nStoria.\nFrancis Groux era un esponente del \"fandom\" fumettistico francese, originario del Dipartimento della Charente. Divenuto dopo le elezioni municipali del 1971 presidente delle commissioni Affari culturali e Affari sociali di Angoul\u00eame, si avvicin\u00f2 al sindaco aggiunto alla cultura Jean Mardikian. Nel novembre 1972, Groux e Mardikian organizzarono in collaborazione con le librerie di Angoul\u00eame e grazie all'aiuto di Claude Moliterni una \"Quinzaine de la bande dessin\u00e9e\" (\"Quindicina del fumetto\") in cui vari autori famosi (da Franquin a Gotlib) dedicarono al museo di Angoul\u00eame i gioved\u00ec ed i sabati. Di fronte al successo di pubblico ed alle reazioni positive degli autori intervenuti, Groux sugger\u00ec a Moliterni di organizzare ad Angoul\u00eame un festival ispirato a quello di Lucca, che Moliterni aveva partecipato a fondare nel 1965 e che allora era il principale festival del fumetto d'Europa. Moliterni accett\u00f2 e invit\u00f2 Groux e Mardikian a visitare l'edizione successiva del salone di Lucca, prevista per l'inizio di autunno del 1973. Groux e Mardikian si recarono a Lucca, dove ottennero dagli organizzatori del festival l'autorizzazione a fondarne uno ad Angoul\u00eame sul modello del loro.\nLa prima edizione del salone internazionale del fumetto si svolse dal 25 al 27 gennaio 1974 in un'ala inutilizzata del museo cittadino. L'associazione organizzatrice era presieduta da Groux, Mardikian ne era il segretario generale, mentre il festival in s\u00e9 era diretto da Pierre Pascal. Hugo Pratt firm\u00f2 il primo manifesto ed erano presenti Burne Hogarth, Harvey Kurtzman, Maurice Tillieux, Andr\u00e9 Franquin, Claire Bret\u00e9cher, Gotlib, Fred, Tibet, Peyo, Jean Roba, Jean Giraud. Questa prima edizione fu un successo immediato ed accolse diecimila visitatori.\nNel 1977, in seguito ad un cambio di giunta municipale, il comune non rinnov\u00f2 le sovvenzioni alla manifestazione. Il festival temette per la propria sopravvivenza, ma poi il vicesindaco Jean-Michel Boucheron, appassionato di fumetti e desideroso di migliorare l'immagine della sua citt\u00e0, colpita dalla deindustrializzazione, a partire dall'edizione del 1979 port\u00f2 tutto il proprio sostegno alla manifestazione; tuttavia, fu introdotto l'ingresso a pagamento. Nello stesso anno, in seguito a divergenze fra Pascal e l'amministratore del festival Mardikian, Groux si ritir\u00f2.\nAll'edizione del 1981 erano presenti due ministri, in quanto Boucheron voleva mostrare che il festival aveva superato lo stadio dilettantistico. Il vicesindaco voleva anche che Angoul\u00eame diventasse una \"capitale permanente dell'immagine in Francia\", e non solo dei fumetti. Cos\u00ec nel 1982 furono aperti una scuola-laboratorio di fumetti e la Casa del fumetto (centro di documentazione e di ricerca); nel luglio dello stesso anno venne introdotto il deposito legale dei fumetti in favore della biblioteca municipale. Nel maggio 1983, il museo municipale di Belle Arti apr\u00ec la galleria Saint-Ogan per esporre una selezione delle tavole acquisite a partire dalla met\u00e0 del decennio precedente. Al festival del 1984 il ministro della cultura Jack Lang annunci\u00f2 la fondazione della Cit\u00e9 internationale de la bande dessin\u00e9e et de l'image, insieme museo, mediateca e centro di ricerca. Rapidamente, le ricadute economiche si fecero sentire: nel 1983 due societ\u00e0 di disegni animati e di videoposte vi si stabilirono, creando 300 posti di lavoro.\nPremi.\nDurante i quattro giorni di festival vengono assegnati diversi premi riguardanti i fumetti. Originariamente i premi venivano chiamati \"Alfred\" in onore del pinguino della serie Zig et Puce creata da Alain Saint-Ogan, nel 1989 il nome fu cambiato in \"Alph-art\" cio\u00e8 il nome dell'ultimo e incompleto volume di Tintin di Herg\u00e9. Dal 2003 il premio viene semplicemente chiamato \"le palmar\u00e8s officiel du Festival international de la bande dessin\u00e9e\" (ovvero \"premio ufficiale del festival internazionale del fumetto\"). Dal 2007 le opere premiate sono scelte da una selezione ufficiale di 40-60 fumetti e a queste vengono assegnati: \"le Fauve d'Or\" per il miglior fumetto, \"Les Essentiels d'Angoul\u00eame\", \"l'Essentiel R\u00e9v\u00e9lation\" e \"l'Essentiel Patrimoine\". Vengono inoltre dati altri premi tra cui uno assegnato dal pubblico. Ogni anno con il Grand Prix de la ville d'Angoul\u00eame viene premiato un autore di fumetti in vita che diventa il presidente del festival per l'anno successivo.\nNel 2007 Lewis Trondheim, vincitore del Grand Prix nel 2006, ha creato per il festival la mascotte \"Le Fauve\", che dal 2008 \u00e8 stata anche usata come modello per i premi.\nCritiche.\nC'\u00e8 stata una forte polemica all'edizione 2015, in quanto non sono state prese in considerazione candidature di donne per il Gran Prix. Molti candidati si sono ritirati, come Milo Manara e Riad Sattouf, come segno di solidariet\u00e0 alle colleghe. Solo una donna, Florence Cestac, ha vinto un'edizione passata del festival, dal 1974 (prima edizione)."}
{"id": "2924822", "revid": "329581", "url": "https://it.wikipedia.org/wiki?curid=2924822", "title": "Gillone da Villalta", "text": ""}
{"id": "2924826", "revid": "133248", "url": "https://it.wikipedia.org/wiki?curid=2924826", "title": "Plas\u0103", "text": "Il Plas\u0103 (plurale \"pl\u0103\u015fi\") era una suddivisione amministrativa di secondo livello della Romania (tra il Jude\u021b e il comune) in vigore fino al 1948.\nA capo del governo locale il prefetto del jude\u021b nominava un pretore.\nVennero eliminati a seguito della riforma amministrativa del 1950, quando vennero sostituiti dai raion secondo il modello sovietico."}
{"id": "2924827", "revid": "729019", "url": "https://it.wikipedia.org/wiki?curid=2924827", "title": "Coppa del Mondo di biathlon 1985", "text": "La Coppa del Mondo di biathlon 1985 fu l'ottava edizione della manifestazione organizzata dall'Unione Internazionale del Pentathlon Moderno e Biathlon.\nLa stagione maschile ebbe inizio il 17 gennaio a Oberhof, in Germania Est, e si concluse il 9 marzo a Oslo Holmenkollen, in Norvegia. Furono disputate 10 gare individuali in 5 diverse localit\u00e0; nel corso della stagione si tennero a Ruhpolding i Campionati mondiali di biathlon 1985, validi anche ai fini della Coppa del Mondo, il cui calendario non contempl\u00f2 dunque interruzioni. Il tedesco orientale Frank-Peter Roetsch si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Roetsch era il detentore uscente della Coppa generale.\nIn campo femminile nel corso della stagione si tennero a Egg am Etzel i Campionati mondiali di biathlon 1985, validi anche ai fini della Coppa del Mondo, il cui calendario di quattro tappe e otto gare non contempl\u00f2 dunque interruzioni. La norvegese Sanna Gr\u00f8nlid si aggiudic\u00f2 la coppa di cristallo. Non vennero stilate classifiche di specialit\u00e0; Mette Mestad era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nDonne.\nRisultati.\nLegenda:\nIN = individuale\nSP = sprint\nRisultati.\nPrima vittoria in Coppa del Mondo.\nUomini\nDonne \nPrimo podio in Coppa del Mondo.\nUomini\nDonne \nRitiri.\nI seguenti atleti si sono ritirati durante la stagione:\nUomini\nDonne"}
{"id": "2924830", "revid": "767487", "url": "https://it.wikipedia.org/wiki?curid=2924830", "title": "Control (Puddle of Mudd)", "text": "Control \u00e8 il primo singolo pubblicato dal gruppo post grunge statunitense Puddle of Mudd, tratto dal loro primo album \"Come Clean\". Pubblicata il 17 luglio 2001, la canzone \u00e8 stata scritta dal frontman del gruppo Wes Scantlin in collaborazione con Brad Stewart, ex-membro degli Shinedown."}
{"id": "2924831", "revid": "339392", "url": "https://it.wikipedia.org/wiki?curid=2924831", "title": "Serie A FIN 1948", "text": ""}
{"id": "2924832", "revid": "339392", "url": "https://it.wikipedia.org/wiki?curid=2924832", "title": "Serie A FIN 1949", "text": ""}
{"id": "2924834", "revid": "339392", "url": "https://it.wikipedia.org/wiki?curid=2924834", "title": "Serie B FIN 1952", "text": ""}
{"id": "2924835", "revid": "729019", "url": "https://it.wikipedia.org/wiki?curid=2924835", "title": "Coppa del Mondo di biathlon 1986", "text": "La Coppa del Mondo di biathlon 1986 fu la nona edizione della manifestazione organizzata dall'Unione Internazionale del Pentathlon Moderno e Biathlon.\nLa stagione maschile ebbe inizio il 16 gennaio ad Anterselva, in Italia, e si concluse il 15 marzo a Boden, in Svezia. Furono disputate 10 gare individuali in 5 diverse localit\u00e0; nel corso della stagione si tennero a Oslo Holmenkollen i Campionati mondiali di biathlon 1986, validi anche ai fini della Coppa del Mondo, il cui calendario non contempl\u00f2 dunque interruzioni. Il tedesco orientale Andr\u00e9 Sehmisch si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Frank-Peter Roetsch era il detentore uscente della Coppa generale.\nIn campo femminile nel corso della stagione si tennero a Falun i Campionati mondiali di biathlon 1986, validi anche ai fini della Coppa del Mondo, il cui calendario non contempl\u00f2 dunque interruzioni. La svedese Eva Korpela si aggiudic\u00f2 la coppa di cristallo. Non vennero stilate classifiche di specialit\u00e0; Sanna Gr\u00f8nlid era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = stafetta 4x7,5 km\nDonne.\nRisultati.\nLegenda:\nIN = individuale\nSP = sprint\nRL = staffetta 3x7,5 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\nRitiri.\nI seguenti atleti si sono ritirati durante la stagione:\nUomini"}
{"id": "2924837", "revid": "729019", "url": "https://it.wikipedia.org/wiki?curid=2924837", "title": "Coppa del Mondo di biathlon 1987", "text": "La Coppa del Mondo di biathlon 1987 fu la decima edizione della manifestazione organizzata dall'Unione Internazionale del Pentathlon Moderno e Biathlon.\nLa stagione maschile ebbe inizio il 17 dicembre 1986 a Hochfilzen, in Austria, e si concluse il 14 marzo 1987 a Lillehammer, in Norvegia. Furono disputate 12 gare individuali in 6 diverse localit\u00e0; nel corso della stagione si tennero a Lake Placid i Campionati mondiali di biathlon 1987, validi anche ai fini della Coppa del Mondo, il cui calendario non contempl\u00f2 dunque interruzioni. Il tedesco orientale Frank-Peter Roetsch si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Andr\u00e9 Sehmisch era il detentore uscente della Coppa generale.\nIn campo femminile nel corso della stagione si tennero a Lahti i Campionati mondiali di biathlon 1987, validi anche ai fini della Coppa del Mondo, il cui calendario non contempl\u00f2 dunque interruzioni. La svedese Eva Korpela si aggiudic\u00f2 la coppa di cristallo. Non vennero stilate classifiche di specialit\u00e0; la Korpela era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = staffetta 4x7,5 km\nDonne.\nRisultati.\nLegenda:\nIN = individuale\nSP = sprint\nRL = staffetta 3x5 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2924838", "revid": "9", "url": "https://it.wikipedia.org/wiki?curid=2924838", "title": "Barione xi", "text": ""}
{"id": "2924840", "revid": "486946", "url": "https://it.wikipedia.org/wiki?curid=2924840", "title": "Festival d'Angoul\u00eame", "text": ""}
{"id": "2924842", "revid": "107831", "url": "https://it.wikipedia.org/wiki?curid=2924842", "title": "Toray Pan Pacific Open 2000", "text": "Il Toray Pan Pacific Open 2000 \u00e8 stato un torneo di tennis giocato sul cemento indoor.\n\u00c8 stata la 17\u00aa edizione del Toray Pan Pacific Open, che fa parte della categoria Tier I nell'ambito del WTA Tour 2000.\nSi \u00e8 giocato al Tokyo Metropolitan Gymnasium di Tokyo, in Giappone, dal 29 gennaio al 6 febbraio 2000.\nCampionesse.\nSingolare.\n Martina Hingis ha battuto in finale Sandrine Testud, 6-3, 7-5\nDoppio.\n Martina Hingis / Mary Pierce hanno battuto in finale Alexandra Fusai / Nathalie Tauziat, 6-4, 6-1"}
{"id": "2924844", "revid": "729019", "url": "https://it.wikipedia.org/wiki?curid=2924844", "title": "Coppa del Mondo di biathlon 1988", "text": "La Coppa del Mondo di biathlon 1988 fu l'undicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio il 17 dicembre 1987 a Hochfilzen, in Austria, e si concluse il 19 marzo 1988 a Jyv\u00e4skyl\u00e4, in Finlandia.\nIn campo maschile furono disputate 12 gare individuali in 6 diverse localit\u00e0; nel corso della stagione si tennero a Calgary i XV Giochi olimpici invernali, validi anche ai fini della Coppa del Mondo, il cui calendario non contempl\u00f2 dunque interruzioni. Il tedesco occidentale Fritz Fischer si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Frank-Peter Roetsch era il detentore uscente della Coppa generale.\nIn campo femminile furono disputate 12 gare individuali in 6 diverse localit\u00e0; nel corso della stagione si tennero a Chamonix i Campionati mondiali di biathlon 1988, validi anche ai fini della Coppa del Mondo, il cui calendario non contempl\u00f2 dunque interruzioni. La norvegese Anne Elvebakk si aggiudic\u00f2 la coppa di cristallo. Non vennero stilate classifiche di specialit\u00e0; Eva Korpela era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nDonne.\nRisultati.\nLegenda:\nIN = individuale\nSP = sprint\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\n\"Le statistiche si riferiscono solo alle gare individuali.\"\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2924847", "revid": "1889177", "url": "https://it.wikipedia.org/wiki?curid=2924847", "title": "Reinhold Hanisch", "text": "Emigrato in Austria giovanissimo e divenuto socio in affari del giovane Adolf Hitler. Pubblic\u00f2 articoli su Hitler, con il quale visse per un breve periodo nel 1910, e fu amico di August Kubizek, uno dei pochi testimoni degli anni viennesi di Hitler. La veridicit\u00e0 delle pubblicazioni di Hanisch, comunque, deve essere presa con beneficio d'inventario.\nBiografia.\nPrimi anni (1884-1911).\nHanisch studi\u00f2 al suo paese natale fino alle elementari e successivamente decise di lavorare dedicandosi a prestazioni occasionali nel campo dei lavori pi\u00f9 umili. Nel 1907 venne imprigionato a Berlino per tre mesi per un furto e l'anno successivo venne condannato a ulteriori sei mesi. Nell'autunno del 1909 si trasfer\u00ec a Vienna dove trov\u00f2 lavoro come domestico. Nell'ostello per senza tetto di Meidling, dove dormiva, incontr\u00f2 Hitler il 21 dicembre 1909.\nNel 1910 Hanisch soggiorn\u00f2 con Hitler, che aveva preso sotto la sua ala protettrice, nel dormitorio della Meldemannstra\u00dfe e nei primi mesi del 1910 costitu\u00ec una sorta di societ\u00e0 Hitler-Hanisch: mentre Hitler dipingeva cartoline e immagini, per lo pi\u00f9 acquerelli, Hanisch si assunse il compito della vendita. I due decisero di dividersi in parti uguali i proventi.\nAd un certo punto, Hitler decise di sciogliere l'accordo con Hanisch, accusando quest'ultimo di aver venduto uno dei suoi dipinti (un bel dipinto del Parlamento di Vienna) e di aver tenuto per s\u00e9 l'intero ricavo della vendita. Hanisch neg\u00f2 il fatto e allo scopo di trovare una nuova fonte di entrata, decise di iniziare a dipingere divenendo un concorrente di Hitler.\nIl 4 agosto 1910 Hanisch venne denunciato alla polizia da un altro ospite del dormitorio, Siegfried L\u00f6ffner, divenuto il venditore dei dipinti di Hitler. La polizia scopr\u00ec che Hanisch era registrato a Vienna sotto il falso nome di Fritz Walter e l'11 agosto 1910, una Corte viennese lo condann\u00f2 a sette giorni di prigione.\nDal 1912 al 1937.\nNel 1912 Hitler venne denunciato alla polizia, da un anonimo, di usurpazione del titolo di \"pittore accademico\" e gli venne intimato di non usare pi\u00f9 quel titolo in futuro. Probabilmente la denunzia venne fatta da Karl Leidenroth, ospite dello stesso dormitorio ed amico di Hanisch, su istigazione di quest'ultimo.\nIl 5 agosto 1912 Hanisch lasci\u00f2 Vienna per tornare a Gablonz. Dal 1914 al 1917 combatt\u00e9 nell'esercito austriaco durante la prima guerra mondiale. Il 4 luglio 1918 torn\u00f2 a Vienna con la fidanzata Franziska Bisurek che spos\u00f2 il 22 luglio dello stesso anno e con la quale and\u00f2 a vivere in Rauschergasse 19, nel XX Distretto. La casa era di propriet\u00e0 dei genitori di un tranviere, Franz Feiler, collezionista di quadri, al quale Hanisch procur\u00f2 diversi dipinti.\nIl 20 luglio 1923 Hanisch venne condannato a tre mesi di prigione per furto. Divorziato dalla moglie il 17 aprile 1928, dopo il 1930 si dedic\u00f2 alla pittura. Produsse acquarelli, che vendette come opere di Hitler realizzate al tempo della loro vita in comune a Vienna. Hanisch spesso dipinse immagini di fiori nello stile della pittrice Olga Wisinger-Florian, che vendette come originali di Hitler. Per coprire la frode, aveva fatto autenticare i dipinti dal suo amico Karl Leidenroth. Nonostante ci\u00f2, il 7 maggio 1932 venne condannato a tre giorni di prigione.\nCon la salita al potere di Hitler nella primavera del 1933, Hanisch divenne oggetto di interesse. Il giornalista bavarese e anti-nazista, Konrad Heiden, che aveva scritto la prima biografia di Hitler, si rivolse ad Hanisch, in quel tempo unico testimone noto degli anni viennesi di Hitler. Hanisch forn\u00ec prontamente le informazioni che furono molto ben pagate. Negli anni successivi, Hanisch, fece molti soldi concedendo interviste a numerosi organi di stampa nazionali ed internazionali. Le memorie di Hanisch apparvero postume, nel 1939, sul \"The New Republic\".\nAnche se Franz Feiler, figlio dell'ex datore di lavoro di Hanisch, era suo amico, nel 1933 ag\u00ec come emissario viennese di Hitler, per conto del quale compr\u00f2 autentiche e false immagini dei tempi di Hitler a Vienna, portandole in Germania. Li vennero distrutte o trasferite negli archivi del partito nazista a Monaco di Baviera. A Pasqua del 1933 a Berchtesgaden, Feiler consegn\u00f2 ad Hitler alcuni \"quadri di Hitler\". Hitler li riconobbe come falsi e incaric\u00f2 Feiler di presentare una denuncia per truffa contro Hanisch. Feiler segu\u00ec le istruzioni di Hitler e il 6 luglio 1933 Hanisch venne accusato di frode. Dopo aver trascorso diversi mesi in prigione, Hanisch continu\u00f2 a creare falsi di Hitler.\nIl 16 novembre 1936 Hanisch venne arrestato. Durante una perquisizione nella sua camera in affitto, vennero trovati numerosi manoscritti su Hitler e molti dipinti falsi. Il 2 dicembre 1936 la Corte di Vienna condann\u00f2 Hanisch per frode. Egli mor\u00ec probabilmente nel febbraio 1937 in prigione ed i suoi falsi tennero impegnati gli inviati di Hitler per diversi anni dopo la sua morte. Il 21 ottobre 1942 Hitler ordin\u00f2 ad Heinrich Himmler di distruggere tre falsi di Hanisch, assieme ad altri documenti.\nMorte.\nSecondo le risultanze ufficiali delle autorit\u00e0 viennesi, Hanisch mor\u00ec dopo due mesi di carcerazione, il 2 febbraio 1937, a seguito di attacco cardiaco, in prigione a Vienna. Nella biografia di Hitler scritta da Joachim Fest \u00e8 invece scritto che Hanisch fu fatto uccidere da Hitler."}
{"id": "2924851", "revid": "729019", "url": "https://it.wikipedia.org/wiki?curid=2924851", "title": "Family Circle Cup 2000", "text": "Il Family Circle Cup 2000 \u00e8 stato un torneo di tennis giocato sulla terra verde.\n\u00c8 stata la 28\u00aa edizione del Family Circle Cup, che fa parte della categoria Tier I nell'ambito del WTA Tour 2000.\nSi \u00e8 giocato al Family Circle Tennis Center di Hilton Head negli Stati Uniti dal 16 al 22 aprile 2000.\nCampionesse.\nSingolare.\n Mary Pierce ha battuto in finale Arantxa S\u00e1nchez Vicario, 6\u20131, 6\u20130\nDoppio.\n Virginia Ruano Pascual / Paola Su\u00e1rez hanno battuto in finale Conchita Mart\u00ednez / Patricia Tarabini 7-5, 6-3"}
{"id": "2924854", "revid": "767487", "url": "https://it.wikipedia.org/wiki?curid=2924854", "title": "WTA German Open 2000", "text": "Il WTA German Open 2000 \u00e8 stato un torneo di tennis giocato sulla terra rossa.\n\u00c8 stata la 29\u00aa edizione del German Open, che fa parte della categoria Tier I nell'ambito del WTA Tour 2000.\nSi \u00e8 giocato al Rot-Weiss Tennis Club di Berlino in Germania dall'8 al 14 maggio 2000.\nCampionesse.\nSingolare.\n Conchita Mart\u00ednez ha battuto in finale Amanda Coetzer, 6\u20131, 6\u20132\nDoppio.\n Conchita Mart\u00ednez / Arantxa S\u00e1nchez hanno battuto in finale Amanda Coetzer / Corina Morariu 3-6, 6-2, 7-6"}
{"id": "2924858", "revid": "372624", "url": "https://it.wikipedia.org/wiki?curid=2924858", "title": "Palude della Trappola", "text": ""}
{"id": "2924859", "revid": "287204", "url": "https://it.wikipedia.org/wiki?curid=2924859", "title": "International Women's Open 2000", "text": "L'International Women's Open 2000 \u00e8 stato un torneo di tennis giocato sull'erba. \n\u00c8 stata la 26\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 2000. \nSi \u00e8 giocato a Eastbourne in Inghilterra, dal 19 al 24 giugno 2000.\nCampionesse.\nSingolare.\n Julie Halard-Decugis ha battuto in finale Dominique Van Roost 7\u20136(4), 6\u20134\nDoppio.\n Ai Sugiyama / Nathalie Tauziat hanno battuto in finale Lisa Raymond / Rennae Stubbs 2\u20136, 6\u20133, 7\u20136(3)"}
{"id": "2924861", "revid": "1442080", "url": "https://it.wikipedia.org/wiki?curid=2924861", "title": "International Women's Open 2000 - Singolare", "text": "Il singolare dell'International Women's Open 2000 \u00e8 stato un torneo di tennis facente parte del WTA Tour 2000.\nNata\u0161a Zvereva era la detentrice del titolo, ma ha perso nel 2\u00ba turno contro Anna Kurnikova.\nJulie Halard-Decugis ha battuto in finale 7\u20136(4), 6\u20134 Dominique Van Roost.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2924865", "revid": "838137", "url": "https://it.wikipedia.org/wiki?curid=2924865", "title": "International Women's Open 2000 - Doppio", "text": "Il doppio dell'International Women's Open 2000 \u00e8 stato un torneo di tennis facente parte del WTA Tour 2000.\nMartina Hingis e Anna Kurnikova erano le detentrici del titolo, ma la Hingis non ha partecipato quest'anno.\nLa Kournikova ha fatto coppia con Nata\u0161a Zvereva, ma sono state sconfitte nei quarti di finale da Els Callens e Dominique Van Roost.\nAi Sugiyama e Nathalie Tauziat hanno battuto in finale Lisa Raymond e Rennae Stubbs 2-6 6-3 7-6(3)."}
{"id": "2924866", "revid": "287204", "url": "https://it.wikipedia.org/wiki?curid=2924866", "title": "Mr. Marcus", "text": "Carriera.\nAll'et\u00e0 di 16 anni inizia a praticare culturismo. Per un certo periodo, tra i 18 e i 23 anni, lavora come ballerino esotico, camionista, e magazziniere.\nInizia ad avvicinarsi all'industria del porno semplicemente facendo la conoscenza dell'importante produttore dell'epoca Randy Detroit. Nel 1994, in occasione dell'annuale convention della rivista di settore AVN, incontra il regista/produttore Ron Hightower e la pornostar Juanita Chong, che lo introducono definitivamente nel mondo dell'Hard. Fino al 2001 ha avuto una relazione con l'attrice Silvia Saint.\nIl caso di sifilide.\nNel mese di agosto 2012, Marcus \u00e8 stato il paziente zero in un'epidemia di sifilide tra attori porno, che port\u00f2 ad una sospensione delle riprese sui set. L'inchiesta ha rivelato che Mr. Marcus \u00e8 stato il primo caso dell'epidemia, e che aveva fornito informazioni incomplete ai produttori.\nMarcus aveva notato i primi segni dell'infezione, come un'eruzione cutanea di macchie scure sulle mani. Ha tentato di ricorrere all'autodiagnosi con ricerche su internet e chiedendo ad altre persone, senza successo. Presumendo che fosse a causa di stress o di una carenza vitaminica, inizi\u00f2 a prendere integratori vitaminici. Il 13 giugno 2012 Marcus risult\u00f2 idoneo ai test sanitari eseguiti allo studio \"Cutting Edge Test\" perch\u00e9 il test per la sifilide non era previsto in quel periodo. Nel mese di maggio, un'attrice not\u00f2 dei segni sul pene di Mr. Marcus e si rifiut\u00f2 di lavorare con lui; Marcus credeva che fosse solo una chiazza cutanea, o una reazione ad un lubrificante utilizzato.\nIl 24 giugno, Marcus gir\u00f2 una scena per Bang Bros con evidenti lesioni bianche sul suo pene. Nessuno degli altri attori o membri della produzione disse alcunch\u00e9, e dato il risultato favorevole del recente test, Marcus credeva ancora che fosse a causa di carenza vitaminiche. A Mr. Marcus fu diagnosticata la sifilide il 12 luglio 2012 dal suo medico personale, e ricevette una iniezione di penicillina il giorno successivo.\nIl 14 luglio 2012 Mr. Marcus and\u00f2 a fare un altro test medico di routine, da \"Talent Testing Services\" (TTS), che due settimane prima aveva aggiunto la sifilide tra i test standard. Questo test risult\u00f2 positivo, ma era stato fatto solo un giorno dopo l'iniezione. Attese dieci giorni dall'esame iniziale, e lo riprov\u00f2 da TTS il 21 luglio: il test era ancora positivo, ma il suo medico gli disse che era sicuro, non era pi\u00f9 contagioso e che il suo corpo avrebbe sempre mostrato una reattivit\u00e0 di base per l'infezione.\nMarcus torn\u00f2 al lavoro il 24 luglio, e grazie alle sue carriera e reputazione nel settore, non gli fu chiesto di mostrare l'esame completo, di cui mostr\u00f2 al produttore solo una copia sul suo cellulare, permettendogli cos\u00ec di nascondere la parte riguardante l'RPR, indicativo per la sifilide. Per una produzione diversa, Marcus falsific\u00f2 la documentazione cartacea piegando la pagina dell'originale per nascondere i risultati dell'RPR e facendone una fotocopia: di questo si accorse Mark Blazing, di \"Blazing Bucks\", il 7 agosto, una settimana dopo le riprese.\nDurante questo intervallo di tempo Marcus aveva lavorato tre volte, anche se le interpreti femminili di queste produzioni successivamente sono tutte risultate negative: l'epidemia si era diffusa prima che la malattia gli fosse diagnosticata e la penicillina somministrata. Il 4 giugno 2013 Marcus \u00e8 stato condannato a 30 giorni di carcere e 36 mesi di libert\u00e0 vigilata per \"aver esposto consapevolmente alla sifilide almeno due co-protagoniste dopo essere risultato positivo alla malattia nei giorni precedenti\"; inoltre, \u00e8 stato citato in giudizio dalla collega Lylith LaVey per lo stesso motivo.\nCuriosit\u00e0.\n\u00c8 nota la passione di Mr. Marcus per i cappellini da baseball che spesso indossa nei suoi film."}
{"id": "2924867", "revid": "729019", "url": "https://it.wikipedia.org/wiki?curid=2924867", "title": "Acura Classic 2000", "text": "L'Acura Classic 2000 \u00e8 stato un torneo di tennis giocato sul cemento. \n\u00c8 stata la 22\u00aa edizione del torneo di San Diego, che fa parte della categoria Tier II nell'ambito del WTA Tour 2000\nSi \u00e8 giocato a San Diego negli USA dal 31 luglio al 6 agosto 2000.\nCampionesse.\nSingolare.\n Venus Williams ha battuto in finale Monica Seles, 6\u20130, 6\u20137, 6\u20133\nDoppio.\n Lisa Raymond / Rennae Stubbs hanno battuto in finale Lindsay Davenport / Anna Kurnikova, 4-6, 6-3, 7-66"}
{"id": "2924873", "revid": "203266", "url": "https://it.wikipedia.org/wiki?curid=2924873", "title": "2002, la seconda odissea", "text": ""}
{"id": "2924875", "revid": "729019", "url": "https://it.wikipedia.org/wiki?curid=2924875", "title": "Giovanni Battista Boscutti", "text": "Biografia.\nNacque a Sanguarzo di Cividale il 13 febbraio 1912. Nel 1930 fu campione italiano juniores in salto con l'asta e in seguito prese parte alle competizioni internazionali svoltesi a Vienna, a Berlino, Monaco di Baviera e a Garmisch. Diplomatosi all'Istituto Superiore di Educazione Fisica di Roma divenne insegnante di Educazione fisica presso la GIL di Vicenza. Nel 1939 ottenne il brevetto di pilota civile e nel 1940 fece domanda di ammissione alla scuola per ottenere anche il brevetto di pilota militare della Regia Aeronautica.\nNella Regia Aeronautica.\nOttenne tale abilitazione l'11 giugno 1942 e fu dislocato a Gioia del Colle presso il 161\u00ba Gruppo Autonomo e il 26 settembre fu promosso tenente. Nel frattempo, a seguito dell'evolversi della Campagna del Nordafrica, il teatro bellico del Mediterraneo inizi\u00f2 a diventare sempre pi\u00f9 importante e impegnativo con sempre pi\u00f9 frequenti partenze su allarme. L'8 gennaio 1943 abbatt\u00e9 un bombardiere Consolidated B-24 Liberator, in collaborazione con un compagno e il 23 febbraio un altro. Per tutto aprile 43 si susseguirono le partenze su allarme e Boscutti fu impegnato in combattimento i giorni 17, 19, 26, 28 e 30. Furono in particolare queste azioni a fargli conseguire la medaglia d'argento al valor militare. A luglio fu trasferito alla scuola di pilotaggio di Castiglion del Lago per un corso di addestramento.\nNell'Aeronautica Nazionale Repubblicana.\nDopo l'armistizio dell'8 settembre 1943, ancora a Castiglion del Lago, ader\u00ec alla Repubblica Sociale Italiana e fu inquadrato nel 1\u00ba Gruppo caccia \"Asso di bastoni\" dell'Aeronautica Nazionale Repubblicana e inserito nella 1\u00aa Squadriglia (anch'essa denominata \"Asso di bastoni\").\nL'11 marzo 1944 il 1\u00ba Gruppo caccia, composto da 38 caccia Aermacchi C.205 Veltro, comandato da Adriano Visconti prese parte ad un'azione di caccia per contrastare un intenso bombardamento americano sulla citt\u00e0 di Padova condotto da pi\u00f9 di 100 Boeing B-17 Flying Fortress scortate da oltre 50 caccia Republic P-47 Thunderbolt attacc\u00f2 lo scalo ferroviario di Padova ma causando anche la distruzione della Cappella Ovetari nella Chiesa degli Eremitani.\nUn'altra formazione di bombardieri Consolidated B-24 Liberator bombardarono lo snodo ferroviario tra Pontassieve e Prato e l'aeroporto di Iesi.\nPoco dopo le 11 del mattino la formazione americana fu intercettata dai caccia dell'ANR e si svilupp\u00f2 cos\u00ec lo scontro che dur\u00f2 circa quaranta minuti.\nAl termine della battaglia aerea l'ANR dichiar\u00f2 la perdita complessiva di quattro caccia C.205V, tra cui quello di Boscutti (MM 92279).. Alcuni velivoli avendo finito la benzina non riuscirono a rientrare alla base di Campoformido e dovettero atterrare in aeroporti pi\u00f9 vicini. In seguito intervennero anche i due stormi tedeschi Jagdgeschwader 77 e Jagdgeschwader 53.\nL'aviazione militare statunitense rivendic\u00f2 l'abbattimento di 30 velivoli tra italiani e tedeschi, mentre l'ANR rivendic\u00f2 l'abbattimento di otto P-47 Thunderbolt e di tre B-17 Flying Fortress. I piloti americani protagonisti dell'azione sottolinearono la forte aggressivit\u00e0, e i ripetuti attacchi portati dai Macchi italiani e ammisero la perdita di due velivoli e il grave danneggiamento di altri sette.\nGli scavi di recupero nel 2006.\nBoscutti precipit\u00f2 con il suo aereo, un Aermacchi C.205V Veltro e momentaneamente venne dato tra i non rientrati. Sul luogo dell'impatto aereo accorsero i soccorsi dell'UNPA ed elementi del battaglione \"Venezia Giulia\" della Guardia Nazionale Repubblicana che per alcuni giorni estrassero parte dei resti del pilota ma l'operazione fu interrotta a causa dello sprofondare del velivolo nel terreno fangoso a circa nove metri di profondit\u00e0 e non fu pi\u00f9 ripresa. Secondo un testimone dell'epoca, Claudio De Ferra, sul vetro frontale dell'abitacolo era presente un grosso foro di proiettile che aveva colpito a morte il pilota. Mario Montano, commilitone di Boscutti cos\u00ec descrisse il luogo del ritrovamento:\nNel febbraio 2006, in seguito al racconto di un testimone Mirko Tesser ai RAF (\"Romagna Air Finders\"), si decise di avviare le ricerche di un non meglio identificato aereo italiano precipitato nelle campagne di Correzzola in provincia di Padova. In base al racconto di Tesser negli archivi parrocchiali fu rintracciato il certificato di morte di Boscutti che in base alla data coincideva con il racconto. Con il metal detector fu poi facilmente rintracciato il luogo di impatto e il 14 ottobre iniziarono i lavori di scavo. A causa di notevoli difficolt\u00e0 dovute alla presenza di una falda acquifera gli scavi si prolungarono a lungo e fu necessario prosciugare di volta in volta la buca con un'idrovora messa a disposizione dalla Protezione civile.\nI resti dell'Aermacchi C.205V, assieme ad alcuni resti della giubba ed altri effetti personali del pilota, furono infine ritrovati l'11 novembre 2006.\nNel 2007 alla memoria di Boscutti fu dedicata una canzone dal gruppo musicale di estrema destra la Compagnia dell'Anello significativamente intitolata \"11 marzo 1944\"."}
{"id": "2924880", "revid": "729019", "url": "https://it.wikipedia.org/wiki?curid=2924880", "title": "Coppa del Mondo di biathlon 1989", "text": "La Coppa del Mondo di biathlon 1989 fu la dodicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio il 15 dicembre 1988 ad Albertville Les Saisies, in Francia, e si concluse il 18 marzo 1989 a Steinkjer, in Norvegia. Nel corso della stagione si tennero a Feistritz an der Drau i Campionati mondiali di biathlon 1989, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 14 gare individuali e tre prove a squadre in sette diverse localit\u00e0; il norvegese Eirik Kvalfoss si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Fritz Fischer era il detentore uscente della Coppa generale.\nIn campo femminile furono disputate 14 gare individuali e tre a squadre in sette diverse localit\u00e0; la sovietica Elena Golovina si aggiudic\u00f2 la coppa di cristallo. Non vennero stilate classifiche di specialit\u00e0; Anne Elvebakk era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nRL = staffetta\nDonne.\nRisultati.\nLegenda:\nIN = individuale\nSP = sprint\nA squadre uomini.\nLegenda:\nRL = staffetta 4x7,5 km\nA squadre donne.\nLegenda:\nRL = staffetta 3x6 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\n\"Le statistiche si riferiscono solo alle gare individuali.\"\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2924883", "revid": "124040410", "url": "https://it.wikipedia.org/wiki?curid=2924883", "title": "Gudrun Ensslin", "text": "Biografia.\nGudrun Ensslin nacque in un piccolo paesino del Baden-W\u00fcrttemberg e fu la quarta di sette figli; suo padre Helmut era un pastore della Chiesa evangelica tedesca, il quale in giovent\u00f9 era stato un appartenente al movimento culturale tedesco dei \"Wandervogel\". Studi\u00f2 grammatica presso la scuola di Tuttlingen, dedicandosi nel frattempo allo studio della Bibbia nei gruppi giovanili parrocchiali. Nel 1958 a suo padre Helmut venne affidata la chiesa luterana di Bad Canstatt, un sobborgo di Stoccarda, e dovette trasferirsici con la famiglia, mentre la giovane Gudrun era negli Stati Uniti per un periodo di studio, durante il quale venne ospitata in una comunit\u00e0 metodista in Pennsylvania. L'esperienza statunitense fu considerata in maniera molto negativa dalla giovane tedesca, che criticava fortemente il costume americano soprattutto nel suo modo di vivere la religiosit\u00e0, considerato scarsamente aderente ai precetti del protestantesimo.\nTornata in patria super\u00f2 brillantemente gli esami per la scuola superiore e inizi\u00f2 a studiare scienze dell'educazione e lingua e letteratura inglese e tedesca all'Universit\u00e0 di Tubinga. Qui conobbe il giovane Bernward Vesper, futuro membro della RAF, e figlio di Will Vesper, poeta e critico letterario, ed editore della rivista letteraria filo-nazista \"Die sch\u00f6ne Literatur\". I due intrapresero una relazione sentimentale ed una collaborazione editoriale, che port\u00f2 alla creazione di una piccola casa editrice che chiamarono \"Studio neue Literatur\" ed il cui primo lavoro fu una raccolta di poesie contro il nucleare, che raccoglieva numerosi poeti contemporanei, e successivamente una edizione bilingue delle poesie dello spagnolo Gerardo Diego. Anche a causa del rifiuto paterno del suo compagno, la Ensslin si trasfer\u00ec con quest'ultimo a Berlino Ovest nell'estate del 1964, dopo aver ottenuto la licenza di insegnante di scuola elementare. I due continuarono a frequentare gli studi universitari presso la Libera Universit\u00e0 di Berlino, dove la Ensslin termin\u00f2 la sua tesi sul drammaturgo Hans Henny Jahnn.\nNel 1965 i due conobbero il poeta marxista G\u00fcnther Maschke, membro dell'Internazionale Situazionista che aveva sposato la sorella minore della Ensslin, Johanna. Nel frattempo entrarono in contatto con l'ambiente della SPD, per la quale lavorarono nei comitati elettorali, per le elezioni parlamentari del 1965. Nonostante avesse interrotto gli studi universitari, l'attivit\u00e0 di critica letteraria di Bernward Vesper inizi\u00f2 a raccogliere i primi frutti con sostanziosi guadagni, ed i due giovani progettarono di sposarsi e mettere alla luce un bambino, ma la relazione si interruppe bruscamente nell'estate del 1967, nonostante la nascita di Felix Robert, con l'arrivo in citt\u00e0 di Andreas Baader. Dopo che i due si conobbero nacque subito una relazione, che port\u00f2 al distacco da Bernward Vesper e all'abbandono del piccolo Felix Robert, il quale, dopo il suicidio del padre nel 1971, venne assegnato a dei lontani parenti.\nI due parteciparono ai movimenti studenteschi del '68 in Germania ed aderirono alla \"Au\u00dferparlamentarische Opposition\" (APO), un movimento di opposizione extraparlamentare. Nell'aprile 1968 vennero arrestati insieme a Thorwald Proll e Horst S\u00f6hnlein, a Francoforte sul Meno, e, dopo essere stati processati, vennero condannati a tre anni di reclusione. Dopo una burrascosa fuga nel settembre 1969, terminata in Italia, i tre fecero ritorno in patria nel 1970. Baader venne nuovamente arrestato a Berlino nell'aprile di quello stesso anno. Dopo aver pianificato la fuga di Baader insieme a Ulrike Meinhof, la Ensslin la attu\u00f2 il 14 maggio 1970, data che viene utilizzata per sancire formalmente la fondazione della RAF.\nIl 7 giugno 1972 la Ensslin venne arrestata in una boutique di Amburgo. Venne imprigionata in attesa di giudizio nell'ala di massima sicurezza della prigione di Stammheim (\"Justizvollzugsanstalt Stuttgart-Stammheim\"), dove il 18 ottobre 1977 si suicid\u00f2 insieme a Andreas Baader e Jan-Carl Raspe, impiccandosi con un cavo telefonico. L'unica a sopravvivere a questo suicidio di massa, la terrorista Irmgard M\u00f6ller, ha sempre sostenuto, insieme ai legali dei suicidi, che la morte della Ensslin e degli altri appartenenti alla RAF sia in realt\u00e0 stato frutto di un omicidio di Stato. La Ensslin venne sepolta il 27 ottobre 1977 presso il cimitero \"Dornhaldenfriedhof\" di Stoccarda."}
{"id": "2924884", "revid": "657000", "url": "https://it.wikipedia.org/wiki?curid=2924884", "title": "Membri di Fairy Tail", "text": " \u00e8 una gilda di maghi, appartenenti all'universo narrativo dell'omonima serie manga e anime di Hiro Mashima. Essa appartiene alle gilde ufficialmente riconosciute dal Concilio della magia e gestisce gli incarichi e i lavori presentati da tutti coloro che ne richiedono i servigi. Tutti coloro che ci lavorano hanno imparato per\u00f2 a considerarsi una grande famiglia allargata, nella quale la fiducia e il cameratismo tra compagni sono i pi\u00f9 importanti valori. I suddetti maghi possono agire da soli o in squadre, che possono essere temporanee o fisse.\nProtagonisti.\nNatsu Dragonil.\n \u00e8 il protagonista principale maschile della serie. In tenera et\u00e0 \u00e8 stato cresciuto dal drago Igneel per diventare un , un mago con tratti fisionomici simili a quelli di un drago e i cui poteri sono designati a combatterli. Usando la propria , Natsu \u00e8 immune alle fiamme ed \u00e8 capace di mangiarle per ricaricarsi e potenziare i propri attacchi, che includono lo sputare fiamme e infiammare qualsiasi parte del suo corpo per colpire gli avversari; tuttavia, soffre di chinetosi quando si trova a bordo di un mezzo di trasporto o simili. In seguito alla scomparsa di Igneel il 7 luglio X777, Natsu si mette alla ricerca del suo drago custode, ritrovandosi poi ad entrare a far parte di Fairy Tail, dove ne diventa uno dei membri pi\u00f9 forti e distruttivi, ottenendo anche il soprannome di . In seguito, viene rivelato che Natsu \u00e8 in realt\u00e0 un demone conosciuto come \"Eterias Natsu Dragonil\" (E.N.D.) e che fu inviato nel presente da 400 anni indietro nel tempo da suo fratello, Zeref Dragonil, come parte di una pi\u00f9 grande cospirazione per uccidere sia Zeref che il drago nero malvagio Acnologia.\n\u00c8 doppiato da Tetsuya Kakihara (giapponese) e Manuel Meli (italiano).\nLucy Heartphilia.\n \u00e8 la protagonista principale femminile della serie. \u00c8 un'adolescente novellina della ricca famiglia Heartphilia che intraprende un viaggio per riuscire ad entrare a far parte di Fairy Tail, gilda di cui ha sempre sognato di far parte. Riesce nel suo intento grazie all'inaspettato incontro con Natsu Dragonil, che la salva dal mago disonesto Bora, il quale si fingeva membro di Fairy Tail sotto il falso nome di Salamander per attrarre belle ragazze e renderle schiave. Entrata nella gilda, prende sempre parte a missioni pagate insieme a Natsu e Happy per cercare fondi necessari a pagare l'affitto per il suo appartamento a Magnolia, salvo poi diventare spesso esasperata dal fatto che i suoi compagni di squadra riducano la quantit\u00e0 di ricompensa loro spettante per aver inavvertitamente distrutto degli edifici storici. Aspira anche a diventare una nota scrittrice e alla fine della serie riesce a pubblicare il proprio romanzo di debutto, basandosi sulle proprie esperienze vissute insieme ai suoi compagni di avventure della gilda. Come , utilizza le proprie chiavi magiche per richiamare gli spiriti stellari con cui ha stretto contratto; nel corso della sua avventura riesce ad ottenere un totale di dieci su dodici chiavi d'oro, con le quali pu\u00f2 richiamare potenti spiriti associati alle costellazioni dello zodiaco. Combatte spesso al fianco dei propri spiriti con una frusta e in seguito acquisisce l'abilit\u00e0 speciale , con la quale pu\u00f2 indossare abiti magici che le donano direttamente i poteri degli spiriti zodiacali.\n\u00c8 doppiata da Aya Hirano (giapponese) e Chiara Oliviero (italiano).\nHappy.\n \u00e8 un gatto blu antropomorfo che accompagna Natsu Dragonil come suo miglior amico in ogni sua missione. Usando un'abilit\u00e0 magica chiamata , Happy pu\u00f2 diventare un gatto alato e volare a grande velocit\u00e0. Sfrutta questa forma per portare in volo con s\u00e9 Natsu ed \u00e8 l'unico caso in cui il dragon slayer non soffre di chinetosi mentre viene trasportato. Prima dell'inizio della serie, Happy viene covato da un uovo trovato da Natsu e Lisana Strauss, che lo chiamano \"Happy\" dato che la sua nascita ha portato una ventata di felicit\u00e0 nella gilda, dopo quella che stava per diventare un'accesa discussione per la scelta del suo nome. Pi\u00f9 avanti nella serie, Happy scopre di essere un Exceed originario di Edolas, dove \u00e8 stato separato dai propri genitori e prima di uscire dal proprio uovo come parte del piano della loro regina per evacuare 100 piccoli Exceed e spedirli su Earthland prima che il loro regno venisse distrutto.\n\u00c8 doppiato da Rie Kugimiya (giapponese) e Monica Bertolotti (italiano).\nGray Fullbuster.\n \u00e8 un mago del ghiaccio, fiero rivale di Natsu a causa delle loro personalit\u00e0 e degli elementi magici controllati opposti tra loro. Rimasto orfano dopo un attacco del demone Eterias all'et\u00e0 di otto anni, Gray viene cresciuto e addestrato da Ur ad usare la magia , che gli consente di produrre istantaneamente ghiaccio sotto forma di arma o di un oggetto da lui immaginato; durante il suo allenamento per resistere alle fredde temperature, acquisisce l'abitudine di spogliarsi inconsciamente, fatto che Mashima ha tratto dalla propria abitudine analoga che aveva da giovane. Entra a far parte di Fairy Tail dopo che Ur sacrifica la propria vita per salvare quella del giovane mentre \u00e8 intento a tentare di uccidere in maniera sconsiderata Deliora. Diverso tempo dopo nella serie, Gray eredita la da suo padre tornato in vita, Silver, divenendo un per portare avanti la sua volont\u00e0 di distruggere E.N.D. L'influenza malvagia dei poteri demoniaci costringe Gray a scontrarsi irrazionalmente contro Natsu dopo aver scoperto la sua identit\u00e0 come E.N.D., ma in seguito usa i propri poteri per aiutare Natsu a liberarsi della sua identit\u00e0 come Eterias per permettergli di vivere normalmente come umano.\n\u00c8 doppiato da Y\u016bichi Nakamura (giapponese) e Daniele Raffaeli (italiano).\nElsa Scarlett.\n \u00e8 una spadaccina e maga di classe S di Fairy Tail, soprannominata per la sua notoriet\u00e0 in qualit\u00e0 di membro femminile pi\u00f9 forte della gilda, in riferimento alla Regina delle Fate di \"Sogno di una notte di mezza estate\". Utilizza una magia chiamata della tipologia , che le consente di cambiarsi istantaneamente e riequipaggiarsi con varie armature e armi che modificano la sua gi\u00e0 tremendamente alta forza e abilit\u00e0 magica Abbandonata durante la propria infanzia da sua madre, Irene Belserion, Elsa viene catturata e resa schiava presso la Torre del Paradiso all'et\u00e0 di undici anni e stringe amicizia con Gerard Fernandez, che le dona il cognome \"Scarlett\" ispirandosi ai suoi capelli rossi. Attiva per la prima volta il proprio potere magico alla guida di una rivolta degli schiavi, salvo per\u00f2 esser tradita da Gerard cui gli hanno fatto il lavaggio del cervello e venir costretta a fuggire dalla torre da sola. Le sue esperienze la portano a entrare a far parte di Fairy Tail e diventare una seria ma compassionevole disciplinatrice, ricoprendo poi in seguito il ruolo di settima master durante l'assenza di Makarov Dreyar quando la gilda viene riformata dopo un anno dal disfacimento di Tartaros. Nel corso delle vicende narrate in \"Fairy Tail\", Elsa ha modo di rafforzare i legami con i propri amici durante le loro avventure, rendendolo uno dei suoi maggiori punti di forza.\nPer il suo nome Mashima ha tratto ispirazione dal personaggio di Eru, apparso nel manga autoconclusivo \"Fairy Tale\", che costituisce un episodio pilota per \"Fairy Tail\" Mashima l'ha ideata in un primo momento per farla piangere da un solo occhio a causa di un difetto presente nel suo occhio artificiale, ma in seguito ha abbandonato questo aspetto disegnando delle scene in cui Elsa piange da entrambi gli occhi. Ha anche rivelato di dimenticarsi spesso che la sua armatura pu\u00f2 cambiare aspetto e ci\u00f2 lo porta a disegnare trasformazioni diverse ogni volta che appare.\n\u00c8 doppiata da Sayaka \u014chara (giapponese) e Eleonora Reti (italiano).\nWendy Marvel.\nGiovanissima maga della gilda Cat Shelter, \u00e8 la Dragon Slayer del Cielo. Il suo potere consiste nella \"Sky Magic\" ovvero l\"Healing Magic\", una magia perduta che permette di curare avvelenamenti e ferite di ogni genere. La sua magia si basa sull'aria infatti se l'aria \u00e8 pulita i suoi poteri sono pi\u00f9 potenti, quando l'aria \u00e8 inquinata la sua magia \u00e8 del tutto inefficace. Appare per la prima volta in occasione della battaglia contro Oracion Seis, alla quale viene convocata come membro di Cat Shelter. Wendy \u00e8 anche in grado di utilizzare le magie del drago come il soffio del drago celeste (anche se apparentemente non possiede ancora l'abilit\u00e0 di Natsu e Gajil nel padroneggiarle). Come Natsu e Gajil, sette anni fa ha perso le tracce del suo drago mentore, Grandine. Sembra essere l'unica Dragon Slayer rimasta a non soffrire di cinetosi, ma ci\u00f2 \u00e8 dovuto alla sua giovane et\u00e0 e, di conseguenza, ai suoi poteri che sono ancora poco sviluppati rispetto al suo potenziale.\n\u00c8 doppiata da Satomi Sat\u014d (giapponese) e Joy Saltarelli (italiano).\nCharle.\n \u00e8 una Exceed dal pelo bianco sempre al fianco di Wendy Marvel, della quale si prende cura; il suo nome \u00e8 traslitterabile anche come \"Charles\" e per questa ragione nelle nazioni in cui i lettori avrebbero potuto interpretare il suo nome come maschile si \u00e8 adottato il pi\u00f9 femminile \"Carla\". Prima dell'inizio della serie, \u00e8 stata mandata su Earthland quand'era ancora in un uovo insieme ad Happy e ad altri 98 Exceed come da decisione presa da sua madre, la regina Shagotte, che ha avuto una premonizione in cui il loro regno sarebbe stato distrutto; per prevenire il panico, la regina finge che l'evacuazione sia una missione il cui obiettivo sia quello di uccidere i dragon slayer. Charle \u00e8 nata con un potere inconscio che le consente di vedere il futuro, ereditato da sua madre e che causa una falsa interpretazione della finta missione come reale; nonostante ci\u00f2, Charle decide di proteggere Wendy. Sebbene sia alquanto infastidita dall'atteggiamento tenuto da Happy durante le varie missioni, Charle lo riconsidera dopo che lui si ribella agli ordini degli Exceed. Alla fine, dopo essersi resa conto di possedere abilit\u00e0 di preveggenza, Charle decide di far pratica per controllare le proprie visioni e durante l'anno di permanenza nella gilda Lamia Scale insieme a Wendy, riesce ad assumere una forma umanoide per poter affinare ulteriormente i propri poteri.\n\u00c8 doppiata da Yui Horie (giapponese) e Maura Cenciarelli (italiano).\nMaster della gilda.\nMavis Vermillion.\n \u00e8 la fondatrice e prima master di Fairy Tail, soprannominata la date le sue capacit\u00e0 prodigiose nel pianificare tattiche d'attacco e per le sue enormi abilit\u00e0 illusorie e militari. Mavis \u00e8 anche a conoscenza delle , una terna di incantesimi che pu\u00f2 essere utilizzata soltanto dai membri della sua gilda; oltre a Fairy Law, questo insieme di magie include , un attacco che pu\u00f2 sradicare qualsiasi nemico, e , un impenetrabile campo di forza che sospende il tempo per coloro che sono al suo interno. In seguito, rivela di possedere la stessa maledizione che rende immortali e capaci di rubare la vita di coloro che si amano posseduta dall'antagonista della serie, Zeref Dragonil, suo passato amico e amante, ma con in aggiunta un vero e proprio arresto della crescita fisica esteriore, il che la rende per sempre una ragazzina di tredici anni, essendo questa l'et\u00e0 in cui ne \u00e8 rimasta colpita, ma mantiene inalterata la propria fisionomia interiore come donna adulta nel corso della sua vita.\nCresciuta sull'isola Tenro da un rigido master di gilda che la priva delle sue scarpe, Mavis sviluppa l'abitudine di camminare scalza. All'et\u00e0 di tredici anni, incontra un gruppo di cacciatori di tesori che in seguito diventano i suoi co-fondatori di Fairy Tail. Mentre li accompagna in un viaggio per recuperare un artefatto rubato, Mavis stringe amicizia con uno Zeref vagabondo, il quale le insegna un prototipo proibito di Fairy Law che innesca la sua maledizione nel momento in cui la esegue per salvare la vita dei propri amici. Undici anni dopo, Mavis continua a nutrire empatia nei confronti di Zeref e s'innamora di lui, attivando cos\u00ec involontariamente la maledizione di Zeref che la condanna ad uno stato simile alla morte, dopo un breve periodo d'intimit\u00e0 che porta al concepimento di un figlio, August. Il suo corpo \u00e8 conservato in un cristallo lacrima custodito nei sotterranei della sede di Fairy Tail, dove produce una fonte di magia senza limiti conosciuta come , nota con il nome in codice , mentre Purehito Gaebolg ha costruito una falsa tomba sull'isola Tenro per nascondere questo segreto. Mavis appare conseguentemente come un proiezione astrale che pu\u00f2 essere vista e sentita soltanto da coloro che portano il marchio di Fairy Tail. In seguito, viene fatta rivivere con la distruzione del suo cristallo di stasi per potersi confrontare di persona con Zeref e attiva la loro reciproca maledizione accettando il proprio amore per lui nonostante lo odi allo stesso tempo, portando cos\u00ec alla morte di entrambi. Un anno dopo, una ragazza con le stesse sembianze di Mavis di nome fa la propria comparsa e incontra un giovane uomo di nome Alios, che somiglia a Zeref.\nGli antefatti relativi a Mavis sono stati inclusi sin dai primi sviluppi della serie. Mashima l'ha inizialmente concepita come un personaggio maschile piuttosto anziano, salvo poi renderla una giovane ragazza dopo esser stato informato del fatto che \"Mavis\" sia un nome femminile. Inoltre, ha dichiarato di aver espanso pi\u00f9 del previsto il suo coinvolgimento nella storia per via della sua \"immensa notoriet\u00e0\", rimarcando che mai \"si sarebbe aspettato\" diventasse cos\u00ec tanto popolare. Mashima ha riportato in seguito che molti lettori sono rimasti sorpresi dalla relazione di Mavis con Zeref, che ha deciso d'includere \"molto tempo\" prima di mostrarla effettivamente. In un primo momento era intenzionato a disegnare una scena dettagliata del bacio tra i due personaggi, ma preoccupato di come sarebbe potuta apparire Mavis, decise poi di trasformare la scena in una silhouette dei due ritenendola \"molto pi\u00f9 bella ed efficace\".\n\u00c8 doppiata da Mamiko Noto (giapponese) e Laura Amadei (italiano).\nPurehito Gaebolg.\n, inizialmente conosciuto sotto il nome di , \u00e8 uno dei cofondatori di Fairy Tail e il master di Grimoire Heart. Il suo nome \u00e8 basato su quello di uno scrittore, dato che il nome \u00e8 traslitterabile anche in tal modo, mentre il suo cognome deriva dalla lancia G\u00e1e Bolg. Succedendo a Mavis Vermillion in qualit\u00e0 di secondo master della gilda nel momento in cui lei finisce in uno stato simile alla morte a causa di Zeref, Purehito concentra segretamente i propri sforzi sulla conoscenza della magia nera e mentre \u00e8 intento a trovare un modo di resuscitarla genera inavvertitamente Fairy Heart, spronandolo a cercare la fonte di tale potere magico. Dopo aver identificato la fonte in Zeref, diventa ossessionato dall'ottenere questa singolarit\u00e0 per s\u00e9 stesso e organizza Grimoire Heart, ritenendo di dover risvegliare il potere dormiente di Zeref per raggiungere il suo obiettivo. Hades pratica potenti incantesimi come , una versione oscura di Fairy Law di Makarov Dreyar, e l'artificiale coperto dalla sua benda, che gli dona la possibilit\u00e0 di accedere ai grandi poteri oscuri sviluppati da Zeref quando attivato. La sua magia peculiare gli consente di produrre catene dalle proprie mani per tenere in pugno o lanciare via i propri avversari. Usando un \"cuore\" meccanico situato a bordo dell'aeronave sede della sua gilda e basato sulle sue conoscenze relative a Fairy Heart, Hades si mantiene superiore agli attacchi di Fairy Tail, finch\u00e9 non viene distrutto da Happy e Charle. Viene poi risparmiato da Makarov una volta sconfitto da Natsu e dai suoi compagni di squadra, salvo poi essere ucciso da Zeref subito dopo aver lasciato l'isola Tenro per aver richiamato Acnologia con le sue azioni.\n\u00c8 doppiato da Masashi Hirose (giapponese, 2010\u20132014), Yutaka Aoyama (giapponese, 2015\u2013presente), Yoshihisa Kawahara (giapponese, da giovane), Gaetano Lizzio (italiano, ep. 48-69) e Paolo Marchese (italiano).\nMakarov Dreyar.\n \u00e8 il figlio del cofondatore e ricopre il ruolo di terzo master della gilda Fairy Tail, carica che cerca di lasciare pi\u00f9 volte nel corso della serie ma che si ritrova inevitabilmente a dover nuovamente riprendere; Mashima ha scelto il nome del personaggio con l'intenzione di dargli un suono russo. \u00c8 un uomo anziano e di bassa statura, appartenente al , un titolo dato a coloro che vengono riconosciuti dal Concilio della magia come possessori dei pi\u00f9 grandi poteri e abilit\u00e0 magici tra tutti i maghi del continente di Ishgar. Conosce numerose forme di magia, inclusa l'abilit\u00e0 di incrementare enormemente la propria dimensione grazie alla magia . \u00c8 visto come una figura paterna all'interno della gilda e tratta tutti i membri come fossero suoi figli, anche se si trova costretto a riprenderli spesso e volentieri a causa dei problemi che gli causano con il concilio. Una gag ricorrente nella serie \u00e8 il mancato tentativo di Makarov di trovare un successore permanente nel proprio ruolo di guida della gilda, trovandosi costretto a coprire le cariche di sesto e ottavo master dopo che la mantengono per un breve periodo rispettivamente Gildarts Clive e Elsa Scarlett. Durante la guerra contro l'Impero Alvarez, sacrifica la propria vita per annientare i nemici grazie al potente incantesimo , il quale riduce la durata di vita dell'utilizzatore per eliminare chiunque egli ritenga suo nemico, senza colpire i suoi alleati. Infine, Mavis Vermillion riesce in seguito a resuscitarlo come paraplegico dopo la sua scomparsa.\n\u00c8 doppiato da Shinpachi Tsuji (giapponese) e Angelo Nicotra (italiano).\nMaghi di classe S.\nI di Fairy Tail sono i membri di pi\u00f9 alto livello della gilda che sono stati riconosciuti dal master per la loro enorme forza, abilit\u00e0 e convinzione. Elsa Scarlett, una dei personaggi principali della serie, \u00e8 abilitata alla classe S da prima dell'inizio della narrazione. Mashima ha affermato che la \"S\" sta per parole come \"super\", \"speciale\" o per la frase giapponese .\nMira Jane Strauss.\n \u00e8 la barista e amministratrice della gilda, che lavora anche come ragazza modella pin-up per la rivista immaginaria \"Weekly Sorcerer\". Soprannominata , Mira Jane \u00e8 la prima dei tre fratelli Strauss e usa una variet\u00e0 della magia basata sulla trasformazione : trattasi del , che le consente di assumere la forma e i poteri di vari demoni che ha sconfitto in combattimento. Prima dell'inizio della serie, Mira Jane prova risentimento nei confronti della propria magia causa di derisioni nei suoi confronti da parte delle altre persone, salvo poi cambiare opinione dopo che anche i suoi fratelli imparano altre variet\u00e0 del Takeover per poterla confortare e sentirsi a lei pi\u00f9 vicini. Dopo che sua sorella Lisana scompare nel nulla quando lei ha diciassette anni, sviluppa una personalit\u00e0 pi\u00f9 allegra e spensierata per cercare di risollevarsi e non far preoccupare inutilmente coloro che la circondano. A causa del trauma sorto da tale incidente, Mira Jane ha anche ristretto notevolmente l'utilizzo del proprio Takeover alla sola mimica dell'aspetto fisico o della voce di altre persone per occasioni scherzose e si \u00e8 ritirata dal lavoro attivo in missione come maga di classe S. Due anni dopo sprigiona il proprio Satan Soul per salvare il proprio fratello minore, Elfman, durante la battaglia di Fairy Tail. Mashima ha chiamato cos\u00ec il personaggio di Mira traendo ispirazione dal soprannome di uno dei propri amici conosciuti in un videogioco online. Ha inoltre affermato di aver elaborato e strutturato il retroscena della sua famiglia \"molto molto tempo\" prima di includerlo effettivamente nella storia, aggiungendo che \"ogni occasione [che si presentava] per poterne parlare non sembrava mai quella giusta\" e che \u00e8 stato felice quando \u00e8 sorta l'opportunit\u00e0 per inserirlo.\n\u00c8 doppiata da Ry\u014dko Ono (giapponese) e Emanuela Damasio (italiano).\nLuxus Dreyar.\n \u00e8 il nipote di Makarov Dreyar ed erede alla posizione di master della gilda. Il nome del personaggio derivata dalla parola \"lux\", unit\u00e0 di misura usata per la luce. \u00c8 un esperto mago dell'elettricit\u00e0 capace di generare e trasformarsi in scariche elettriche. \u00c8 inoltre un dragon slayer di seconda generazione in quanto suo padre, Ewan Dreyar, gli ha impiantato da piccolo un cristallo lacrima per renderlo capace di utilizzare la . Da adolescente, Luxus si sentiva oscurato da suo nonno e alla fine si \u00e8 ribellato per l'espulsione di suo padre dalla gilda, crescendo quindi come un uomo forte e nutrente un sentimento di superiorit\u00e0 sugli altri sino all'inizio della serie. Quando la reputazione di Fairy Tail inizia a vacillare dopo la guerra combattuta contro Phantom Lord, Luxus organizza una battle royal interna alla gilda chiamata \"Battaglia di Fairy Tail\" per cercare di sottrarre il controllo della gilda a Makarov e ristabilirne la forza togliendo di mezzo i membri \"pi\u00f9 deboli\" della gilda. Infuriato per l'ormai prossimo fallimento dell'operazione, Luxus esegue il Fairy Law per annientare Magnolia, ma il suo amore genuino per la gilda ha la meglio sull'esecuzione dell'incantesimo. Dopo esser stato sconfitto da Natsu Dragonil e Gajil Redfox, viene espulso da Makarov per aver messo in grave pericolo i suoi compagni di gilda, ma nonostante questo se ne va mantenendo un rapporto amichevole. Rientra tra le file di Fairy Tail in occasione della battaglia contro Hades sull'isola Tenro, venendo reintegrato ufficialmente nella gilda da Gildarts Clive durante il suo brevissimo periodo da master della gilda.\n\u00c8 doppiato da Katsuyuki Konishi (giapponese), Hideyuki Hayami (giapponese, da bambino), Alessandro Budroni (italiano) e Monica Vulcano (italiano, da bambino).\nMist Gun.\n \u00e8 un mago mascherato di Fairy Tail proveniente dal universo parallelo di Edolas come controparte di Gerard Fernandez. Incapace di usare la magia autonomamente, Mist Gun sviluppa un bastone infuso di potere magico dai vari effetti, come ad esempio il generare illusioni e disegnare cerchi magici per attaccare i suoi avversari. Prima di rivelare il proprio aspetto fisico, Mist Gun era solito compiere incantesimi soporiferi per far dormire momentaneamente i propri compagni di gilda ogni qual volta faceva ritorno alla gilda, in modo da evitare che la sua identit\u00e0 venisse scoperta. \u00c8 giunto su Earthland mediante il portale interdimensionale Anima usato da Faust, suo padre e re di Edolas, per trasferire energia magica da Earthland e convertirla in cristalli lacrima. Alla fine, dopo aver cercato senza successo di evitare che Magnolia venisse assorbita insieme a Fairy Tail, fa ritorno su Edolas e ripristina la citt\u00e0 cristallizzata inviandola attraverso un altro portale dopo che i suoi alleati impediscono a Faust di usarlo per distruggere il regno di Exceed. Inverte poi gli effetti di Anima, in moda da restituire ad Earthland tutta la magia rubata, aspettandosi di essere giudicato con la condanna a morte per questo dal suo amico d'infanzia Panther Lily per placare il conseguente panico creatosi tra gli abitanti. Quando Natsu Dragonil si prende l'intera responsabilit\u00e0, Mist Gun guadagna l'appoggio della sua gente per poterlo sconfiggere in una finta battaglia e decide poi di rimanere su Edolas per sostituire suo padre in qualit\u00e0 di nuovo re.\n\u00c8 doppiato da Daisuke Namikawa (giapponese) e Emiliano Coltorti (italiano).\nGildarts Clive.\n \u00e8 un mago di classe S di Fairy Tail, della quale \u00e8 considerato il membro pi\u00f9 forte. \u00c8 in grado di rompere ogni oggetto o suddividere in tanti blocchi ci\u00f2 che tocca usando la magia , la cui enorme potenza ha richiesto una ristrutturazione della citt\u00e0 di Magnolia per generare all'occorrenza una strada isolata apposita per lui per i momenti in cui esce o fa ritorno da una missione, in modo da evitare che suddivida per errore le case. Dato che s'imbarca spesso in missioni che non sono mediamente completabili in meno di cent'anni, visita la gilda soltanto in rare occasioni e vi rimane per un breve periodo di tempo; durante l'unica missione fallita, perde il proprio braccio sinistro e diversi organi interni dopo esser stato sbranato da Acnologia. Gildarts \u00e8 anche il padre vedovo di Kana Alberona, ma era completamente ignaro della sua relazione con la giovane maga dato che sua moglie Cornelia divorzi\u00f2 da lui e diede alla luce la figlia mentre lui si trovava in viaggio per una missione della durata di sei anni. Gildarts scopre la verit\u00e0 da Kana in occasione della battaglia di Fairy Tail contro Grimoire Heart sull'isola Tenro e successivamente inizia a rivolgersi a lei in maniera pi\u00f9 comica. Una volta fatto ritorno dall'isola sette anni dopo, Gildarts viene eletto da Makarov come quinto master della gilda dopo Macao Convolto, ma si dimette quasi subito per ripartire alla volta di un nuovo viaggio. Fa ritorno un anno dopo per partecipare alla guerra contro l'Impero Alvarez, rimanendo alla gilda nell'epilogo della serie. Mashima ha descritto il personaggio come un \"tipo fuori di testa\" e ha considerato la sua prima apparizione un fatto \"molto importante\" all'interno della storia.\n\u00c8 doppiato da Kazuhiko Inoue (giapponese) e Roberto Certom\u00e0 (italiano).\nMembri secondari.\nKana Alberona.\n \u00e8 una giovane donna alcolizzata che beve interi barili di liquore alla volta, consumando il 30% dell'alcol presente nella gilda. Il suo nome deriva dal termine dei tarocchi \"arcana\". Utilizza la o per scagliarle contro l'avversario come proiettili oppure per eseguire una variet\u00e0 di incantesimi, tra cui predizione del futuro. Come membro pi\u00f9 anziano della generazione di Lucy Heartphilia, Kana \u00e8 entrata a far parte di Fairy Tail all'et\u00e0 di sei anni, in cerca del proprio padre Gildarts Clive in seguito alla morte della madre. Incapace di rivelargli il proprio legame col padre a causa della propria timidezza e della rara presenza di lui, Kana cerca di motivarsi per diventare una maga di classe S e avvicinarsi di pi\u00f9 a lui, ma fallisce per quattro volte di fila l'esame di promozione e per questo cade in uno stato di depressione. Durante il suo quinto esame sull'isola Tenro dodici anni dopo, Kana abbandona i propri compagni di gilda mentre \u00e8 in corso l'attacco di Grimoire Heart per completare la prova, consistente nel ritrovamento della tomba di Mavis Vermillion, mettendo in pericolo inconsapevolmente Lucy, la sua compagna d'esame. Una volta realizzato di aver in qualche modo tradito i propri compagni, Kana scarta la propria possibilit\u00e0 di superare l'esame per poter salvare i propri amici e rivela personalmente a Gildarts presente sull'isola di essere sua figlia, dopo che la prova viene cancellata. In seguito nel corso della serie, Kana dimostra di saper maneggiare la magia Fairy Glitter quando le viene occasionalmente fornita da Mavis, che usa per far rivivere il proprio corpo fisico dalla distruzione della propria proiezione astrale con l'incantesimo.\n\u00c8 doppiata da Eri Kitamura (giapponese) e Paola Majano (italiano).\nLoki.\n, meglio conosciuto come , \u00e8 uno spirito stellare umanoide rappresentante la costellazione del Leone e un playboy considerato uno scapolo popolare nella comunit\u00e0 dei maghi; il suo nome deriva dal dio nordico Loki. Il suo anello gli consente di generare fasci di luce a proprio piacimento per accecare o danneggiare gli avversari. Sotto contratto con il membro di Blue Pegasus , Loki si trova pi\u00f9 volte a dover rimanere nel mondo umano per proteggere la sua compagna spirito Aries dagli abusi di Karen. In seguito all'uccisione di Karen per mano di Angel di Oracion Seis dopo che Loki si rifiuta di accompagnarla in missione, il Re degli spiriti stellari lo esilia per sempre dal suo mondo, costringendolo a rimanere in quello degli umani, dove si basa sulla magia infusa dall'anello oltre a Regulus per eseguire incantesimi. Quando tre anni dopo Loki si trova sul punto di scomparire per aver quasi esaurito la propria energia sufficiente a farlo restare nel mondo degli umani, Lucy Heartphilia riesce a convincere il re a consentirgli di far ritorno nel mondo degli spiriti. Loki successivamente stringe un contratto con Lucy diventando uno dei suoi spiriti, esprimendo apertamente sentimento romantici nei suoi confronti dopo averla evitata al suo ingresso nella gilda sentendosi colpevole della morte di Karen e uscendo talvolta autonomamente dal proprio portale usando i propri poteri per aiutarla nelle battaglie.\n\u00c8 doppiato da Daisuke Kishio (giapponese) e Alessio De Filippis (italiano).\nElfman Strauss.\n \u00e8 il fratello di Mira Jane e Lisana. Mashima ha ideato il suo nome per farlo suonare \"in qualche modo carino\". \u00c8 un mago ipermascolino tutto muscoli, che pronuncia discorsi senza senso riguardanti la virilit\u00e0, ma \u00e8 anche alquanto sensibile emozionalmente e di buon cuore. Utilizza la magia Takeover per assimilare il potere e le forme dei mostri, anche se le sue trasformazioni sono limitate al solo braccio destro usando l'abilit\u00e0 a causa della sua mancanza di sufficiente padronanza. All'et\u00e0 di sedici anni cerca di estendere la trasformazione a tutto il corpo per renderla completa, ma ne perde il controllo finendo apparentemente con l'uccidere involontariamente Lisana; per far fronte al proprio senso di colpa, adotta una personalit\u00e0 maggiormente mascolina rispetto a quella pi\u00f9 solamente sensibile posseduta prima. Due anni dopo, Elfman riesce a ottenere il pieno controllo sulla propria forma Beast Soul per riuscire a salvare Mira Jane dalla minaccia di Phantom Lord, momento dopo il quale inizia ad impiegare sempre pi\u00f9 di frequente la sua piena forza.\n\u00c8 doppiato da Hiroki Yasumoto (giapponese) e Andrea Lavagnino (italiano).\nLisana Strauss.\n \u00e8 la sorella minore di Mira Jane e Elfman ed \u00e8 capace di mutare il proprio aspetto in quello di svariati animali a proprio piacimento grazie alla variet\u00e0 di Take Over da lei usata, l'. \u00c8 una degli amici d'infanzia di Natsu Dragonil che lo aiutano nel covare l'uovo di Happy quando aveva undici anni. Quattro anni dopo, mentre si trova in missione insieme ai propri fratelli, Lisana scompare nel nulla uccisa apparentemente da un Elfman che perde completamente il controllo del proprio Take Over completo; in realt\u00e0, Lisana \u00e8 sopravvissuta ed \u00e8 sparita in quanto assorbita dal portale anima e condotta nel mondo parallelo di Edolas, dove si trova a ricoprire il ruolo della propria controparte del posto, morta qualche tempo prima. Due anni dopo, viene forzata a tornare su Earthland dopo che Mist Gun inverte gli effetti di Anima per eliminare completamente la magia, riunendosi cos\u00ec con i propri fratelli. Mashima ha concepito il nome del personaggio con l'idea di dover inserire il suffisso \"-ana\", il cui suono lo considera carino.\n\u00c8 doppiata da Harumi Sakurai (giapponese) e Valentina Pallavicino (italiano).\nLevy Mac Garden.\n \u00e8 un membro dei , un team di tre maghi composto insieme a lei da Jet e Droy. Stringe amicizia con Lucy Heartphilia data la passione di entrambe per i libri, incoraggiandola a lasciarla leggere per prima il suo primo romanzo. Usando la magia , Levy trasforma le parole scritte in oggetti tridimensionali che prendono le propriet\u00e0 legate al significato del testo. \u00c8 anche un'esperta nel tradurre e decodificare le lingue antiche e le rune magiche. Gajil Redfox spaventa Levy dopo che la ferisce insieme ai suoi compagni di team in occasione dell'attacco condotto da Phantom Lord, dando inizio ad una guerra tra gilde. Inizialmente evita Gajil quando questi entra a far parte di Fairy Tail, ma lo riconsidera dopo che la difende da uno scontro con Luxus Dreyar. Successivamente inizia a sviluppare sentimenti romantici nei confronti di Gajil e insieme diventano temporaneamente ufficiali dell'unit\u00e0 di custodia e arresto del Concilio della magia durante l'anno in cui Fairy Tail rimane sciolta. In seguito, s'impegnano sostenendosi a vicenda nel combattere la battaglia contro l'Impero Alvarez. Nell'epilogo della serie, Lucy e Wendy Marvel sentono Levy parlare a Gajil di qualcosa riguardante un bambino. Mashima ide\u00f2 Levy per essere una comparsa ricorrente nella serie, salvo poi rivalutarla dopo che \u00e8 cresciuto \"davvero [il suo apprezzamento] per lei\". Consequenzialmente, decise in seguito di espandere il suo ruolo come risposta alla sua crescente popolarit\u00e0, che a suo dire \u00e8 andata oltre le sue aspettative.\n\u00c8 doppiata da Mariya Ise (giapponese), Ikumi Hayama (giapponese, episodi 249-253) e Gaia Bolognesi (italiano).\nLluvia Loxar.\nPrima apparteneva alla gilda di Phantom Lord insieme a Gajil Redfox ma in seguito allo scioglimento di questa ha deciso di unirsi a Fairy Tail per il senso di famiglia della gilda e per inseguire il suo amore, Gray Fullbuster. Per lei il loro incontro \u00e8 stato un colpo di fulmine e il fatto che lui l'abbia sconfitta lo ha solo reso pi\u00f9 affascinante ai suoi occhi, ma Gray sembra non averlo capito. Nell'arco della sua vita Lluvia \u00e8 sempre stata circondata dalla pioggia (a causa della sua magia), ci\u00f2 non le ha mai permesso di avere un legame e di vedere il sole, ma quando Gray la sconfigge, scaccia le nuvole che la opprimevano. Per un errore considera Lucy Heartphilia la sua rivale in amore anche se in realt\u00e0 le vuole molto bene. La sua magia le permette di creare e controllare l'acqua, e di eludere la maggior parte dei danni, dato che il suo corpo \u00e8 formato da acqua.\n\u00c8 doppiata da Mai Nakahara (giapponese) e Perla Liberatori (italiano).\nGajil Redfox.\n \u00e8 un dragon slayer padroneggiante la , che gli consente di trasformare i propri arti in armi di ferro, coprire la propria pelle con un impenetrabili scaglie di ferro, soffiare raffiche di vento contenenti schegge metalliche e consumare oggetti di ferro come nutrimento. Trasportato nel presente da 400 anni nel passato mediante il piano Eclissi in qualit\u00e0 di bambino scelto per il piano di uccidere Acnologia meditato dai draghi, Gajil rimane separato dai suoi compagni dragon slayers e dimentica gli eventi della propria infanzia, eccezion fatta per il periodo durante il quale viene cresciuto e addestrato dal drago . Risente in seguito per la scomparsa di Metalicana, diventando nel corso dei sette anni seguenti un delinquente membro di Phantom Lord col soprannome di , e il suo gesto di danneggiare gravemente la sede di Fairy Tail e assalire Levy Mac Garden e la sua squadra istiga l'inizio di una guerra tra le due organizzazioni magiche Dopo lo scioglimento di Phantom Lord, Gajil accetta riluttante l'offerta di Makarov Dreyar di entrar a far parte di Fairy Tail espiare le proprie colpe, guadagnandosi la fiducia e venendo accettato degli altri membri dopo aver aiutato Natsu Dragonil a fermare Luxus Dreyar nella Battaglia di Fairy Tail. In seguito, sviluppa sentimenti protettivi nei confronti di Levy, confessandole infine il suo amore per lei mentre sta quasi per essere ucciso nella guerra contro l'Impero Alvarez. Nell'epilogo della serie, Gajil ha una conversazione implicita con Levy a proposito di un bambino. \nDurante l'arco narrativo del Gran Palio della magia, durante un combattimento contro Rogue Cheney arriva a divorare il suo elemento, l'ombra, con le quali raggiunge un nuovo stadio di trasformazione denominato . Mentre \u00e8 in questo stato, Gajil viene ricoperto dalle ombre di Rogue e la sua velocit\u00e0 aumenta notevolmente al livello di quella di un'ombra, consentendogli di attaccare i propri avversari di soppiatto e con maggiore potenza. Oltre che ad apparire in \"Fairy Tail\", Gajil \u00e8 il protagonista del manga spin-off \"Fairy Tail: Road Knight\" di Kyota Shibano.\nGajil \u00e8 stato uno il primo dei vari dragon slayer oltre a Natsu ad esser introdotto nella serie, un'idea che Mashima stava tenendo in considerazione sin dalla creazione del concetto di \"dragon slayer\" e che lo porta a sviluppare un personaggio \"estremamente spaventoso\" e anche un rivale per Natsu Il nome del personaggio deriva dalla parola e dall'onomatopea simboleggiante il mangiare, . Analogamente a Natsu, l'et\u00e0 di Gajil \u00e8 indicata come \"sconosciuta\", fatto divenuto oggetto di diverse domande da parte dei lettori in seguito all'apparizione di una scena in cui il mago di ferro e Natsu sono bloccati in una trappola runica creata per trattenere tutti coloro che hanno pi\u00f9 di ottant'anni, quesito al quale Mashima asserisce che quella non \u00e8 la loro et\u00e0 effettiva. Il retroscena del rapporto tra Gajil e il membro del Concilio della magia Belno \u00e8 stato mostrato in una versione \"semplificata\" rispetto a quella inizialmente pianificata dall'autore, nella quale avrebbe dovuto esser proprio Belno a guidare Gajil verso Fairy Tail invece di Makarov.\n\u00c8 doppiato da Wataru Hatano (giapponese) e Christian Iansante (italiano).\nCommando del dio del fulmine.\nIl \u00e8 un trio di maghi seguaci di Luxus Dreyar, che agiscono come sue guardie personali. Sono stati ideati da Mashima dopo che ha deciso \"improvvisamente\" di concentrare lo svolgimento narrativo su Luxus. I tre aiutano il mago del fulmine nel suo piano di ristrutturazione della gilda mediante la partecipazione alla battaglia di Fairy Tail, salvo poi diventare pi\u00f9 amichevoli nei confronti dei loro compagni di gilda dopo la sua espulsione. Nonostante l'unicit\u00e0 delle loro abilit\u00e0, i tre condividono tra loro la possibilit\u00e0 di gestire le proprie magie mediante il contatto visivo con l'avversario.\nFried Justin.\n, chiamato anche , \u00e8 il fondatore e capo del Commando del dio del fulmine. \u00c8 specializzato nella creazione del , barriere formate da rune magiche che non possono essere oltrepassate da coloro che cadono nelle trappole che si celano in ci\u00f2 che vi \u00e8 scritto. Utilizza anche la magia per scrivere rune sui corpi degli avversari mediante il proprio stocco per infliggere dolore, o sul proprio per creare ali e trasformarsi in un demone. \u00c8 caratterizzato da una vera e propria idolatria nei confronti di Luxus e inizialmente mantiene le distanze dal resto della gilda. Impone le regole della battaglia di Fairy Tail con il proprio Jutsu-Shiki, ma si dimostra poi riluttante al portare a termine l'ordine di Luxus di uccidere i propri compagni di gilda. Ci\u00f2 lo porta a mettere in discussione la moralit\u00e0 di Luxus. Dopo esser stato sopraffatto dalla risvegliata forma Satan Soul di Mira Jane Strauss, Fried si rade temporaneamente i propri capelli lunghi come forma di espiazione per i suoi misfatti. Il suo nome ha avuto origine dalla frase giapponese , riflettendo l'impostazione iniziale del personaggio di attaccare con parole arcaiche. Inizialmente il suo nome avrebbe dovuto essere , ma Mashima decise poi di sceglierne uno pi\u00f9 corto per bilanciare i nomi pi\u00f9 lunghi dei suoi compagni di squadra.\n\u00c8 doppiato da Junichi Suwabe (giapponese) e Patrizio Cigliano (italiano).\nEvergreen.\n, il cui nome deriva dal termine inglese con cui si indica l'omonima tipologia di albero, \u00e8 una giovane donna vanitosa, ossessionata dalle fate, che \u00e8 entrata a far parte di Fairy Tail per via del nome della gilda. Brama il titolo di \"Titania, la regina delle fate\" ricoperto da Elsa Scarlett. Ad un certo punto, entra a far parte del Commando del dio del fulmine come unico membro femminile. La sua magia primaria \u00e8 la , con la quale pu\u00f2 pietrificare gli altri mediante il contatto visivo togliendosi i propri occhiali che \u00e8 sempre solita indossare. \u00c8 capace inoltre di generare della polvere dorata per causare delle esplosioni o delle innumerevoli raffiche di aghi. Fa squadra con Elfman Strauss dopo esser stata superata da Fried durante la l'esame di promozione alla classe S, sviluppando gradualmente dei sentimenti affettivi nei suoi confronti, da lui poi ricambiati.\n\u00c8 doppiata da Saori Seto (giapponese) e Anna Cugini (italiano).\nBixlow.\n \u00e8 un mago che pratica la denominata per impiantare fino ad un massimo di cinque anime dentro oggetti inanimati e poterli cos\u00ec controllare. Si riferisce ai suoi pupazzi come i suoi \"piccoli\" con i nomi: , , , e . La sua magia degli occhi \u00e8 chiamata e gli consente di prendere il controllo dei corpi altrui mediante il contatto visivo; per questa ragione, indossa sempre un visore a griglie per contenere questa magia. Il suo nome \u00e8 una combinazione delle parole inglesi \"big\" e \"throw\".\n\u00c8 doppiato da Yoshihisa Kawahara (giapponese) e Alessandro Quarta (italiano).\nPanther Lily.\n, \u00e8 un Exceed dal pelo nero nato e cresciuto su Edolas. Divenuto un comandante di una delle divisioni della Guardia Reale di Edolas, viene esiliato dalla sua terra natia Extalia dopo aver salvato la vita del giovane Mist Gun. Contrariamente alla maggior parte degli Exceed, Lily ha uno corpo grande e umanoide che lo rende del tutto simile ad una pantera antropomorfa. Usando la spada magica , pu\u00f2 estendere la propria dimensione sino a quattro volte rispetto a quella effettiva reale; dopo che questa spada viene distrutta, la sostituisce con una simile chiamata . Duella con Gajil Redfox per difendere il cristallo lacrima creato con l'energia degli abitanti di Magnolia come parte del piano di Faust per sterminare gli Exceed con esso, ma cambia schieramento dopo aver visto i propri simili cercare di allontanare dalla loro patria il cristallo con tutte le loro forze insieme a Fairy Tail. Dopo esser stato spedito su Earthland attraverso il portale Anime con effetto invertito, entra a far parte di Fairy Tail come compagno di squadra di Gajil. Su Earthland, il corpo di Lily si riduce alla dimensione tipica di quello dei suoi simili, anche se pu\u00f2 assumere il suo aspetto originale per un limitato periodo di tempo oltre al poter utilizzare la propria abilit\u00e0 Aera. Il nome di Lily \u00e8 ispirato a quello di \"un noto personaggio di una certo racconto\". Mashima ha in seguito commentato la popolarit\u00e0 del personaggio, affermando che \u00e8 cresciuta dopo che si \u00e8 ridotta la sua statura, aggiungendo: \"Si capisce bene il perch\u00e9\".\n\u00c8 doppiato da Hiroki T\u014dchi (giapponese) e Stefano Mondini (italiano).\nMest Glider.\n \u00e8 un mago utilizzante un incantesimo per l'alterazione della memoria chiamato e il potere di teletrasportarsi da un luogo all'altro per lunghe distanze con la magia . Inizialmente presentato come un membro operativo d'intelligence del Concilio della magia chiamato , utilizza il proprio Memory Control per infiltrarsi come discepolo di Mist Gun tra i membri di Fairy Tail intenti a svolgere l'esame di promozione al rango S per cercare informazioni utili da usare come prova dei loro crimini e portare quindi allo scioglimento della gilda. Sette anni dopo i fatti dell'isola Tenro, durante i quali si affeziona a loro e li aiuta nella battaglia contro Grimoire Heart, Mest viene tuttavia informato da Makarov Dreyar della sua reale identit\u00e0 come membro di Fairy Tail da lungo tempo che ha alterato la propria memoria con lo scopo di infiltrarsi al meglio dentro il Concilio e ottenere informazioni utili riguardanti il sempre pi\u00f9 minaccioso e in continua crescita Impero Alvarez. Una volta ricordato il proprio passato, Mest lascia il Concilio e ritorna tra le file di Fairy Tail, aiutando i suoi compagni nel recupero del master disperso ad Alvarez e nella guerra seguente. Prima di svelare il ruolo di Mest come agente sotto copertura del Concilio, Mashima ha considerato sia di renderlo in realt\u00e0 un membro di Fairy Tail, ma anche un antagonista di Grimoire Heart o Tartaros. Il mangaka ha in seguito affermato che la rivelazione di Mest come membro effettivo di Fairy Tail era stata pianificata da tempo, ma non ha mai trovato il momento pi\u00f9 adatto per includerlo nella storia, ricevendo anche contestazioni da parte dei lettori che hanno percepito il ritorno del personaggio come un \"retconning\" dei fatti passati.\n\u00c8 doppiato da Sh\u016bhei Sakaguchi (giapponese) e Alessandro Campaiola (italiano).\nAltri.\nMacao e Romeo Convolt.\n \u00e8 uno dei maghi pi\u00f9 longevi della gilda, \u00e8 in grado di creare e manipolare fiamme violacee resistenti alle intemperie e possiede la capacit\u00e0 di mutare forma. Mentre \u00e8 intento a svolgere una missione, Macao subisce un incantesimo di possessione dall'ultimo dei venti mostri da sconfiggere. Non riuscendo quindi pi\u00f9 a tornare a casa, su richiesta del figlio Romeo preoccupato per lui Natsu e Lucy si recano sul luogo della missione e lo liberano. Durante i 7 anni nei quali i principali membri della gilda sono dispersi sull'isola Tenr\u014d, assume temporaneamente la carica di master. \u00c8 doppiato da Masaki Kawanabe (giapponese) e Vittorio Guerrieri (italiano).\nMacao ha un figlio di nome , ammiratore di Natsu da considerarlo come un fratello maggiore. Il giovane entra a far parte di Fairy Tail durante i sette anni di assenza dei membri principali della gilda ed \u00e8 capace di utilizzare la magia del fuoco, appresa da Totomaru, ex membro di Phantom Lord, e da suo padre. \u00c8 doppiato da Mariya Ise (giapponese), Paola Majano (italiano, da bambino) e Federico Bebi (italiano, da ragazzo).\nAlzack Connell e Visca Moulin.\n e sono una coppia di maghi indossanti un abbigliamento richiamante il vecchio West. Alzack utilizza una magia che gli consente di caricare le sue pistole con proiettili magici, mentre Visca utilizza la magia di cambio-stock, che le permette di riequipaggiarsi con diverse armi da fuoco. Entrambi innamorati l'uno dell'altra, si sposano durante i sette anni di assenza dei principali membri di Fairy Tail e hanno una figlia di nome .\nAlzack \u00e8 doppiato da Yoshimitsu Shimoyama (giapponese) e Flavio Aquilone (italiano), mentre Visca \u00e8 doppiata da Satomi Arai (giapponese) e Monica Vulcano (italiano). Asuka \u00e8 invece doppiata da Satomi Arai (giapponese) e da Alessia Corona (italiano).\nJet e Droy.\n, soprannominato , e sono due amici d'infanzia di Levy Mac Garden e suoi compagni di squadra in Fairy Tail. Jet padroneggia una magia che aumenta notevolmente la sua velocit\u00e0, rendendolo il mago pi\u00f9 veloce della gilda, mentre Droy controlla un tipo di magia per manipolare le piante e indossa un indumento speciale per mantenere sempre freschi i suoi semi magici.\nJet \u00e8 doppiato da Masaki Kawanabe (giapponese), Kyoko Namekawa (giapponese, da bambino) e Stefano Brusa (italiano); Droy \u00e8 doppiato da Eiji Sekiguchi (giapponese), Natsue Sasamoto (giapponese, da bambino) e Luigi Morville (italiano).\nPolyushika.\nControparte umana di Grandine proveniente da Edolas, \u00e8 l'anziana consulente medico di Fairy Tail che vive nella foresta situata nelle vicinanze di Magnolia. Riesce a curare ogni sorta di malanno o ferita. Non sopporta la vicinanza di altri esseri umani e spesso forza i visitatori a lasciare il prima possibile la sua abitazione a meno che non abbiano bisogno di aiuto. \u00c8 un'amica di lungo corso di Makarov Dreyar, del quale se n'\u00e8 presa cura quando \u00e8 rimasto privo della propria magia e in seguito quando si ammala in occasione della ribellione di Luxus Dreyar. Sette anni dopo la scomparsa dell'isola Tenro, incontra per la prima volta Wendy Marvel e le consegna le istruzioni per apprendere due nuovi incantesimi segreti della magia da dragon slayer dell'aria, che le sono state dettate dal drago Grandine telepaticamente e che questi ha fallito nell'insegnare alla giovane maga prima di sparire.\n\u00c8 doppiata da Sh\u014dko Tsuda (giapponese) e Graziella Polesinanti (italiano).\nKinana.\n \u00e8 una ragazza che sostituisce Mira Jane nel ruolo di barista della gilda durante i suoi sette anni di assenza, per poi manterlo anche in seguito. Da piccola \u00e8 stata trasformata in un cobra violaceo da una maga malvagia, per poi essere trovata da Cobra degli Oracion Seis, che decide di tenerla con s\u00e9 e darle il nome Cubellios. Dopo l'arresto del mago viene trovata da Makarov, il quale capisce la sua vera natura e trova il modo di riportarla normale, portandola con s\u00e9 a Fairy Tail. Nonostante siano separati, Kinana riesce sentire dentro di s\u00e9 la voce di Cobra. Dopo la sconfitta di Tartaros, diventa una maga a tutti gli effetti.\n\u00c8 doppiata da Natsue Sasamoto (giapponese) e Melissa Maccari (italiano).\nWarrod Sequen.\n \u00e8 un ex-mago della gilda Fairy Tail ed \u00e8 soprannominato \"L'uomo broccolo\". Fu uno dei fondatori di Fairy Tail assieme a Mavis Vermillion (il primo master), Purehito Gaebolg e a Yuri Dreyar, il padre di Makarov. Ha pi\u00f9 di 105 anni. Come suggerisce il soprannome, la sua testa ha la forma di un broccolo, \u00e8 un uomo anziano, molto alto con un naso appuntito e indossa un vestito molto colorato. Da giovane era un uomo muscoloso con una grande acconciatura. Warrod \u00e8 molto comico facendo battute ironiche che in realt\u00e0 fanno innervosire. \u00c8 molto modesto perch\u00e9 anche se \u00e8 il quarto dei 4 Ishgar, ritiene che ci siano maghi ancora pi\u00f9 forti di lui fuori dal continente. Anche se non fa pi\u00f9 parte della gilda \u00e8 ancora molto legato a Fairy Tail. Quando era giovane, faceva parte della gilda di cacciatori di tesori Sylph Labirinth facente squadra con Purehito e Yuri. Nell'anno X686 i tre si recarono sull'isola Tenro per recuperare la giada di Tenro, un tesoro di classe S e per giunta molto raro e prezioso per i cacciatori di tesoro. Sull'isola incontrano Mavis Vermillion e scoprono che la giada non si trova pi\u00f9 sul luogo ma fu presa anni prima dalla gilda oscura Blue Skull. Mavis si unisce a loro per recuperare la giada e i quattro partono alla ricerca del tesoro. Essi scoprono che la gilda oscura ha la sede nella citt\u00e0 di Magnolia. Una volta giunti li attaccano il nemico venendo sconfitti. Rifugiati nella foresta, imparano la magia da Zeref (senza sapere chi \u00e8 in realt\u00e0) perch\u00e9 questi poco prima fece amicizia con Mavis. Warrod impar\u00f2 la Magia della Piante. I tre effettuano un altro attacco alla gilda riuscendo a sconfiggerli. Dopo che Mavis salva Yury dalla trasformazione effettuata a causa della giada, i tre decisero di creare una gilda di maghi nella citt\u00e0, chiamata appunto Fairy Tail facendo di Mavis il primo master. Nell'anno X731, Warrod lascia la gilda diventando un membro dei Dieci Maghi Sacri e cominci\u00f2 a viaggiare per il mondo per ripopolare l'ambiente grazie alla sua magia. Appare per la prima volta quando manda a Natsu e Gray la richiesta di scongelare i cittadini del Villaggio del Sole. Con la sua magia li spedisce velocemente al villaggio. Finita la missione li ricompensa con un bagno termale unendosi a loro e in quel momento gli rivela di essere uno dei fondatori di Fairy Tail. Poco dopo essi cominciano a parlare della gilda Tartaros e Warrod riferisce che nemmeno i Maghi Sacri conoscono molto la gilda oscura ma egli dice che ci sono state molte persone che hanno visto i membri di quella gilda fare delle adorazioni a dei demoni. Dopo la guerra tra Fairy Tail e Tartaros, Warrod insieme a Mest ricrea il concilio facendo come nuovi membri i Dieci Maghi Sacri e di conseguenza anche Warrod. Inoltre fu lui ha suggerire a Gajil di entrare nel concilio. Dopo la rifondazione di Fairy Tail viene visto alla sede del concilio dove discute insieme agli altri membri sull'imminente scontro contro l'Impero Alvarez. Insieme a Jura, Wolfheim ed Hyberion si reca al confine del Regno di Fiore con il Regno di Bosco pronto ad affrontare i nemici. Insieme ai suoi compagni affronta God Serena, ex membro del Sacro ordine dei Dieci nonch\u00e9 il pi\u00f9 forte, venendo sconfitto duramente come gli altri suoi compagni. In seguito assiste all'uccisione di God Serena per mano di Acnologia, giunto sul posto.\n\u00c8 doppiato da Tessh\u014d Genda e Hiroshi Shirokuma (da giovane).\nYuri Dreyar.\n \u00e8 stato uno dei fondatori di Fairy Tail insieme a Warrod Sequen e Purehito Gaebolg (alias Hades). Era il marito di Rita, il padre di Makarov Dreyar, il nonno paterno di Iwan Dreyar, e il bisnonno paterno di Laxus Dreyar. Da giovane indossava una giacca grigia con piume ai lati, aveva i capelli biondi ondulati verso il basso. Quando era un cacciatore di tesori era disposto a tutto pur di prendere il tesoro che cercava, era disposto anche a sfruttare i bambini. Egli non rinunciava mai a trovare un tesoro anche se la situazione era difficile. Dopo che conobbe Mavis Vermillion il suo carattere cambi\u00f2. Dopo che fu salvato da lei promise che avrebbe dato la sua vita pur di proteggerla. Yuri era un membro della gilda cacciatori di tesori Sylph Labyrinth e faceva squadra insieme a Warrod Sequen e Purehito Gaebolg. Nell'anno X686 giunge sull'Isola Tenrou insieme ai suoi due compagni per cercare la giada di Tenrou. Sull'isola incontra Mavis che tenta di farsi dire dove si trova la giada, senza successo. Poco dopo vengono a sapere che la giada non si trova pi\u00f9 sull'isola perch\u00e9 \u00e8 stata presa da una gilda oscura anni prima. Yuri lascia l'isola insieme a Warrod, Purehito seguito da Mavis che decide di aiutarli. Dopo aver raccolto informazioni scoprono che la giada \u00e8 stata rubata dalla gilda oscura Blue Skull e che risiede alla citt\u00e0 di Magnolia. I quattro giungono in citt\u00e0 e affrontano la gilda venendo sconfitti facilmente. Giorni dopo, Mavis fa amicizia con un mago (senza sapere che \u00e8 Zeref) e i quattro imparano la magia. Yuri impara la Magia del Fulmine. Riassaltano la gilda vincendo. Yuri tocca la giada ma essa \u00e8 maledetta e trasforma Yuri in un enorme drago scheletrico. Mavis utilizza la magia \"Law\" per salvarlo e farlo tornare normale. Una volta ripreso promette a Mavis che la protegger\u00e0 sempre. Mavis propone di creare una gilda di maghi alla citt\u00e0 di Magnolia e chiamarla Fairy Tail. Yuri, Warrod e Purehito lasciano Sylph Labyrinth per formare tale gilda. Nell'anno X690 Yuri si sposa con una donna di nome Rita, nell'anno X696 nasce l'unico figlio di Yuri, Makarov Dreyar, Yuri mor\u00ec, nell'anno X700, per cause sconosciute.\n\u00c8 doppiato da Katsuyuki Konishi."}
{"id": "2924886", "revid": "371529", "url": "https://it.wikipedia.org/wiki?curid=2924886", "title": "Mister Marcus", "text": ""}
{"id": "2924889", "revid": "729019", "url": "https://it.wikipedia.org/wiki?curid=2924889", "title": "Coppa del Mondo di biathlon 1990", "text": "La Coppa del Mondo di biathlon 1990 fu la tredicesima edizione della manifestazione organizzata dall'Unione Internazionale del Pentathlon Moderno e Biathlon; ebbe inizio a Obertauern, in Austria, e si concluse a Kontiolahti, in Finlandia. Nel corso della stagione si tennero a Minsk, Oslo e Kontiolahti i Campionati mondiali di biathlon 1990, validi anche ai fini della Coppa del Mondo, il cui calendario non contempl\u00f2 dunque interruzioni\nIn campo maschile furono disputate 12 gare individuali in 7 diverse localit\u00e0; il sovietico Sergej \u010cepikov si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Eirik Kvalfoss era il detentore uscente della Coppa generale.\nIn campo femminile furono disputate 12 gare individuali in 6 diverse localit\u00e0; la cecoslovacca Ji\u0159ina Pelcov\u00e1 si aggiudic\u00f2 la coppa di cristallo. Non vennero stilate classifiche di specialit\u00e0; Elena Golovina era la detentrice uscente della Coppa generale.\nUomini.\nRisultati.\nLegenda:\nIN = individuale\nSP = sprint\nDonne.\nRisultati.\nLegenda:\nIN = individuale\nSP = sprint\nA squadre uomini.\nLegenda:\nRL = staffetta 4x7,5 km\nT = gara a squadre 20 km\nA squadre donne.\nLegenda:\nRL = staffetta 3x6 km\nT = gara a squadre 15 km\nRisultati.\nPrima vittoria in Coppa del Mondo.\nUomini\nPrimo podio in Coppa del Mondo.\nUomini\n\"Le statistiche si riferiscono solo alle gare individuali.\"\nRitiri.\nI seguenti atleti si sono ritirati durante la stagione:\nUomini\nDonne"}
{"id": "2924891", "revid": "1305772", "url": "https://it.wikipedia.org/wiki?curid=2924891", "title": "Orla (Sassonia)", "text": "La Orla, deta anche \"Orla-Graben\" o popolarmente, nel suo corso superiore, \"Wachauer Dorfbach\" o \"Saugraben\", \u00e8 un fiume tedesco che scorre interamente in Sassonia. Le sue sorgenti si trovano nella campagna di Wachau. Dopo aver percorso circa 10\u00a0km ed un dislivello di 80\u00a0m sfocia presso Ottendorf-Okrilla nel Piccolo R\u00f6der. Il suo corso viene pi\u00f9 volte sbarrato, soprattutto fra Wachau e Teichen.\nCome corso d'acqua per la pesca sportiva, viene seguito dall'Associazione tedesca per la pesca sportiva (\"Deutscher Anglerverband\") per un tratto di 5\u00a0km fra il territorio di Wachau e la sua immissione nel Piccolo R\u00f6der. Esso \u00e8 popolato da trote."}
{"id": "2924896", "revid": "1573940", "url": "https://it.wikipedia.org/wiki?curid=2924896", "title": "Eyvan", "text": "Eyv\u0101n, anche Aivan o \u012av\u0101n (farsi \u0627\u06cc\u0648\u0627\u0646) \u00e8 il capoluogo dello shahrest\u0101n di Eyvan, circoscrizione Centrale, nella provincia di Ilam. Aveva, nel 2006, una popolazione di 27.752 abitanti, in maggioranza di etnia curda."}
{"id": "2924897", "revid": "287204", "url": "https://it.wikipedia.org/wiki?curid=2924897", "title": "Orla", "text": ""}
{"id": "2924901", "revid": "767487", "url": "https://it.wikipedia.org/wiki?curid=2924901", "title": "Un giorno a settembre", "text": "Un giorno a settembre (\"One Day in September\") \u00e8 un film del 1999 diretto da Kevin Macdonald.\nTrama.\nSi tratta di un documentario che racconta i fatti del 5 settembre 1972, quando, durante i Giochi della XX Olimpiade svolti a Monaco di Baviera, un commando dell'organizzazione palestinese Settembre Nero sequestr\u00f2 ed uccise 11 atleti israeliani (Massacro di Monaco).\nRiconoscimenti.\nIl film ha vinto l'Oscar al miglior documentario nel 2000."}
{"id": "2924907", "revid": "1573940", "url": "https://it.wikipedia.org/wiki?curid=2924907", "title": "Zarneh", "text": "Zarneh (farsi \u0632\u0631\u0646\u0647) \u00e8 una citt\u00e0 dello shahrest\u0101n di Eyvan, circoscrizione di Zarneh, nella provincia di Ilam. Aveva, nel 2006, una popolazione di 2.909 abitanti."}
{"id": "2924911", "revid": "122246", "url": "https://it.wikipedia.org/wiki?curid=2924911", "title": "Concattedrale di Santissima Maria Assunta e San Catello", "text": "La concattedrale di Santissima Maria Assunta e San Catello \u00e8 la principale chiesa di Castellammare di Stabia ed \u00e8 concattedrale dell'arcidiocesi di Sorrento-Castellammare di Stabia: eretta a partire dal 1587 ma consacrata solamente nel 1893, al suo interno si venera la statua del patrono della citt\u00e0 stabiese, san Catello. \u00c8 sede parrocchiale e regge la chiesa di Ges\u00f9 e Maria, la chiesa di Maria Santissima del Caporivo, la chiesa di Santa Maria dell'Orto, la chiesa del Santissimo Crocifisso al Rivo e la chiesa del Santissimo Crocifisso e Anime del Purgatorio.\nStoria.\nLa prima cattedrale di Castellammare di Stabia era situata nei pressi della collina di Varano; in seguito venne spostata nei pressi del castello ed infine nella zona dell'attuale piazza Quartuccio: a seguito del terremoto del 1436, l'edificio sub\u00ec notevoli danni che portarono alla decisione di costruire un cattedrale ex novo: il 17 settembre 1517 una commissione di alcuni cittadini eletti dalla giunta municipale affid\u00f2 all'architetto Giovanni Donadio il compito di disegnare la nuova chiesa, ma per motivi ignoti questo progetto non venne mai realizzato. Anche nel 1569 ci fu un secondo tentativo da parte del vescovo Antonio Laureo, anch'esso senza alcun esito. Ludovico Maiorano, salito all'episcopato nel 1581 vendette la cattedrale al castello, ormai ridotta in rudere, ricavando una discreta somma da poter investire nella costruzione della nuova: nel 1587 l'amministrazione della citt\u00e0 concesse l'autorizzazione per l'avvio dei lavori sovvenzionando il progetto con una gabella, imposta ai cittadini, di un tornese su ogni chilo di carne, olio, formaggio ed altri generi alimentari comprati nelle botteghe della citt\u00e0 o nella Regia Dogana: la nuova chiesa sorse sui resti di quella precedente al Quartuccio. I lavori furono affidati all'architetto Pietro Antonio De Sanctis e realizzati da Santoro Cortolano e Paolo Fasano: l'apertura del cantiere avvenne il 22 novembre 1587 come testimoniato dalla cerimonia della posa della prima pietra riportata in un libro conservato nell'archivio storico della cattedrale:\nI lavori procedettero molto lentamente, anche per la continua mancanza di fondi economici, situazione che venne pi\u00f9 volte risolta imponendo una gabella ai cittadini: l'apertura parziale al culto dell'edificio si avr\u00e0 soltanto nel 1643, anno in cui vennero concesse alcune cappelle gentilizie a diverse famiglie nobili della citt\u00e0. La chiesa era per\u00f2 tutt'altro che conclusa: mancavano infatti ancora importanti elementi come l'organo, che venne installato nel 1668 e sistemato definitivamente nel 1774, l'atrio, realizzato nel 1713, come testimoniato da un'iscrizione oggi non pi\u00f9 esistente:\ne l'altare maggiore i cui lavori iniziarono nel 1753 e terminarono nel 1760, quando il vescovo Giuseppe Coppola, lo consacr\u00f2 il 12 aprile. Mancava inoltre il campanile: nel 1774 si decise di ristrutturare quello gi\u00e0 esistente ma il vescovo di oppose fortemente perch\u00e9 avrebbe dovuto cedere circa due metri del suo terreno; nel 1782, dopo l'intervento del re, si arriv\u00f2 alla conclusione di costruire un nuovo campanile sul territorio comunale per una spesa pari a 7.323 ducati.\nTra il 1875 ed il 1893, su ordine del vescovo Petagna, la chiesa fu completamente modificata: assunse la forma a croce latina, fu creato il transetto e il presbiterio ed edificata la cappella dedicata a san Catello; durante lo scavo della cappella del santo patrono rivennero alla luce resti di una necropoli paleocristiana, segmenti di strade e soglie di abitazioni romane: questo luogo prese il nome di Area Christianorum. Nel 1893 la chiesa fu solennemente consacrata dal vescovo Sarnelli e dedicata a Maria Santissima Assunta, dopo oltre tre secoli dall'inizio della costruzione; nel 1930 ha subito alcuni lavori di restauro cos\u00ec come nel 1980 a seguito dei danni provocati dal terremoto dell'Irpinia.\nStruttura.\nFacciata.\nLa facciata esterna della cattedrale di Maria Santissima Assunta, decorata con marmi, \u00e8 aperta da tre archi che poggiano su quattro pilastri, formando un piccolo atrio interno al quale si accede tramite una scalinata realizzata in piperno di Soccavo. L'arco centrale \u00e8 di maggiori dimensioni rispetto agli altri due e sulla sua sommit\u00e0 porta lo stemma della citt\u00e0: tale arco \u00e8 incastonato in due colonne capitellate. Sul parapetto della facciata si trova un orologio con due piccole campane. L'accesso alla chiesa \u00e8 consentito da tre porte in bronzo, dono nel 1985 della Banca Stabiese, opera dello scultore fiorentino Antonio Berti: quella centrale \u00e8 di maggiore dimensione e con maggiori elementi decorativi, mentre le due laterali pi\u00f9 piccole e di fattura semplice.\nNavata centrale.\nLa chiesa di Maria Santissima Assunta \u00e8 una basilica a forma di croce latina: l'interno \u00e8 diviso in tre navate, una centrale e due laterali pi\u00f9 piccole sulle quali si aprono cinque cappelle: la pavimentazione \u00e8 con marmi in bianco e grigio, dalla forma ottagonali o quadrati, mentre al centro della navata maggiore \u00e8 presente l'antico sepolcro dei sacerdoti stabiesi.\nSulla parete che delimita il fondo della chiesa sono presenti un monumento funebre con la scultura del volto di Tommaso Angelo d'Arco e tre lapidi marmoree: una ricorda la visita di papa Pio IX a Castellammare di Stabia il 22 ottobre 1849, una seconda \u00e8 dedicata ai lavori di ristrutturazione sostenuti dal vescovo Giuseppe Coppola nel 1760 e la terza \u00e8 dedicata ai lavori di ampliamento che si ebbero tra il 1887 e 1893. Sempre sul fondo, su di una sorta di soppalco retto da quattro colonne, \u00e8 posto l'organo ai cui lati sono presenti due dipinti, uno raffigurante No\u00e8, l'altro Abramo.\nLa navata centrale \u00e8 divisa da quelle laterali tramite cinque arcate su ogni lato, che poggiano su dieci colonne realizzate in piperno e decorate con stucchi, medaglioni e dorature. La volta \u00e8 affrescata da tre dipinti di Vincenzo Paliotti risalenti al 1983, raffiguranti scene della vita di san Catello: san Catello nel carcere di Roma, dove riceve la visita di san Gregorio Magno, san Catello libero dal carcere e il ritorno di san Catello a Stabia, che \u00e8 quello di maggiori dimensioni. Dieci lunette circondano gli affreschi e rappresentano le virt\u00f9 che caratterizzarono la vita di san Catello, ossia affidabilit\u00e0, costanza, zelo, longanimit\u00e0, perdono, elemosina, preghiera, fede, carit\u00e0 e speranza. Nei fregi della navata centrale si leggono i versi di un salmo che recita:\nCappelle della navata sinistra.\nNella navata sinistra si aprono cinque cappelle. La cappella del Battistero, cos\u00ec chiamata per la presenza del battistero in marmo, \u00e8 decorata con una tela incompiuta raffigurante la consegna delle chiavi a san Pietro, dipinta da Giuseppe Bonito e acquistata nel 1888 su consiglio del pittore Domenico Morelli. Alle pareti laterali due opere a tempera che rappresentano il Battesimo di Ges\u00f9 e Ges\u00f9 e i fanciulli, opera di Francesco De Nicola. In un lato della cappella si trova una colonna in marmo di epoca paleocristiana, con capitello in marmo, ritrovata durante gli scavi per la costruzione della cappella di san Catello.\nLa cappella di Lourdes, in precedenza dedicata a san Gaetano, \u00e8 dedicata alla beata Vergine di Lourdes: sull'altare centrale \u00e8 riprodotto uno scenario in stucco e sughero della grotta delle apparizioni di Massabielle a Lourdes, con al suo interno la statua della Vergine Maria e ai suoi piedi Bernadette in preghiera; sulle pareti laterali l'apparizione della Vergine a Massabielle e la processione con il Santissimo Sacramento, di Francesco De Nicola: entrambe le opere sono del 1929 e realizzate con tempere. In passato, nella cappella, era ospitata una pittura della Madonna con san Tommaso e san Gaetano, oggi spostata nel braccio sinistra della crociera.\nLa cappella della Madonna del Carmine, di patronato della famiglia Longobardi, era in origine dedicata a san Michele Arcangelo: sull'altare centrale la tela della Vergine che libera le anime del Purgatorio, del 1793, dipinta da Angelo Mozzillo. Sulla parete destra la tempera di santa Teresa del Bambino Ges\u00f9 e una lapide in marmo che rievoca un restauro effettuato nel 1853, mentre sulla parete sinistra un'altra tempera raffigurante santa Luisa di Marillac.\nLa cappella di san Francesco di Sales era di patronato della famiglia Cotticelli: presenta una statua lignea del santo e sulle pareti laterali due dipinti in tempera che raffigurano diversi momenti della vita di san Francesco: quella di destra \u00e8 opera di Salvatore Franciosa e risale al 1932, mentre quella di sinistra \u00e8 di Francesco De Nicola.\nLa cappella del Santissimo Crocifisso presenta sull'altare centrale un crocifisso in legno risalente al XVII secolo: il Cristo ha con il capo rivolto leggermente verso sinistra, i piedi sono fissati alla croce da un unico chiodo e sul costato e al petto si aprono due grosse ferite. Nelle pareti laterali della cappella si aprono due nicchie in cui sono poste due statue lignee, entrambe del XIX secolo, una di san Biagio e l'altra dell'Addolorata, la quale era in origine collocata nell'attuale cappella dell'Ara Pacis: la statua, realizzata tra la fine del XVIII e l'inizio del XIX secolo, \u00e8 in stoppa, con la testa, le mani, le braccia, i piedi e le gambe in legno, occhi di cristallo ed \u00e8 vestita con abito nero adornato di merletti in oro; molti anni fa, durante il venerd\u00ec santo, alla statua veniva cambiato l'abito con uno in seta nera in stile spagnolesco ricamato in oro. Sulla parete centrale \u00e8 presente una porta che da l'accesso all'antica sagrestia.\nCappelle della navata destra.\nNella navata destra si aprono cinque cappelle: la cappella di san Nicola fu creata nel 1268 dalla famiglia De Rogatis, i cui stemmi gentilizi sono posti ai lati del transetto e viene cos\u00ec chiamata per la presenza di un dipinto sull'altare centrale di Giovanbattista Spinelli, raffigurante san Nicola di Mira; sulle pareti laterali sono affrescate le effigie di santa Barbara nell'atto di inginocchiarsi, con una veste bianca e un mantello rosso e sul capo il diadema del martirio e sant'Antonio di Padova mentre si inginocchia davanti al bambino Ges\u00f9 posto su di una nuvola: entrambe le opere sono di Salvatore Mollo e risalgono al 1776. Ai piedi dell'altare, una statua raffigurante Cristo deposto.\nLa cappella della Vergine del Rosario, in origine della famiglia Cacace e ceduta nel 1825 a quella Giordano, ha al centro dell'altare un dipinto del 1570, probabilmente di Ludovico De Maio o secondo altri di un pittore ignoto del '500, che raffigura la Madonna del Rosario: il quadro in principio si trovava nella basilica di San Lorenzo Maggiore a Napoli, nella cappella gentilizia della famiglia De Caro, in seguito andata in successione allo stabiese Giovan Camillo Cacace che port\u00f2 il quadro a Castellammare di Stabia sostituendo quello di Napoli con uno nuovo. I personaggi sono tutti a grandezza naturale: al centro \u00e8 posta la Madonna del Rosario ed ai suoi piedi, da un lato santa Caterina da Siena, santa Lucia da Siracusa e santa Margherita d'Antiochia, mentre dall'altro san Domenico di Guzman, san Francesco di Paola e san Francesco d'Assisi; il quadro presenta diversi problemi di conservazione, soprattutto si notano le spaccature, segno delle giunture delle sottostanti assi in legno. Sulle pareti laterali due opere del XVI secolo di Giovan Vincenzo D'Onofrio da Forl\u00ec del Sannio: l'Assunzione che raffigura gli apostoli presso il sepolcro vuoto della Vergine che a sua volta \u00e8 seduta su un trono di nuvole e la Nativit\u00e0 con la Vergine in veste rossa e manto azzurro, san Giuseppe in preghiera ed un gruppo di pastorelli. Sulla parete sinistra \u00e8 presente il sacello del vescovo Agostino D'Arco.\nLa cappella della Sacra Famiglia, di patronato del Capitolo Cattedrale, presenta sull'altare centrale una composizione di tre statue, di un autore ignoto del '700, raffiguranti sant'Anna, san Gioacchino e la Madonna da bambina: i busti sono realizzati in cartapesta eccetto la testa, le mani e i piedi che sono in legno, mentre le vesti sono in gesso. Sulle parete di sinistra \u00e8 raffigurata la Visitazione della Vergine, di Giacinto Diana, risalente al 1802, mentre su quella destra la tela di san Filippo Neri, ispirata a quella di Guido Reni, ubicata nella chiesa romana di Santa Maria in Volpicella: il quadro fu voluto dal vescovo Giuseppe Coppola nel periodo compreso tra il 1750 e il 1760.\nLa cappella dell'Immacolata \u00e8 cos\u00ec chiamata per la presenza sull'altare centrale di una statua lignea raffigurante appunto l'Immacolata, data in dono o dal vescovo Petagna o da monsignor Angelo Maria Scanzano; sulla parete sinistra \u00e8 presente un bassorilievo raffigurante Maria bambina presentata al tempio: Maria fanciulla \u00e8 nell'atto di salire le scale del tempio con il sommo sacerdote che gli tende le spalle e alle sue spalle Anna e Gioacchino. Sotto all'affresco \u00e8 presente una statuetta del Bambino Ges\u00f9 risalente al XIX secolo. Sulla parete destra un bassorilievo sull'Annunciazione, di semplice fattura, con raffigurata la Madonna e l'arcangelo Gabriele; ai piedi dell'affresco una statua in cartapesta di sant'Antonino. I bassorilievi di questa cappella furono realizzati nel 1838.\nCappella di San Catello.\nUna delle cinque cappelle della navata di destra \u00e8 pi\u00f9 ampia rispetto alla altre ed \u00e8 anche di pi\u00f9 recente costruzione: si tratta della cappella di san Catello, costruita nel 1789, al posto della cappella del crocifisso, su progetto dell'architetto Ignazio Rispoli e sotto la direzione dell'ingegnere Giovanni Rispoli. La cappella \u00e8 preceduta da un ambulacro dove sono posti i sepolcri dei vescovi Agostino D'Arco e Francesco Saverino Petagna; seguono poi due lapidi in bronzo che ricordano l'eruzione del Vesuvio del 1906 e un'alluvione che colp\u00ec la zona stabiese nel 1764. A dividere la cappella dall'ambulacro un breve corridoio, con la volta decorata con medaglioni raffiguranti i vescovi stabiesi, che porta alla canonica e alla sagrestia. La cappella di san Catello, affrescata da Paolo Amato, presenta una cupola nella quale \u00e8 rappresentata la Gloria del Santo, mentre nei cassettoni a volta i dodici apostoli ed in lunette triangolari, poste a lato degli archi, sono raffigurate le quattro virt\u00f9: la Prudenza, con uno specchio e un lume, la Giustizia, con la bilancia, la Fortezza, con uno scudo e la Temperanza nell'atto di cogliere una palma.\nL'altare centrale, sovratato dalla statua di \"San Catello\", \u00e8 in bronzo e marmo e sotto la mensa \u00e8 posto un sarcofago di origine paleocristiana ritrovato durante i lavori di costruzione della cappella, risalente al III secolo e che raffigura il Buon Pastore, come descritto anche da Francesco Di Capua:\nEd ancora ai lati dell'altare una rappresentazione dell'eruzione del Vesuvio del 1906 e una scena della guerra del 1940, entrambe realizzate nel 1957 da Francesco Filosa; sulla volta dell'altare e sul muro d'ingresso della cappella, due affreschi di Vincenzo Paliotti raffiguranti rispettivamente la Madonna in mezzo agli angeli e l'apparizione dell'arcangelo Michele a san Catello e sant'Antonino sul monte Faito. Sull'altare \u00e8 posta la statua lignea del santo stabiese, realizzata nel 1609 da un artista anonimo. Sulle pareti laterali sono presenti due reliquiari a forma di croce, realizzati nel 1882 da Luigi Prezioso e Francesco Galante, su richiesta di Padre Brunone e alcune nicchie con all'interno una statua recente del Ges\u00f9 bambino di Praga ed una statua lignea dell'800 raffigurante san Clemente papa, proveniente dalla chiesa della Vergine della Saletta di Sant'Antonio Abate: il santo si presenta con capelli e barba lunghi e bianchi, occhi di cristallo, abiti pontificali ed in mano una penna d'oca in legno. Per dare luce all'ambiente, due grossi finestroni con vetri colorati e decorati con le effigie dei santi protettori della citt\u00e0 ossia san Francesco d'Assisi, san Domenico, san Vincenzo e san Francesco Saverio: tali opere sono state realizzate da Vincenzo Paliotti.\nCrociera.\nLa crociera della chiesa di Maria Santissima Assunta si divide nel braccio destro e sinistro ed entrambe dispongono di due cappelle. Il braccio sinistro \u00e8 dedicato al Cuore di Ges\u00f9, abbellita da una statua lignea di fine '800 ad opera di Reccia di Napoli: il Cristo si presenta con viso giovane e barbuto, veste azzurra e mantello celeste e sul petto un cuore avvolto dalle fiamme. La volta \u00e8 affrescata da due dipinti di Vincenzo Paliotti, risalenti al 1891, uno di dimensioni minori, raffigurante Ges\u00f9 in mezzo alle turbe languenti e uno, pi\u00f9 grande, dedicato all'apparizione del cuore di Ges\u00f9 a santa Margherita; dello stesso autore anche l'affresco Mos\u00e8 ed Elia, situato nei pressi del finestrone.\nLe cappelle del braccio sinistro sono quella del Santissimo Sacramento, completamente restaurata nel 1996 e quella dell'Ara Pacis. La prima presenta una pianta ottagonale: sull'altare principale \u00e8 posto il dipinto della Deposizione, realizzato o da Jusepe de Ribera o da Andrea da Salerno, raffigurante la \"Trinit\u00e0 tra i santi Giovanni Battista e Giovanni evangelista\". Sempre sull'altare principale, risalente al XVIII secolo, il tabernacolo realizzato nel XIX secolo con agata di Sicilia, lapislazzuli e diasporo; tra le altre opere presenti figurano un ciborio del 1518 attribuito ad Andrea Ferrucci, un sacrario per gli oli santi del XVII secolo, una rappresentazione della pesca di san Pietro e diversi affreschi che adornano la cupola come l'ultima cena di Ges\u00f9 con gli apostoli, la manna del deserto, il sacrificio di Melchisedec, l'angelo che porta il pane ad Elia sulla vetta dell'Oreb.\nLa cappella dell'Ara Pacis, in origine dedicata all'Immacolata, fu voluta dal sacerdote Raffaele Vanacore e costruita tra 1924 e 1928 su progetto di Giuseppe Pandolci. L'opera di maggiore importanza \u00e8 una tela di Jusepe de Ribera che rappresenta la \"Deposizione di Cristo\", dono di un conte al vescovo Sarnelli. Il tema principale della cappella \u00e8 il ricordo delle vittime della prima guerra mondiale: sono infatti presenti 6 lapidi marmoree sulle quali sono scolpite i nomi dei caduti stabiesi nella grande guerra, mentre nei pressi dell'altare sono stati posti quattro elmetti, sei moschetti, due bossoli ed un cannone risalenti alla prima guerra mondiale. La cappella presenta diversi affreschi a tempera di Salvatore Franciosa del 1925 ed una lampada votiva, realizzata degli operai del cantiere navale, che pende dal soffitto. La cappella ha l'ingresso delimitato da un cancello in ferro che reca la scritta:\nIl braccio destro della crociera della cattedrale \u00e8 dedicato a san Giuseppe: \u00e8 presente l'omonima statua lignea, opera di Reccia di Napoli ed il santo si presenta con un aspetto invecchiato, veste viola e manto marrone e porta in braccio Ges\u00f9 che dorme; cos\u00ec come il braccio sinistro, anche quello destro ha la volta affrescata con due dipinti del Paliotti, risalenti al 1890, raffiguranti la Gloria di san Giuseppe e il Patrocinio del Santo. Nei pressi del finestrone l'affresco di un vecchio Giuseppe e del Re Davide.\nLe due cappelle sono dedicate a san Michele Arcangelo e alla Madonna dei Flagelli. La cappella di san Michele Arcangelo si presenta con una pianta ottagonale e sull'altare centrale \u00e8 posta la statua in marmo di san Michele Arcangelo che in precedenza era nella chiesa omonima sul monte Faito: la statuetta dovrebbe essere di origine medioevale anche se la tradizione vuole che sia stata donata da papa Gregorio Magno a san Catello nel VI secolo. Gli affreschi a tempera che adornano la cappella sono tutti di Salvatore Cozzolino: sulle pareti san Pietro salvato dall'Arcangelo dalla prigionia e san Michele che scaccia Satana dalla tomba di Mos\u00e8, mentre sulla volta la scala di Giacobbe, la caduta degli angeli ribelli, gli angeli che chiamano i morti al giudizio e i tre angeli che si presentano ad Abramo. Nella cappella \u00e8 presente un coro ligneo, conosciuto anche come coro d'inverno, poich\u00e9 nella stagione fredda si riuniva il Capitolo Cattedrale: fu realizzato tra il 1904 e il 1920, su disegno Giovanni Rispoli.\nLa cappella della Madonna dei Flagelli, in precedenza chiamata del presepe, ha sull'altare principale una statua, risalente al XIX secolo della Madonna dei Flagelli: il volto, le mani e i piedi della Vergine e di Ges\u00f9 sono in legno mentre il resto del corpo in cartapesta. Sulla parete sinistra una tela di Ribera dell\"'Adorazione dei pastori\", simile a quella esposta al Louvre di Parigi, dello stesso autore, e sulla parete destra un monumento marmoreo realizzato da Francesco Jerace, in ricordo del vescovo Sarnelli.\nAltare maggiore.\nL'altare maggiore risale al XVIII secolo ed \u00e8 ornato da marmi colorati; sulla sua sommit\u00e0 \u00e8 posto la tela dell'Assunta, di Nunzio Rossi, risalente al XVIII secolo: nel quadro sette apostoli a mezzobusto, quattro dei quali guardano nel sepolcro vuoto e tre invece la Vergine su una nuvola, circondata da putti e cherubini. Le pareti laterali sono abbellite da due tele di autori ignoti, entrambe del XVIII secolo, raffiguranti scene dell'Antico Testamento e, precisamente, quella a destra il sacrificio di Isacco, mentre quella a sinistra Agar che vede agonizzare nei deserti di Bersabea il suo diletto Ismaele.\nIntorno all'altare \u00e8 posto un coro in legno, proveniente dalla chiesa della Pace di Castellammare di Stabia con due ordini di posti: quello superiore riservato ai canonici e quello inferiore agli abdomadari: davanti ad ogni stallo un anello in ferro dove veniva posto un candelabro ed inoltre era presenta una sputacchiera, chiusa da anni per motivi d'igiene. Nella volta si aprono cinque finestroni nelle cui lunette sono raffigurati i cinque simboli della Vergine, \"Vas spirituale, Vas honorabile, Stella matutina, Rosa in Iericho, Lilium convallium\", in stile bizantino, oltre a tre affreschi del 1888 che ritraggono san Giuseppe che dorme e Maria in contemplazione, la presentazione di Maria al tempio e la Madonna incoronata da Ges\u00f9, mentre l'affresco centrale della volta rappresenta Maria che risorge dal sepolcro; ai quattro angoli sono riprodotti i quattro dottori della Chiesa antica, ossia sant\u2019Atanasio, san Gregorio Nazianzeno, san Basilio e san Giovanni Crisostomo.\nCupola.\nLa cupola poggia su quattro pilastri che formano quattro grossi archi, con i fondi spartiti a cassettoni, nei quali sono raffigurati i sedici profeti maggiori. All'interno della cupola \u00e8 raffigurata l'Apocalisse e i quattro evangelisti, san Giovanni con l'aquila, san Matteo con l'angelo, san Luca con il bue e san Marco con il leone. Sempre all'interno della cupola sono presenti i busti di otto vescovi che nel corso della loro vita hanno celebrato le glorie della Vergine Maria: san Pio V, san Germano, san Pier Damiani, san Idefonso, san Bonaventura, sant'Anselmo, san Francesco di Sales e sant'Alfonso."}
{"id": "2924919", "revid": "1494169", "url": "https://it.wikipedia.org/wiki?curid=2924919", "title": "Beverly", "text": ""}
{"id": "2924920", "revid": "399", "url": "https://it.wikipedia.org/wiki?curid=2924920", "title": "Vigatto", "text": "Vigatto \u00e8 un quartiere del comune di Parma, situato a circa 8\u00a0km a sud del capoluogo, in prossimit\u00e0 della riva sinistra del torrente Parma.\nFino al 1962 era un comune autonomo, dal 2002 \u00e8 un quartiere autonomo del comune di Parma, comprendente le frazioni di Alberi, Carignano, Corcagnano, Gaione, Panocchia e San Ruffino.\nStoria.\nIl nome ha origine dall'unione di due parole latine: Vico (nuclei di case pi\u00f9 o meno raggruppate) e Catulo (probabilmente il fondatore). Le trasformazioni nel tempo (VicusCautli, ViCatuli, VicaGattuli) hanno portato all'attuale denominazione Vigatto. I cui primi cenni storici risalgono al 1004. In epoca Napoleonica, nel quadro di una nuova suddivisione amministrativa del territorio circostante a Parma, un decreto del 1806 cre\u00f2 13 comuni autonomi (chiamati col termine francese \"Mairies\"), tra cui quello di Vigatto. Il nuovo comune comprendeva le frazioni di Alberi, Antognano, Carignano, Corcagnano, Gaione e San Ruffino. La frazione di Panocchia, inizialmente assegnata al comune di San Martino Sinzano, entr\u00f2 a far parte del comune nel 1809. La sede del municipio fu posta a Corcagnano.\nNel 1923 ci fu un primo smembramento di una porzione del comune: una parte del territorio a nord di Antognano venne assegnata al comune di Parma. Nel 1943, con la legge n. 337 del 14 aprile, cinque comuni attigui a Parma (Cortile San Martino, Golese, San Pancrazio Parmense, San Lazzaro e Vigatto) vennero aggregati a Parma. Dopo il termine della seconda guerra mondiale si costitu\u00ec il \"Comitato per l'autonomia del Comune di Vigatto\", che con una raccolta di firme chiese al Ministero dell'Interno la ricostituzione del comune di Vigatto.\nDopo un parere inizialmente contrario, l'istanza venne accettata, e il 4 novembre 1951 un decreto del Presidente della Repubblica ricostituiva il comune di Vigatto. Il decreto venne per\u00f2 impugnato dal Comune di Parma e il Consiglio di Stato il 13 giugno 1959 dispose l'annullamento del decreto, adducendo il motivo della mancanza di una legge istitutiva del comune di Vigatto. Tale sentenza non trov\u00f2 per\u00f2 applicazione pratica e per molti anni lo \"status\" amministrativo di Vigatto non fu chiaro: non era certo se fosse un comune autonomo o parte del comune di Parma, situazione che cre\u00f2 non pochi problemi sul piano amministrativo.\nLa questione si chiuse il 26 ottobre 1962, quando il sindaco di Parma, ing. Giacomo Ferrari, con una cerimonia presso il municipio di Corcagnano prese in consegna il comune di Vigatto, trasferendolo al comune di Parma. Una legge comunale sul decentramento assegn\u00f2 poi Vigatto alla circoscrizione Montanara.\nDal maggio 2002, con una riforma dell'ordinamento comunale sul decentramento, vennero creati i quartieri autonomi del comune di Parma, tra cui quello di Vigatto. La sede amministrativa \u00e8 a Corcagnano, nei locali dell'ex municipio.\nIl territorio del quartiere di Vigatto ha avuto negli ultimi anni una forte espansione residenziale. Molti parmigiani lo hanno scelto per andarvi ad abitare. Con 9.785 residenti nel 2008 \u00e8 attualmente il quartiere pi\u00f9 popoloso tra quelli periferici. Oltre all'agricoltura, da sempre un punto di forza della sua economia, \u00e8 sede di numerosi insediamenti produttivi di tipo industriale e artigianale, specialmente nella localit\u00e0 di Alberi di Vigatto, a pochi chilometri dalla citt\u00e0 di Parma.\nStemma.\nLo stemma usato del comune aveva la seguente blasonatura:\nMonumenti e luoghi d'interesse.\nArchitetture religiose.\nPieve di San Pietro.\nDedicata a san Pietro Apostolo, la pieve \u00e8 di antichissima costruzione. La prima memoria storica si trova in un atto del vescovo di Parma Sigifredo II del 1004, col quale fa donazione di un mulino alla chiesa di San Giovanni Evangelista di Colorno. In calce al documento compaiono i nomi di alcuni componenti del clero della diocesi di Parma, tra cui \u00abAndrea, arciprete di San Pietro di Vigatto\u00bb.La torre campanaria \u00e8 dotata di un bell'orologio con quadrante in piastrelle policrome di maiolica della locale manifattura Marchand. La volta della chiesa \u00e8 stata affrescata nel 1937 da Latino Barilli e raffigura quattro episodi della vita di San Pietro apostolo.\nChiesa di Santa Lucia.\nDedicata a santa Lucia, la chiesa parrocchiale di Corcagnano \u00e8 anch'essa di antichissima costruzione. Se ne ha la prima notizia in una bolla di papa Eugenio III del 1145, che con essa confermava all'abate Guido del monastero di San Giovanni Evangelista di Parma tutte le chiese che possedeva, tra cui \u00abEcclesiam Sanctae Luciae de Covagnano\u00bb. \u00c8 dotata di un pregevole organo a canne, costruito dall'artigiano Angelo Cavalli di Lodi nel 1888.\nArchitetture civili.\nVilla Meli Lupi.\nDetta in origine Villa Toccoli, \u00e8 situata nel centro del paese. Fu costruita originariamente nel XVI secolo dai conti Toccoli, ai quali succedette intorno al 1850 il conte Luigi Tarasconi; il marchese Luigi Lupo Meli Lupi di Soragna, suo erede universale, incaric\u00f2 verso la fine del XIX secolo l'architetto milanese Antonio Citterio della completa riedificazione in stile neobarocchetto lombardo della villa, cui fu inoltre affiancata la nuova ala detta \"Ann\u00e8xe\", contenente i locali di servizio. Nel 1895 fu annessa al parco la settecentesca Villa Magawly-Cerati, che il Citterio ristruttur\u00f2 in stile neogotico. I due edifici si trovano all'interno di un parco all'inglese ricco di piante secolari, anch'esso sistemato dall'architetto milanese.\nVilla Campanini.\nDetta anche Villa Ariana, \u00e8 situata a Corcagnano lungo la strada provinciale per Langhirano. Di antica costruzione, appartenne a molte illustri casate, tra cui i Terzi, i Morazzini, i Gambarini, i Manara. Verso la fine dell'Ottocento fu acquistata dal tenore Italo Campanini, che vi trascorse i suoi ultimi anni. Dopo la sua morte pass\u00f2 in eredit\u00e0 al fratello Cleofonte, che la intitol\u00f2 \"Italo\" in onore del fratello scomparso. La villa ospit\u00f2 diversi personaggi illustri, tra cui il celebre tenore Enrico Caruso. Acquistata dal Comune di Vigatto, fu per alcuni anni la sede degli uffici comunali prima della costruzione del nuovo municipio. In seguito \u00e8 stata trascurata e si trova attualmente in stato di abbandono.\nCultura.\nUniversit\u00e0.\nNel suo territorio si trova la pi\u00f9 importante sede dell'Universit\u00e0 di Parma, il \"Campus\" di Via Langhirano, alla periferia sud della citt\u00e0.\nInfrastrutture e trasporti.\nIn prossimit\u00e0 dell'abitato di Vigatto si trova una aviosuperficie ufficialmente riconosciuta dall'ENAC e gestita dall'Aeroporto di Parma."}
{"id": "2924926", "revid": "1305772", "url": "https://it.wikipedia.org/wiki?curid=2924926", "title": "Big Creek", "text": ""}
{"id": "2924935", "revid": "834", "url": "https://it.wikipedia.org/wiki?curid=2924935", "title": "Binghamton (New York)", "text": ""}
{"id": "2924938", "revid": "2164271", "url": "https://it.wikipedia.org/wiki?curid=2924938", "title": "Douglas Trumbull", "text": "\u00c8 noto per aver creato gli effetti speciali dei film \"\" (1968), \"Incontri ravvicinati del terzo tipo\" (1977), \"Star Trek\" (1979) e \"Blade Runner\" (1982).\nCarriera cinematografica.\nNegli anni sessanta lavora presso un piccolo studio di produzione di film e animazioni sui voli spaziali, la Graphic Films. In occasione della New York World's Fair, Stanley Kubrick viene attirato da uno dei lavori prodotti da questo studio, e chiede a Trumbull di lavorare per il film \"\". A Trumbull si devono i mirabolanti effetti speciali nella scena della \"porta delle stelle\" (\"Star Gate\"), sequenza che richiese l'uso di una cinepresa rivoluzionaria.\nNel 1971 dirige \"\", prodotto dalla Universal con un budget di solo un milione di dollari, un decimo di quello usato per \"2001: Odissea nello spazio\". Nel film sono impiegate diverse tecniche per effetti speciali gi\u00e0 sviluppate per \"2001\". Parte del film \u00e8 girato su una portaerei in disuso. Il film riscuote scarso successo al botteghino. In seguito lavora a una serie di progetti per i quali non riuscir\u00e0 ad ottenere fondi sufficienti. Rimane comunque impegnato per gli effetti speciali dei film \"Andromeda\" (1971) e \"L'inferno di cristallo\" (1974), sebbene non accreditato per alcune scene girate con la tecnica del blue screen.\nNel 1975, a causa di altri impegni, rinuncia ad un'offerta di George Lucas per gli effetti di \"Guerre stellari\", ma nel 1977 lavorer\u00e0 agli effetti di \"Incontri ravvicinati del terzo tipo\" e il film \"Star Trek\", per il quale Trumbull e il suo team saranno chiamati a realizzare centinaia di effetti speciali in cinque mesi, in tempo per la data di uscita del film prevista. Nel 1981 sar\u00e0 la volta di \"Blade Runner\", che non potr\u00e0 portare a termine per mantenere l'impegno per la realizzazione del suo secondo film, \"Brainstorm generazione elettronica\". Il film \u00e8 concepito come uno \"showcase\" per un nuovo formato, lo \"Showscan\", che utilizza cineprese e proiettori speciali progettati per proiettare una pellicola da 70mm a 60 fotogrammi al secondo. La produzione subir\u00e0 ritardi a causa della morte della sua protagonista Natalie Wood e la tecnica Showscan non verr\u00e0 utilizzata nella versione finale. Attualmente la tecnica Showscan pu\u00f2 essere visionata al Luxor Hotel di Las Vegas. Dopo questo secondo fallimento, Trumbull si allontana dal mondo di Hollywood per concentrarsi sullo sviluppo di nuove tecnologie per l'industria dello spettacolo come fiere e luna park, tra i quali il Back to the Future Ride degli Universal Studios Theme Park.\nTrumbull ha avuto tre candidature agli Oscar per gli effetti speciali dei film \"Incontri ravvicinati del terzo tipo\", \"Star Trek\" e \"Blade Runner\". Ha ricevuto il premio Gordon E. Sawyer nel 2011."}
{"id": "2924940", "revid": "599013", "url": "https://it.wikipedia.org/wiki?curid=2924940", "title": "A.S. Rugby Milano", "text": "L\u2019Associazione Sportiva Dilettantistica Rugby Milano \u00e8 un club italiano di rugby a 15 con sede a Milano.\nFondato nel 1945, milit\u00f2 in serie A fino alla seconda met\u00e0 degli anni sessanta, riuscendo anche a giungere alla finale-scudetto nel 1957-58; dopo una confluenza nel , la squadra fu rifondata nel 1969.\nDopo alterne vicende e retrocessioni la squadra milita in serie A.\nDisputa i suoi incontri interni al centro sportivo G.B. Curioni di Segrate, all'Idroscalo.\nDalla stagione 2020-21 l'allenatore della prima squadra \u00e8 l'italo-argentino Alejandro Moreno, che ricopre anche il ruolo di direttore tecnico del club.\nStoria.\nL'A.S. Rugby Milano nacque nel 1945, fondata da elementi provenienti da altre societ\u00e0, compresa la preesistente Amatori, con cui presto sorse una rivalit\u00e0 cittadina.\nFin dall'inizio in serie A, collezion\u00f2 una serie di buoni piazzamenti, mantenendosi sempre nelle zone medio alte della classifica; nel 1956-57 giunse fino al girone di semifinale scudetto e, l'anno successivo, arriv\u00f2 a disputare il titolo nazionale in finale contro le Fiamme Oro.\nQuella rimane, a oggi, la migliore stagione di sempre del club che, tuttavia, anche nelle stagioni successive riusc\u00ec a mantenere agevolmente il proprio posto in massima serie fino al 1965 (al termine di un biennio in cui la squadra aveva assunto la denominazione di \"Milano Diavoli\"), quando non si iscrisse al campionato per problemi economici e si un\u00ec al CUS Milano.\nLa societ\u00e0 fu rifondata nel 1969 per iniziativa di alcuni dirigenti storici del vecchio club, e ripart\u00ec con attivit\u00e0 giovanile, per poi ripresentare una squadra seniores nel 1971 grazie all'innesto di alcuni giocatori gi\u00e0 facenti parte del defunto G.S. Pirelli.\nIn pochi anni la squadra risal\u00ec in B e, successivamente, in serie A, dove nel 1983 giunse fino alla \"poule\" scudetto.\nL'ultima stagione in massima serie fu nel 1985-86, e l'anno successivo giunse anche la retrocessione in serie B.\nCon l'avvento del professionismo nel rugby la squadra, che ha mantenuto sempre lo \"status\" dilettantistico, non \u00e8 mai andata oltre la serie A2: successe nel 2011, al termine di un campionato di serie B condotto sempre in testa e terminato con lo spareggio promozione vinto sul , anche se al termine della stagione vi fu di nuovo la retrocessione.\nImpegno nel sociale.\nIl club ha avviato da tempo dei progetti di reinserimento sociale per minorenni incorsi in problemi con la giustizia.\nIn concorso con alcuni partner commerciali collabora, infatti, con l\u2019istituto di correzione minorile \u201cCesare Beccaria\u201d di Milano, presso il quale organizza sedute di rugby e periodicamente invia una propria squadra a giocare contro quella composta dai giovani reclusi; diversi ex carcerati, una volta scontata la pena, sono divenuti giocatori del club.\nLa societ\u00e0 vanta tra i suoi consiglieri d\u2019amministrazione anche il giornalista milanese Giorgio Terruzzi, appassionato di cose di rugby e corsivista del \"Corriere della Sera\".\nTra gli eventi organizzati dal Rugby Milano figura anche il Torneo Capuzzoni, evento annuale del minirugby in ricordo di Massimiliano Capuzzoni, rugbista proveniente dal vivaio del club e internazionale per l\u2019, che mor\u00ec a 26 anni nel 1995, e giunto a novembre 2014 alla sua ventesima edizione.\nColori sociali, simboli e strutture.\nI colori sociali del club sono il bianco e il rosso, gli stessi della citt\u00e0 di Milano.\nLo stemma societario rappresenta una testa di cavallo stilizzata in bianco su sfondo rosso.\nLe maglie sono a strisce orizzontali bianche e rosse, mentre i pantaloncini sono neri.\nIl terreno di gioco \u00e8 il centro sportivo Giovanbattista Curioni, realizzato all'Idroscalo di Milano (via Circonvallazione) nel 2015.\nPrima di allora disputava i suoi incontri interni al \u201cMario Giuriati\u201d in zona Citt\u00e0 Studi, campo condiviso fino a tutto il 2009 con l\u2019Amatori Milano prima che quest\u2019ultimo emigrasse all\u2019Arena Civica, e con il Grande Milano, squadra nata dalla fusione di CUS Milano e Chicken Club Rozzano."}
{"id": "2924942", "revid": "122865882", "url": "https://it.wikipedia.org/wiki?curid=2924942", "title": "Blackstone", "text": ""}
{"id": "2924944", "revid": "767487", "url": "https://it.wikipedia.org/wiki?curid=2924944", "title": "Vacanze a Malaga", "text": "Vacanze a Malaga (\"Taxi, Roulotte et Corrida\") \u00e8 un film del 1958 diretto da Andr\u00e9 Hunebelle.\nTrama.\nMaurice Berger, tassista parigino, parte per la Spagna per trascorrere le vacanze con sua moglie Germaine e suo figlio Jacques ed accetta di portare con loro anche Br\u00e8re L\u00e9on, un uomo affascinante, accompagnato dalla moglie Mathilde e dalla figlia Nicole."}
{"id": "2924945", "revid": "1305772", "url": "https://it.wikipedia.org/wiki?curid=2924945", "title": "Blendon", "text": ""}
{"id": "2924953", "revid": "491592", "url": "https://it.wikipedia.org/wiki?curid=2924953", "title": "Regolarit\u00e0 (Enduro)", "text": ""}
{"id": "2924954", "revid": "76069", "url": "https://it.wikipedia.org/wiki?curid=2924954", "title": "Sangre y arena", "text": ""}
{"id": "2924957", "revid": "59645", "url": "https://it.wikipedia.org/wiki?curid=2924957", "title": "Il diario del vampiro - Il Risveglio", "text": ""}
{"id": "2924960", "revid": "11959", "url": "https://it.wikipedia.org/wiki?curid=2924960", "title": "Stati Generali del 1302", "text": "Gli Stati Generali del 1302 furono convocati da re Filippo IV di Francia nella Cattedrale di Notre-Dame di Parigi il 10 aprile del 1302.\nLe premesse: i duri rapporti con Bonifacio VIII.\nI rapporti tra il re di Francia Filippo il Bello e il papa romano Bonifacio VIII furono duri e contrastanti. Papa Bonifacio VIII, che male guardava lo stile di vita che conduceva il re francese, venne provocato dall'imposizione di imposte sul clero da parte dello Stato francese. Fortemente contrario, rivendicando il potere teocratico del pontefice, il papa ordin\u00f2 al re l'immediato annullamento dell'imposta al clero. Filippo IV non torn\u00f2 sui suoi passi e il pontefice scomunic\u00f2 il re francese.\nLa convocazione degli Stati generali.\nRe Filippo IV, incurante della scomunica e intento a liberarsi del giogo di Roma, decise di convocare per la prima volta nella storia della Francia l'assemblea degli Stati Generali. Divisa in tre camere separate, 300 membri di nobilt\u00e0, clero e terzo Stato furono chiamati a pronunciarsi sull'indipendenza del potere del re rispetto ai dettami del pontefice. Con voto unanime delle tre camere (clero compreso), gli Stati Generali si schierarono dalla parte del re.\nConseguenze: la bolla \"Unam Sanctam\" e il processo al papa.\nPapa Bonifacio VIII, scontento di non aver ottenuto alcuna reazione nel regno di Francia, decise di proclamare la bolla Unam Sanctam Ecclesiam, in cui ribadiva la supremazia del potere spirituale della Chiesa, che aveva come unico capo il vescovo di Roma, sul potere temporale dei re. &lt;br&gt;\nIn tutta risposta, il re di Francia istitu\u00ec un processo per invalidare l'elezione di Benedetto Caetani al soglio pontificio, specie in seguito all'abdicazione di Celestino V, in cui il papa venne accusato di eresia e magia nera. Tale processo non fu mai portato a termine. In compenso, per\u00f2, il re di Francia invi\u00f2 un'armata, al comando di Giacomo Sciarra Colonna, nemico personale del papa, a occupare i palazzi pontifici a Roma ed Anagni (in cui si verific\u00f2 l'episodio dello schiaffo al pontefice)."}
{"id": "2924961", "revid": "59645", "url": "https://it.wikipedia.org/wiki?curid=2924961", "title": "Il diario del vampiro - La Furia", "text": ""}
{"id": "2924965", "revid": "59645", "url": "https://it.wikipedia.org/wiki?curid=2924965", "title": "Il diario del vampiro - La Lotta", "text": ""}
