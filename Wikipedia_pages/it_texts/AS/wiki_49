{"id": "2961607", "revid": "767487", "url": "https://it.wikipedia.org/wiki?curid=2961607", "title": "Virginia Slims of Washington 1988", "text": "Il Virginia Slims of Washington 1988 \u00e8 stato un torneo di tennis giocato sul cemento indoor. \u00c8 stata la 17\u00aa edizione del torneo, che fa parte della categoria Tier II nell'ambito del WTA Tour 1988. Si \u00e8 giocato al Patriot Center di Fairfax negli USA dal 22 al 28 febbraio 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Pam Shriver 6\u20130, 6\u20132\nDoppio.\n Martina Navr\u00e1tilov\u00e1 / Pam Shriver hanno battuto in finale Gabriela Sabatini / Helena Sukov\u00e1 6\u20134, 6\u20134"}
{"id": "2961610", "revid": "1442080", "url": "https://it.wikipedia.org/wiki?curid=2961610", "title": "Virginia Slims of Washington 1988 - Singolare", "text": "Il singolare del Virginia Slims of Washington 1988 \u00e8 stato un torneo di tennis facente parte del WTA Tour 1988.\nHana Mandl\u00edkov\u00e1 era la detentrice del titolo, ma ha perso in semifinale contro Martina Navr\u00e1tilov\u00e1.\nNavr\u00e1tilov\u00e1 ha battuto in finale 6\u20130, 6\u20132 Pam Shriver."}
{"id": "2961611", "revid": "838137", "url": "https://it.wikipedia.org/wiki?curid=2961611", "title": "Virginia Slims of Washington 1988 - Doppio", "text": "Il doppio del Virginia Slims of Washington 1988 \u00e8 stato un torneo di tennis facente parte del WTA Tour 1988.\nElise Burgin e Pam Shriver erano le detentrici del titolo, ma hanno partecipato con partner differenti, la Burgin con Robin White e la Shriver con Martina Navr\u00e1tilov\u00e1.\nLa Burgin e la White hanno perso nei quarti di finale contro Larisa Neiland e Nata\u0161a Zvereva.\nLa Navr\u00e1tilov\u00e1 e la Shriver hanno battuto in finale 6\u20133, 6\u20134 Gabriela Sabatini e Helena Sukov\u00e1."}
{"id": "2961615", "revid": "767487", "url": "https://it.wikipedia.org/wiki?curid=2961615", "title": "Virginia Slims of Florida 1988", "text": "Il Virginia Slims of Florida 1988 \u00e8 stato un torneo di tennis giocato sul cemento. \u00c8 stata la 10\u00aa edizione del torneo, che fa parte della categoria Tier II nell'ambito del WTA Tour 1988. Si \u00e8 giocato a Boca Raton negli USA dal 7 al 13 marzo 1988.\nCampionesse.\nSingolare.\n Gabriela Sabatini ha battuto in finale Steffi Graf 2\u20136, 6\u20133, 6\u20131\nDoppio.\n Katrina Adams / Zina Garrison hanno battuto in finale Claudia Kohde Kilsch / Helena Sukov\u00e1 4\u20136, 7\u20135, 6\u20134"}
{"id": "2961618", "revid": "1949925", "url": "https://it.wikipedia.org/wiki?curid=2961618", "title": "Rioni del Carnevale di Viareggio", "text": "I Rioni del Carnevale sono baccanali notturni in maschera che si tengono in alcuni quartieri di Viareggio (Lucca) in occasione del Carnevale di Viareggio. Essi offrono serate all'insegna del divertimento in pieno spirito carnevalesco, con strutture gastronomiche (soprattutto a base di cucina viareggina) e palchi musicali disposti lungo tutta la zona pedonale che propongono musica di vario genere ma soprattutto quella tipica del Carnevale viareggino.\nI Rioni carnevaleschi principali sono Torre del Lago, Marco Polo, Darsena e Croce Verde.\nAd essi si aggiungono altri quartieri come Migliarina, Varignano, Terminetto, Vecchia Viareggio, Quattro venti, Ex Campo d\u2019Aviazione.\nLe maschere vanno dalle satiriche con un occhio alla politica, fino alle classiche e sovente sfilano carri allegorici artigianali e mascherate a tema.\nStoria dei Rioni.\nLe feste rionali nascono nel 1970 e attualmente sono organizzate dall'Assorioni del Carnevale di Viareggio, associazione composta da numerosi volontari.\nProgramma dei Rioni 2010.\nNel 2010 i rioni si sono svolti con il seguente programma:\nsab.30, dom. 31 gennaio dalle 18 alle 24\nven. 5, sab. 6, dom. 7 febbraio dalle 18 alle 24\nda ven. 12 a mar. 16 febbraio dalle 18 alle 24\nda giov. 18 a dom. 21 febbraio, dalle 18 alle 24\nEdizione dei Rioni 2011.\nNell'edizione 2011 del Carnevaldarsena di Viareggio \u00e8 stato istituito il primo Trofeo Beppe Bugia. I vincitori sono stati \u201cMaschere in costruzione\u201d, \u201cMongolfiere\u201d e \"I paladini del fiasco\" di Pietrasanta.\nEdizione dei Rioni 2012.\nLa seconda edizione del Trofeo Beppe Bugia \u00e8 stata vinta nuovamente dai Pompieri del Fiasco con la mascherata \u201cPi\u00f9 pompe ai pompieri\u201d mentre seconda classificata la mascherata \u201cLe supposte spaziali\u201d\nEdizione dei Rioni 2013.\nI rioni del carnevale di Viareggio sono stati: \"Rione Campo d'aviazione\", \"CarnevalNight\" e \"1 2 3 Il rione che non c'\u00e8 Darsena\". I premiati della sfilata \u201cSpecchio della mie brame chi \u00e8 la pi\u00f9 bella del reame\u201d del CarnevalNight sono: Mascherate di gruppo, 1\u00b0Classificati \u201cPompe Funebri F.lli Teschioni\u201d, 2\u00b0Classificati \u201cAlice\u201d e 3\u00b0Classificati \u201cCarneval Corsaro; mascherate isolate, 1\u00aa Classificata \u201dI briai di strizzo\u201d, 2\u00aa Classificata \u201cRe e Regina\u201d e 3\u00aa Classificata \u201cI panni stesi\u201d."}
{"id": "2961619", "revid": "110157", "url": "https://it.wikipedia.org/wiki?curid=2961619", "title": "Y Not", "text": "Y Not \u00e8 un album di inediti del cantante rock britannico Ringo Starr, pubblicato 12 gennaio 2010 dall'etichetta discografica Universal.\nLe dieci tracce sono state prodotte da Starr insieme a Bruce Sugar."}
{"id": "2961622", "revid": "287204", "url": "https://it.wikipedia.org/wiki?curid=2961622", "title": "Virginia Slims of Florida 1988 - Singolare", "text": "Il singolare del Virginia Slims of Florida 1988 \u00e8 stato un torneo di tennis facente parte del WTA Tour 1988.\nSteffi Graf era la detentrice del titolo, ma ha perso in finale 2\u20136, 6\u20133, 6\u20131 contro Gabriela Sabatini.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2961624", "revid": "838137", "url": "https://it.wikipedia.org/wiki?curid=2961624", "title": "Virginia Slims of Florida 1988 - Doppio", "text": "Il doppio del Virginia Slims of Florida 1988 \u00e8 stato un torneo di tennis facente parte del WTA Tour 1988.\nSvetlana \u010cerneva e Larisa Neiland erano le detentrici del titolo, ma quest'anno non hanno partecipato.\nKatrina Adams e Zina Garrison hanno battuto in finale 4\u20136, 7\u20135, 6\u20134 Claudia Kohde Kilsch e Helena Sukov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2961626", "revid": "287204", "url": "https://it.wikipedia.org/wiki?curid=2961626", "title": "Seminario vescovile di Patti", "text": "Il seminario vescovile di Patti, per molto tempo, sia pure in fasi e momenti differenti, \u00e8 stato l'unico luogo di istruzione, a livello superiore della zona centrale della costa centro-settentrionale della Sicilia. Qui seminaristi e alunni laici hanno avuto insieme la loro formazione. La storia del seminario \u00e8 perci\u00f2 anzitutto storia di relazioni, insieme ecclesiali, spirituali, affettive e culturali, fatte di amicizie, contatti e incontri personali. Esse testimoniano un'apertura e una attenzione al mondo culturale, in modo particolare a quello del territorio, che il seminario pattese ha mantenuto nel corso dei secoli.\nEducatori e Membri.\nIl Seminario Vescovile di Patti \u00e8 costituito da giovani studenti di teologia provenienti dal territorio diocesano.\nRettore del Seminario, dal 2018, \u00e8 don Emanuele Di Santo; affiancato dal vice rettore don Pierangelo Scaravilli e dal direttore spirituale don Calogero Tascone. I seminaristi si formano, oltre che all'interno del Seminario, presso l'Istituto Teologico \"S. Tommaso\" di Messina aggregato all'Universit\u00e0 Pontificia Salesiana di Roma.\nStoria.\nVoluto dal Concilio di Trento (15 luglio 1563), nella diocesi di Patti, sebbene in modo discontinuo, ci si adoper\u00f2 subito alla costituzione di un seminario, accanto alla Chiesa Cattedrale, per educare nella scienza e nella fede i giovani chiamati al sacerdozio.\nIl vescovo Bartolomeo Sebastian (1549-1568), uno dei Padri del Concilio, infatti, adatt\u00f2 a seminario la \u00abscuola della Cattedrale\u00bb frequentata da alcuni chierichetti che assicuravano il servizio liturgico indossando un caratteristico abito violaceo.\nIl vescovo Gilberto Isfar y Corillas (1579-1600), il 27 marzo 1588, avendo dotato l'Istituto di una rendita annua, assicur\u00f2 una forma stabile di convivenza ai giovani chierici e destin\u00f2 allo scopo una piccola costruzione a ridosso della Casa vescovile.\nIl successore Vincenzo Napoli (1609-1648) si impegn\u00f2 decisamente a consolidare il nascente Collegio, procurando quanto necessario per lo svolgimento delle lezioni e per accogliere stabilmente alunni convittori. Egli, infatti, inizi\u00f2 la costruzione dell'attuale palazzo del Seminario attorno alla cinta muraria del Castello, accanto al monastero benedettino e dietro la Cattedrale di Patti.\nIl vescovo Ludovico Alfonso de Los Cameros (1652-1658), il 16 dicembre 1656, ne promulg\u00f2 l'atto di fondazione e detrasse dalla mensa vescovile e dal capitolo della Cattedrale alcune rendite fisse per mantenere gli alunni, pagare gli insegnanti, procurare i libri per lo studio.\nIn questo modo, finalmente, la comunit\u00e0 seminarile cominci\u00f2 a muovere i primi passi: era assicurato il convitto, la scuola di grammatica e di canto, il catechismo e alcune pratiche di piet\u00e0; inoltre nella stanza del precettore era situata una \u00ablibraria\u00bb, con i testi per lo studio, che poteva essere incrementata con una piccola parte dei proventi delle rendite.\nIn una relazione sullo stato del Seminario del 1748 cos\u00ec veniva presentata la situazione delle \u00abfabbriche\u00bb: \"uno dei migliori edifici della citt\u00e0 di Patti con ambienti ampi, ornati, attraenti, adatti non solo per la scuola, ma anche per la preghiera e lo studio personale, costituito da aule scolastiche, cappella, refettorio, cucina, dormitori, salone per incontri culturali e religiosi, una stanza chiamata \u00abLibraria\u00bb\".\nIl vescovo Carlo Mineo (1756-1771) istitu\u00ec delle \u00abScholae publicae\u00bb anche per gli studenti laici e fond\u00f2 nel 1760 una nuova Biblioteca arricchendola notevolmente con l'acquisto di numerosi testi. Nel 1783 il vicer\u00e9 Domenico Caracciolo riconobbe la scuola del Seminario come Liceo Regio Nazionale i cui titoli permettevano agli alunni di accedere agli studi universitari. Nel 1850 il vescovo Martino Orsino (1844-1860) ampli\u00f2 la struttura dell'Istituto, costruendo un quarto piano addossato ai tre esistenti e completando la facciata; provvide, inoltre, ad una nuova sistemazione della Biblioteca \u00abDivus Thomas\u00bb, inaugurata il 10 novembre 1856.\nA seguito dei danni provocati dal terremoto del 1908 e dai bombardamenti del 1943, il vescovo Giuseppe Pullano (1953-1977), il 27 aprile 1960, fece iniziare i lavori di ristrutturazione e ampliamento dell'intero Palazzo e nel 1964 il Seminario assunse la sua fisionomia di edificio enorme e monumentale, la cui grandiosa facciata, che fa da sfondo alla cittadina di Patti, conserva ancora eleganti forme classicheggianti di stile vanvitelliano."}
{"id": "2961628", "revid": "729019", "url": "https://it.wikipedia.org/wiki?curid=2961628", "title": "Family Circle Cup 1988", "text": "Il Family Circle Cup 1988 \u00e8 stato un torneo di tennis giocato sulla terra verde.\n\u00c8 stata la 16\u00aa edizione del Family Circle Cup, che fa parte della categoria Tier II nell'ambito del WTA Tour 1988.\nSi \u00e8 giocato al Sea Pines Plantation di Hilton Head Island negli Stati Uniti dal 4 al 10 aprile 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Gabriela Sabatini 6\u20131, 4\u20136, 6\u20134\nDoppio.\n Lori McNeil / Martina Navr\u00e1tilov\u00e1 hanno battuto in finale Claudia Kohde Kilsch / Gabriela Sabatini 6\u20132, 2\u20136, 6\u20133"}
{"id": "2961634", "revid": "107831", "url": "https://it.wikipedia.org/wiki?curid=2961634", "title": "Family Circle Cup 1988 - Singolare", "text": "Il singolare del Family Circle Cup 1988 \u00e8 stato un torneo di tennis facente parte del WTA Tour 1988.\nSteffi Graf era la detentrice del titolo, ma quest'anno non ha partecipato.\nMartina Navr\u00e1tilov\u00e1 ha battuto in finale 6\u20131, 4\u20136, 6\u20134 Gabriela Sabatini.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2961636", "revid": "838137", "url": "https://it.wikipedia.org/wiki?curid=2961636", "title": "Family Circle Cup 1988 - Doppio", "text": "Il doppio del Family Circle Cup 1988 \u00e8 stato un torneo di tennis facente parte del WTA Tour 1988.\nMercedes Paz e Eva Pfaff erano le detentrici del titolo, ma hanno partecipato con partner differenti, la Paz con Mary Lou Daniels e la Pfaff con Zina Garrison.\nLa Daniels e la Paz hanno perso nel 2\u00ba turno contro Bettina Fulco e Emilse Rapponi-Longo.\nLa Garrison e la Pfaff hanno perso in semifinale contro Lori McNeil e Martina Navr\u00e1tilov\u00e1.\nLa McNeil e la Navr\u00e1tilov\u00e1 hanno battuto in finale 6\u20132, 2\u20136, 6\u20133 Claudia Kohde Kilsch e Gabriela Sabatini.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2961637", "revid": "107831", "url": "https://it.wikipedia.org/wiki?curid=2961637", "title": "Bausch &amp; Lomb Championships 1988", "text": "Il Bausch &amp; Lomb Championships 1988 \u00e8 stato un torneo di tennis giocato sulla terra battuta. \u00c8 stata la 9\u00aa edizione del torneo, che fa parte della categoria Tier II nell'ambito del WTA Tour 1988. Si \u00e8 giocato all'Amelia Island Plantation di Amelia Island negli USA dall'11 al 17 aprile 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Gabriela Sabatini 6\u20130, 6\u20132\nDoppio.\n Zina Garrison / Eva Pfaff hanno battuto in finale Katrina Adams / Penny Barg 4\u20136, 6\u20132, 7\u20136"}
{"id": "2961639", "revid": "22677", "url": "https://it.wikipedia.org/wiki?curid=2961639", "title": "Longhouse", "text": ""}
{"id": "2961640", "revid": "287204", "url": "https://it.wikipedia.org/wiki?curid=2961640", "title": "Bausch &amp; Lomb Championships 1988 - Singolare", "text": "Il singolare del Bausch &amp; Lomb Championships 1988 \u00e8 stato un torneo di tennis facente parte del WTA Tour 1988.\nSteffi Graf era la detentrice del titolo, ma ha perso in semifinale contro Gabriela Sabatini.\nMartina Navr\u00e1tilov\u00e1 ha battuto in finale 6\u20130, 6\u20132 Gabriela Sabatini.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2961642", "revid": "838137", "url": "https://it.wikipedia.org/wiki?curid=2961642", "title": "Bausch &amp; Lomb Championships 1988 - Doppio", "text": "Il doppio del Bausch &amp; Lomb Championships 1988 \u00e8 stato un torneo di tennis facente parte del WTA Tour 1988.\nSteffi Graf e Gabriela Sabatini erano le detentrici del titolo, ma quest'anno non hanno partecipato.\nZina Garrison e Eva Pfaff hanno battuto in finale 4\u20136, 6\u20132, 7\u20136 Katrina Adams e Penny Barg.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2961644", "revid": "1711941", "url": "https://it.wikipedia.org/wiki?curid=2961644", "title": "Salem Chaker", "text": "Biografia.\nStudioso della lingua berbera, Chaker \u00e8 nato in una famiglia originaria di Ait Iraten, Grande Cabilia. Attualmente insegna all'Universit\u00e9 d\u2019Aix-Marseille e compie le sue ricerche nel quadro dell'Iremam (UMR 7310 del CNRS). Dirige l'\"Encyclop\u00e9die berb\u00e8re\" ed \u00e8 autore di diversi libri sulla lingua e cultura berbera."}
{"id": "2961655", "revid": "1305772", "url": "https://it.wikipedia.org/wiki?curid=2961655", "title": "Segnaletica di sicurezza sul posto di lavoro", "text": "La segnaletica di sicurezza nel decreto legislativo 81.\nIl decreto legislativo 81/08 d\u00e0 disposizioni riguardanti la segnaletica di sicurezza che deve essere presente in tutte le aziende e unit\u00e0 produttive. Tali disposizioni fanno sempre parte dell'informazione dei lavoratori, infatti la segnaletica serve a indicare loro dove si trovano i rischi e dove si trovano le attrezzature o le vie di fuga nel caso in cui si verifichi un pericolo. Il Testo Unico sulla sicurezza sul lavoro contiene le norme sulla segnaletica negli artt. 161 e 162. In pi\u00f9: \nAllegato LI \u2013 (articolo 262, comma 3) Segnali di avvertimento per indicare le aree in cui possono formarsi atmosfere esplosive\nAllegato XXIV \u2013 Prescrizioni generali per la segnaletica di sicurezza\nAllegato XXV \u2013 Prescrizioni generali per i cartelli segnaletici\nAllegato XXVI \u2013 Prescrizioni per la segnaletica dei contenitori e delle tubazioni\nAllegato XXIX \u2013 Prescrizioni per i segnali luminosi\n1. Il presente titolo stabilisce le prescrizioni per la segnaletica di sicurezza e di salute sul luogo di lavoro.\n2. Le disposizioni del presente decreto non si applicano alla segnaletica impiegata per regolare il traffico stradale, ferroviario, fluviale, marittimo ed aereo.\n2 bis. Entro dodici mesi dalla data di entrata in vigore del presente decreto legislativo, con decreto dei Ministeri del lavoro, della salute e delle politiche sociali e delle infrastrutture e dei trasporti, acquisito il parere della Conferenza permanente per i rapporti tra lo Stato, le regioni e le province autonome di Trento e di Bolzano, sentite le organizzazioni sindacali maggiormente rappresentative sul piano nazionale, \u00e8 emanato il regolamento per l'individuazione delle procedure di revisione, integrazione e apposizione della segnaletica stradale destinata alle attivit\u00e0 lavorative che si svolgano in presenza di traffico veicolare.\n1. Ai fini del presente titolo si intende per:\na) segnaletica di sicurezza e di salute sul luogo di lavoro, di seguito indicata segnaletica di sicurezza:\nuna segnaletica che, riferita ad un oggetto, a un'attivit\u00e0 o ad una situazione determinata, fornisce un'indicazione o una prescrizione concernente la sicurezza o la salute sul luogo di lavoro, e che utilizza, a seconda dei casi, un cartello, un colore, un segnale luminoso o acustico, una comunicazione verbale o un segnale gestuale;\nb) segnale di divieto: un segnale che vieta un comportamento che potrebbe far correre o causare un pericolo;\nc) segnale di avvertimento: un segnale che avverte di un rischio o pericolo;\nd) segnale di prescrizione: un segnale che prescrive un determinato comportamento;\ne) segnale di salvataggio o di soccorso: un segnale che fornisce indicazioni relative alle uscite di sicurezza o ai mezzi di soccorso o di salvataggio;\nf) segnale di informazione: un segnale che fornisce indicazioni diverse da quelle specificate alle lettere da b) ad e);\ng) cartello: un segnale che, mediante combinazione di una forma geometrica, di colori e di un simbolo o pittogramma, fornisce un'indicazione determinata, la cui visibilit\u00e0 \u00e8 garantita da un'illuminazione di intensit\u00e0 sufficiente;\nh) cartello supplementare: un cartello impiegato assieme ad un cartello del tipo indicato alla lettera g) e che fornisce indicazioni complementari;\ni) colore di sicurezza: un colore al quale \u00e8 assegnato un significato determinato;\nl) simbolo o pittogramma: un'immagine che rappresenta una situazione o che prescrive un determinato comportamento, impiegata su un cartello o su una superficie luminosa;\nm) segnale luminoso: un segnale emesso da un dispositivo costituito da materiale trasparente o semitrasparente, che \u00e8 illuminato dall'interno o dal retro in modo da apparire esso stesso come una\nsuperficie luminosa;\nn) segnale acustico: un segnale sonoro in codice emesso e diffuso da un apposito dispositivo, senza impiego di voce umana o di sintesi vocale;\no) comunicazione verbale: un messaggio verbale predeterminato, con impiego di voce umana o di sintesi vocale;\np) segnale gestuale: un movimento o posizione delle braccia o delle mani in forma convenzionale per guidare persone che effettuano manovre implicanti un rischio o un pericolo attuale per i lavoratori."}
{"id": "2961657", "revid": "339392", "url": "https://it.wikipedia.org/wiki?curid=2961657", "title": "Demenza incipiente", "text": ""}
{"id": "2961659", "revid": "32266518", "url": "https://it.wikipedia.org/wiki?curid=2961659", "title": "Halvas", "text": ""}
{"id": "2961661", "revid": "47112", "url": "https://it.wikipedia.org/wiki?curid=2961661", "title": "Fuochi del Sacro Cuore", "text": ""}
{"id": "2961662", "revid": "486946", "url": "https://it.wikipedia.org/wiki?curid=2961662", "title": "Testo unico in materia di salute e sicurezza nei luoghi di lavoro", "text": ""}
{"id": "2961675", "revid": "147771", "url": "https://it.wikipedia.org/wiki?curid=2961675", "title": "Apollo 20", "text": ""}
{"id": "2961676", "revid": "599013", "url": "https://it.wikipedia.org/wiki?curid=2961676", "title": "K\u00e1roly Fatter", "text": "Carriera.\nCalciatore.\nDa calciatore veste le maglie di Kispest, Padova e .\nAllenatore.\nComincia nell'Empoli per passare poi al Rovigo nel 1928 che grazie a lui vince il gruppo di Seconda Divisione, arrivando in una Prima Divisione declassata per la creazione del girone unico; viene premiata per\u00f2 come \"Cadetto d'Italia\" quale migliore squadra di terza serie. La stagione successiva \u00e8 per\u00f2 sfortunata, il che costa a lui l'esonero ed alla squadra, a fine stagione, il 15\u00ba posto nel girone C, quindi nel 1930-1931 guida il Varese. In seguito pare che abbia allenato ad Aosta, Casablanca ed in Indonesia.\nCuriosit\u00e0.\nNel 1926 il Corriere dello Sport diede la notizia della sua morte; invece era all'ospedale per un'appendicectomia."}
{"id": "2961685", "revid": "21880", "url": "https://it.wikipedia.org/wiki?curid=2961685", "title": "Riserva Naturale Bosco di Vanzago", "text": ""}
{"id": "2961690", "revid": "110157", "url": "https://it.wikipedia.org/wiki?curid=2961690", "title": "Chronicon rerum in regno Neapolitano gestarum", "text": "Il Chronicon rerum in regno Neapolitano gestarum \u00e8 una cronaca di fatti occorsi nel Mezzogiorno d'Italia dall'anno 855 al 1102 attribuita a Lupo Protospata: gli eventi pi\u00f9 antichi furono attinti certamente dagli \"Annales Barenses\", mentre maggiori dettagli si riscontrano per il periodo dal 1082 al 1102, in quanto contemporanei allo scrittore, in particolare, Lupo riporta con una certa attenzione, oltre a calamit\u00e0 e curiosit\u00e0 astronomiche (terremoto del 1087, cometa del 1098), gli eventi storici che portarono alla conquista normanna del sud e fatti di rilevanza religiosa (il terzo sinodo di Melfi del 1089 e quello tenutosi a Bari nel 1099).\nIl \"Chronicon\" di Lupo fu poi utilizzato dall'Anonimo Barese per la stesura della sua Cronaca."}
{"id": "2961691", "revid": "834", "url": "https://it.wikipedia.org/wiki?curid=2961691", "title": "George Town", "text": ""}
{"id": "2961696", "revid": "287204", "url": "https://it.wikipedia.org/wiki?curid=2961696", "title": "Georgetown (Georgia)", "text": ""}
{"id": "2961697", "revid": "21880", "url": "https://it.wikipedia.org/wiki?curid=2961697", "title": "Riserva Regionale Valpredina", "text": ""}
{"id": "2961699", "revid": "1305772", "url": "https://it.wikipedia.org/wiki?curid=2961699", "title": "Romualdo I", "text": ""}
{"id": "2961701", "revid": "767487", "url": "https://it.wikipedia.org/wiki?curid=2961701", "title": "Virginia Slims of Dallas 1988", "text": "Il Virginia Slims of Dallas 1988 \u00e8 stato un torneo di tennis giocato sul cemento. \u00c8 stata la 18\u00aa edizione del torneo, che fa parte della categoria Tier III nell'ambito del WTA Tour 1988. Si \u00e8 giocato a Dallas negli USA dall'8 al 14 febbraio 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Pam Shriver 6\u20130, 6\u20133\nDoppio.\n Lori McNeil / Eva Pfaff hanno battuto in finale Gigi Fern\u00e1ndez / Zina Garrison 2\u20136, 6\u20134, 7\u20135"}
{"id": "2961705", "revid": "767487", "url": "https://it.wikipedia.org/wiki?curid=2961705", "title": "Manuel Saumell", "text": "\u00c8 considerato tra gli inventori e sviluppatori della musica \"creolla\"\nPer questa ragione si pensa sia stato il primo a coltivare il nazionalismo musicale cubano.\nBiografia.\nSaumell nacque a L'Avana da una famiglia destituita, \"destinato a morire giovane, dopo un'esistenza miserabile e patetica\". Studi\u00f2 pianoforte con Juan F\u00e9d\u00e9rico Edelmann, e solfeggio, arrangiamento, contrappunto e \"fuga\" con Mauricio Pyke, il direttore di una compagnia italiana di opera che visit\u00f2 l'Avana. Saumell suon\u00f2 l'organo in chiesa e suon\u00f2 Beethoven, organizz\u00f2 incontri musicali, scrisse arrangiamenti, insegn\u00f2 musica.\nAll'eta di 21 anni si innamor\u00f2 della cantante Dolores de Saint-Maxent, che aveva introdotto i lavori di Schubert a Cuba. La donna, tuttavia, discendeva da una famiglia altolocata che non approvava il matrimonio fra i due, ma lei gli permise di continuare a corteggiarla. Saumell progett\u00f2 un'opera nazionalistica che sottolineasse il talento di Dolores, basata nul romanzo \"Antonelli\" di Jos\u00e9 Antonio Echevarr\u00eda. La storia \u00e8 ambientata a L'Avana nel 1590: un gruppo di schiavi fa funzionare uno dei primi zuccherifici di El Cerro; l'ingegnere Antonelli si innamora della bella Siboney Quadroon, solo per scoprire che \u00e8 la promessa sposa del nipote del governatore de L'Avana.\nPurtroppo, prima che il libretto fosse scritto, Dolores ruppe la loro relazione. Sconvolto, Saumell torn\u00f2 alla sua vita precedente, abbandonando il progetto. Continu\u00f2 a scrivere \"contradanza\", sopravvivendo con quel poco che riusciva a guadagnare. All'interno della sua opera, per\u00f2, aveva progettato la presenza di aborigeni indiani e schiavi neri che cantavano sulla scena, qualcosa senza precedenti.\nTralasciando le opere minori, Saumell ha scritto pi\u00f9 di cinquanta \"contradanze\" originali (sia in 2/4, sia in 6/8). Le contradanze erano composte di due parti, la \"prima\" di otto battute, seguita da una \"segunda\" di sedici battute, altrimenti erano composte entrambe di sedici battute. Saumell usava scrivere la prima in stile classico, seguita da una seconda in stile folkloristico creolo-cubano."}
{"id": "2961706", "revid": "110157", "url": "https://it.wikipedia.org/wiki?curid=2961706", "title": "Virginia Slims of Dallas", "text": "Il Virginia Slims of Dallas \u00e8 stato un torneo femminile di tennis giocato dal 1972 al 1989. ISi \u00e8 disputato a Dallas negli USA su campi in sintetico indoor. Nel 1973 ha preso il nome di Maureen Connolly Memorial Dallas perch\u00e9 non appartenente al \"Virginia Slims Tour\"."}
{"id": "2961710", "revid": "767487", "url": "https://it.wikipedia.org/wiki?curid=2961710", "title": "La citt\u00e0 infernale", "text": "La citt\u00e0 infernale \u00e8 un romanzo \"fantasy\" scritto da Gregory Keyes e ambientato nel mondo immaginario della serie di videogiochi \"The Elder Scrolls\".\nTrama.\nLe vicende narrate si svolgono a Tamriel, quarant'anni dopo le vicende narrate nel videogioco \"\", ovvero dopo la crisi di Oblivion e la morte dell'imperatore Uriel Septim VII. un nuovo imperatore siede sul trono di Tamriel, Titus Mede; egli ha un figlio, Attrebus. Il continente \u00e8 minacciato da un'antica citt\u00e0 maledetta che fluttua nell'aria, Umbriel: al suo passaggio le persone muoiono e ritornano alla vita come non morti; Intanto un variegato gruppo di eroi si va costituendo con l'intenzione di fermare la minaccia causata da Umbriel. Esso \u00e8 composto dal principe Attrebus, dalla diciassettenne Annaig, da una spia inviata da alcuni cospiratori e da un mago."}
{"id": "2961711", "revid": "1442080", "url": "https://it.wikipedia.org/wiki?curid=2961711", "title": "Virginia Slims of Dallas 1988 - Singolare", "text": "Il singolare del Virginia Slims of Dallas 1988 \u00e8 stato un torneo di tennis facente parte del WTA Tour 1988.\nChris Evert-Lloyd era la detentrice del titolo, ma quest'anno non ha partecipato.\nMartina Navr\u00e1tilov\u00e1 ha battuto in finale 6\u20130, 6\u20133 Pam Shriver."}
{"id": "2961712", "revid": "339392", "url": "https://it.wikipedia.org/wiki?curid=2961712", "title": "Kagami Uchiha", "text": ""}
{"id": "2961713", "revid": "339392", "url": "https://it.wikipedia.org/wiki?curid=2961713", "title": "Inabi Uchiha", "text": ""}
{"id": "2961714", "revid": "116944", "url": "https://it.wikipedia.org/wiki?curid=2961714", "title": "Calabria Ulteriore Prima", "text": "La Calabria Ulteriore Prima \u00e8 stata un'unit\u00e0 amministrativa del Regno delle Due Sicilie, nata dalla divisione della precedente provincia della Calabria Ulteriore.\nIstituzione della provincia.\nFu istituita da Ferdinando IV, che, con il Regio Decreto \"Legge riguardante la circoscrizione amministrativa delle Provincie dei Reali Domini di qua del Faro\", varata il 1\u00ba maggio 1816, regolament\u00f2 definitivamente la ripartizione territoriale del regno. Le nuove disposizioni entrarono in vigore dal 1\u00ba gennaio 1817.\nLa sede degli organi amministrativi era ubicata a Reggio nel \"palazzo dell'intendenza\" edificio scomparso a seguito del terremoto del 1908.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti:\nI distretti erano quindi suddivisi complessivamente in 27 circondari."}
{"id": "2961715", "revid": "838137", "url": "https://it.wikipedia.org/wiki?curid=2961715", "title": "Virginia Slims of Dallas 1988 - Doppio", "text": "Il doppio del Virginia Slims of Dallas 1988 \u00e8 stato un torneo di tennis facente parte del WTA Tour 1988.\nMary Lou Daniels e Anne White erano le detentrici del titolo, ma solo la Piatek ha partecipato in coppia con Barbara Gerken.\nLa Daniels e la Gerken hanno perso nel 1\u00ba turno contro Hu Na e Stephanie Rehe.\nLori McNeil e Eva Pfaff hanno battuto in finale 2\u20136, 6\u20134, 7\u20135 Gigi Fern\u00e1ndez e Zina Garrison."}
{"id": "2961716", "revid": "115065828", "url": "https://it.wikipedia.org/wiki?curid=2961716", "title": "Calabria Ulteriore Seconda", "text": "La Calabria Ulteriore Seconda \u00e8 stata un'unit\u00e0 amministrativa del Regno di Napoli prima e, quindi, del Regno delle Due Sicilie, nata dalla divisione della precedente provincia della Calabria Ulteriore.\nIstituzione della provincia.\nFu istituita da Ferdinando IV, che, con il Regio Decreto \"Legge riguardante la circoscrizione amministrativa delle Provincie dei Reali Domini di qua del Faro\", varata il 1\u00ba maggio 1816, regolament\u00f2 definitivamente la ripartizione territoriale del regno. Le nuove disposizioni entrarono in vigore dal 1\u00ba gennaio 1817.\nLa sede degli organi amministrativi era ubicata a Catanzaro nel \"palazzo Morano\", attuale sede della prefettura.\nSuddivisione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"villaggi\", centri a carattere prevalentemente rurale.\nLa provincia comprendeva i seguenti distretti:\nI distretti erano suddivisi complessivamente in 37 circondari."}
{"id": "2961717", "revid": "709565", "url": "https://it.wikipedia.org/wiki?curid=2961717", "title": "Queen Bee", "text": "Queen Bee \u00e8 il nome di quattro supercriminali della DC Comics.\nStoria.\nQueen Bee I (Zazzala).\nLeader del mondo-alveare di Korll, Zazzala viveva solo per l'espansione interstellare della sua specie. Zazzala comparve per la prima volta in \"Justice League of America\" n. 23 (novembre 1963). Si scontr\u00f2 spesso contro la League originale durante gli anni sessanta, ma scomparve per dei decenni.\nZazzala ricomparve in \"JLA\" vol. 3 n. 34 (ottobre 1989), quando Lex Luthor la contatt\u00f2 perch\u00e9 si unisse alla Lega dell'ingiustizia. Lei accett\u00f2, liberando Il Generale dalla sua prigione su un asteroide e in cambio una percentuale della popolazione terrestre sarebbe divenuta sua schiava sotto forma di droni. Partecip\u00f2 anche in altre battaglie contro la League e il suo sforzo maggiore si concentr\u00f2 sulla citt\u00e0 di New York. Costrinse la popolazione della citt\u00e0 a creare una \"matrice di uova\" con i rifornimenti locali come mezzo per assicurarsi molti pi\u00f9 schiavi sotto controllo mentale. Tent\u00f2 di fare il lavaggio del cervello a Lanterna Verde e ad Acciaio, ma entrambi gli eroi riuscirono a combatterla; la Cacciatrice (Helena Bertinelli) incoraggi\u00f2 Lanterna Verde a resistere al polline e l'armatura di Acciaio lo protesse dagli effetti del suddetto polline. Utilizzando l'inabilit\u00e0 di Queen Bee di vedere il colore rosso, che molti dei supereroi avevano sui loro costumi, Wonder Woman e Big Barda tennero occupate le forze di Queen Bee mentre Acciaio e Plastic Man calarono il sipario sulla Regina. Utilizzando un boomdotto, la tecnologia controllata da Barda, teleportarono Queen Bee e la sua armata di nuovo su Korll.\nSuccessivamente, Zazzala e i suoi droni si unirono alla nuova Societ\u00e0 segreta dei supercriminali di Lex Luthor. La regina divenne il capo dell'H.I.V.E., un'impresa criminale multinazionale e comparve poi nella miniserie di 6 parti \"Villains United\". Una piccola squadra di criminali, conosciuta come i Segreti Sei, attaccarono la sua base come parte di una guerra contro la Societ\u00e0. Le sue forze furono sconfitte, il prigioniero della base, Firestorm, fu liberato e la stessa Zazzala fu ferita gravemente.\nUn Anno Dopo, Zazzala comparve in \"JLA\" vol. 4 n. 20, completamente guarita dalle sue ferite, e tent\u00f2 di rubare un dispositivo a base di materia di trasporto che sembr\u00f2 permetterle di trasportare le sue truppe sulla Terra. Fu infine sconfitta da Wonder Woman e catturata da Flash.\nQueen Bee II di Bialya.\nUna Queen Bee non correlata comparve in \"Justice League International\" n. 16 (agosto 1988). Era una femme fatale umana, che ottenne controllo della nazione terrorista di Bialya stringendo un'alleanza con il suo ex governatore, il Colonnello Rumaan Harjavti, e poi assassinandolo. Solidific\u00f2 il suo potere soggiogando i Guardiani del Globo perch\u00e9 la servissero. Da l\u00ec in poi si scontr\u00f2 varie volte contro la Justice League Europe e la Justice League International.\nLa Justice League Europe scopr\u00ec che Queen Bee stava dietro ai guai recenti, e che aveva un Dominatore di nome Dottore che lavorava per lei. I Dominatori invasero il suo palazzo e giunsero ad un accordo: lei avrebbe cessato le ostilit\u00e0 contro di loro se loro avessero taciuto a proposito delle cose amorali fatte da lei. Chiesero anche che interrompesse le relazioni con il Dottore. Dopo che i Dominatori se ne andarono, le uccise il Dottore.\nQueen Bee fu poi sconfitta dalla Justice League Europe e dai Guardiani, che scoprirono il suo piano di lavaggio del cervello. Fu assassinata da Sumaan Harjavti, fratello di Rumaan Harjavti, durante gli eventi del crossover \"Breakdown\" di \"JLA/JLE\".\nQueen Bee III (Tazzala).\nQueen Bee III comparve nella serie \"Creature Commandos\" del 2003. Nel mondo oltre-dimensionale di Terra Arcana, Tazzala, sorella di Zazzala, la Queen Bee originale, si un\u00ec all'armata di Terra Arcana di Simon Magus con il proposito finale di conquista della Terra. La fazione dell'Armata degli Stati Uniti nota come \"Creature Commandos\" fermarono i piani per l'invasione. La stessa Tazzala fu uccisa da Simon Magus.\nQueen Bee IV di Bialya (Beatriz).\nLa sorella della seconda Queen Bee, Beatriz, fu introdotta in \"JLA: Incarnations\" n. 6 (dicembre 2001, ma ambientata intorno al 1996) come nuova sovrana di Bialya. Utilizz\u00f2 degli umani forgiati con le macchine e li fece passare per i robot Estremisti perch\u00e9 facessero da poliziotti nel paese. Il suo destino, fin dalla fine di queste attivit\u00e0 portate dall'Extreme Justice di Capitan Atomo, \u00e8 sconosciuto, ma fu presumibilmente rovesciata dal suo trono, in quanto non comand\u00f2 pi\u00f9 lo Stato del Bialya.\nPoteri e abilit\u00e0.\nLa prima Queen Bee, Zazzala, aveva una super forza e una velocit\u00e0 simile a quelle degli insetti, poteva lanciare dardi avvelenati simili a pungiglioni, e rilasciare della polvere di polline che induce alla confusione mentale. Lei e i suoi droni sono incapaci di percepire il colore rosso.\nPresumibilmente, Tazzala, la sorella di Zazzala, possedeva gli stessi poteri.\nLa Queen Bee di Bialya non aveva poteri o abilit\u00e0 super umane, a parte la sua bellezza e il suo charme. Anche sua sorella Beatriz era una normale umana, ma non fu mai ingegnosa quanto sua sorella."}
{"id": "2961718", "revid": "339392", "url": "https://it.wikipedia.org/wiki?curid=2961718", "title": "Tekka Uchiha", "text": ""}
{"id": "2961719", "revid": "767487", "url": "https://it.wikipedia.org/wiki?curid=2961719", "title": "Un angolo di paradiso", "text": "Un angolo di paradiso intitolato Alle porte del Paradiso per la prima edizione italiana degli anni '30 (\"Our Little Girl\", \"La nostra bambina\") \u00e8 un film di John S. Robertson del 1935, fra i campioni d'incasso di quell'anno.\nLa protagonista \u00e8 la piccola Shirley Temple che, a sette anni, era qui gi\u00e0 al suo ventinovesimo film.\nTrama.\nLa piccola Penny, una bimba di cinque anni, \u00e8 triste perch\u00e9 il padre (un medico ricercatore) non ha molto tempo per stare in famiglia; vorrebbe trascorrere il suo compleanno in un luogo di villeggiatura sulla riva di un lago che hanno denominato \"il loro angolo di paradiso\". Purtroppo, le cose fra i suoi genitori vanno sempre peggio, cos\u00ec decide di fuggire di casa per andarci da sola. Il padre la ritrova dopo che ha imparato a nuotare nel lago. I suoi genitori, dopo un tale spavento, tornano insieme.\nProduzione.\nIl film fu prodotto dalla Fox Film Corporation. Venne girato con il titolo di lavorazione \"Heaven's Gate\" in California, al Lago Sherwood dall'11 febbraio al 23 marzo 1935. In aprile, la produzione fece girare delle scene aggiunte.\nDistribuzione.\nDistribuito dalla Fox Film Corporation, usc\u00ec nelle sale cinematografiche statunitensi il 17 maggio 1935. A New York, fu presentato il 6 giugno 1935. In Italia venne presentato nell febbraio 1936, ma la sua programmazione dovette subire un rinvio a causa della bocciatura ricevuta dalla censura sia in primo che in secondo grado. Pot\u00e9 poi essere distribuito, dopo una revisione ed un secondo esame, nel marzo dello stesso anno."}
{"id": "2961720", "revid": "155634", "url": "https://it.wikipedia.org/wiki?curid=2961720", "title": "Serie A1 2009-2010 (pallanuoto femminile)", "text": "La Serie A1 2009-2010 \u00e8 stata la 26\u00aa edizione della massima serie del campionato italiano femminile di pallanuoto disputato dal 1985, anno della sua prima edizione. La \"regular season\" \u00e8 iniziata il 17 ottobre 2009 per poi terminare il 31 marzo 2010. I play-off sono iniziati l'8 maggio, dove le prime otto squadre della \"regular season\" si sono contese lo scudetto.\nL'Orizzonte Catania, battendo la Fiorentina in finale, ha conquistato per la diciassettesima volta il titolo italiano, il secondo consecutivo.\nSono state sette le regioni rappresentate in questo torneo. La regione maggiormente rappresentata \u00e8 stata la Liguria (quattro squadre), seguita dalla Sicilia (tre squadre), Lombardia, Toscana, Veneto, Emilia-Romagna e Lazio (una squadra)."}
{"id": "2961722", "revid": "339392", "url": "https://it.wikipedia.org/wiki?curid=2961722", "title": "Yashiro Uchiha", "text": ""}
{"id": "2961723", "revid": "339392", "url": "https://it.wikipedia.org/wiki?curid=2961723", "title": "Teyaki Uchiha", "text": ""}
{"id": "2961725", "revid": "339392", "url": "https://it.wikipedia.org/wiki?curid=2961725", "title": "Uruchi Uchiha", "text": ""}
{"id": "2961726", "revid": "339392", "url": "https://it.wikipedia.org/wiki?curid=2961726", "title": "Tsubaki (Naruto)", "text": ""}
{"id": "2961728", "revid": "339392", "url": "https://it.wikipedia.org/wiki?curid=2961728", "title": "Shikuro Aburame", "text": ""}
{"id": "2961729", "revid": "339392", "url": "https://it.wikipedia.org/wiki?curid=2961729", "title": "Shiho", "text": ""}
{"id": "2961730", "revid": "767487", "url": "https://it.wikipedia.org/wiki?curid=2961730", "title": "La piccola ribelle", "text": "La piccola ribelle (\"The Littlest Rebel\") \u00e8 un film di David Butler del 1935.\nTrama.\nLa piccola Virgie Cary, figlia di genitori sudisti, subisce l'invasione yankee e la morte della madre; salva per ben due volte il padre, facendo amicizia con un generale nordista e poi col presidente Lincoln in persona."}
{"id": "2961733", "revid": "339392", "url": "https://it.wikipedia.org/wiki?curid=2961733", "title": "Nishi e Matsu", "text": ""}
{"id": "2961736", "revid": "1442080", "url": "https://it.wikipedia.org/wiki?curid=2961736", "title": "Campionato nazionale Dante Berretti 2009-2010", "text": "Il campionato nazionale \"Dante Berretti\" 2009-2010 \u00e8 la 44\u00aa edizione del Campionato nazionale Dante Berretti. Le detentrici del trofeo sono il dell'allenatore Walter De Vecchi e il Benevento.\nIl campionato ha avuto inizio il 26 settembre 2009 per terminare il 22 maggio 2010.\nFase a gironi.\nClassifiche finali:\nGirone A.\nClassifica girone A.\nIn giallo le squadre qualificate direttamente, in azzurro le qualificate alla fase finale serie A-B.\nGirone B.\nClassifica girone B.\nIn giallo le squadre qualificate direttamente, in azzurro le qualificate alla fase finale serie A-B.\nGirone C.\nClassifica girone C.\nIn giallo le squadre qualificate direttamente.\nGirone D.\nClassifica girone D.\nIn giallo le squadre qualificate direttamente.\nGirone E.\nClassifica girone E.\nIn giallo le squadre qualificate direttamente, in azzurro le qualificate alla fase finale serie A-B.\nGirone F.\nClassifica girone F.\nIn giallo le squadre qualificate direttamente.\nGirone G.\nClassifica girone G.\nIn giallo le squadre qualificate direttamente, in azzurro le qualificate alla fase finale serie A-B.\nFase Finale Prima e Seconda Divisione.\nSquadra Campione.\nNovara\nSecondo titolo\nFase Finale Serie A-B.\nSquadra Campione.\nAtalanta\nSecondo titolo\nCollegamenti esterni.\nLega pro - agonistica"}
{"id": "2961737", "revid": "1379212", "url": "https://it.wikipedia.org/wiki?curid=2961737", "title": "WebM", "text": "WebM Project \u00e8 un progetto sponsorizzato da Google dedicato a creare un formato video libero e royalty-free che abbia un'alta qualit\u00e0 nella compressione video per l'uso con HTML5.\n\u00c8 un progetto open source distribuito sotto una licenza BSD-style. Consiste nel codec video VP8, sviluppato da On2 Technologies, e dal codec audio Vorbis, in un contenitore basato su Matroska.\nSupporto.\nIl sostegno di Mozilla, Opera e Google \u00e8 stato annunciato al momento del lancio, durante la conferenza Google I/O 2010.\nInternet Explorer 9 (ora deprecato) aveva la possibilit\u00e0 di supportare i file WebM se il codec VP8 era installato localmente. Nonostante non vi sia un supporto ufficiale da parte di Apple, Safari per desktop supporta qualsiasi codec installato su QuickTime, permettendo in futuro la fruizione di file WebM. Adobe annunci\u00f2 che Flash Player (ora deprecato) sarebbe stato aggiornato per supportare il codec video VP8, senza tuttavia fare riferimento al codec audio Vorbis o al formato contenitore WebM.\nAMD (proprietaria del marchio ATI), ARM e Broadcom hanno annunciato il loro sostegno per l'accelerazione hardware. NVidia ha dichiarato che sosterr\u00e0 l'adozione di VP8, anche se non ha piani specifici per fornire supporto hardware.\nA partire dal 2017 anche il browser Edge di Microsoft supporta WebM con i codec VP9 e Opus.\niOS15 introduce il supporto al codec audio/video WebM su Safari, originariamente non nativo.\nIl 30 luglio 2019 \u00e8 stato rilasciato Blender 2.80 con supporto WebM.\nLa Sony PlayStation 5 supporta l'acquisizione di filmati a 1080p e 2160p in formato WebM.\nIncorporazione in una pagina web.\n&lt;video width= \"620\" height=\"440\" controls&gt;\n&lt;source src=\"video.webm\" type=\"video/webm\"&gt;\n&lt;/video&gt;"}
{"id": "2961738", "revid": "124123", "url": "https://it.wikipedia.org/wiki?curid=2961738", "title": "Chiaki Mukai", "text": "Ha partecipato alle missioni STS-65 e STS-95 dello Space Shuttle."}
{"id": "2961740", "revid": "339392", "url": "https://it.wikipedia.org/wiki?curid=2961740", "title": "Ayame (Naruto)", "text": ""}
{"id": "2961741", "revid": "339392", "url": "https://it.wikipedia.org/wiki?curid=2961741", "title": "Haimaru Sankyodai", "text": ""}
{"id": "2961742", "revid": "339392", "url": "https://it.wikipedia.org/wiki?curid=2961742", "title": "Kuromaru", "text": ""}
{"id": "2961743", "revid": "32267656", "url": "https://it.wikipedia.org/wiki?curid=2961743", "title": "Teresa Noce Longo", "text": ""}
{"id": "2961747", "revid": "1305772", "url": "https://it.wikipedia.org/wiki?curid=2961747", "title": "Spiove il sole", "text": "Spiove il sole \u00e8 un brano musicale della cantante italiana Irene Fornaciari, presentato al Festival di Sanremo 2009 nella categoria \"Proposte\"; \u00e8, inoltre, stata cantata dalla Fornaciari insieme ai Sorapis nella serata dei duetti.\nIl brano \u00e8 stato pubblicato come singolo ed inserito nell'album \"Vintage Baby\", messo in commercio in concomitanza con la manifestazione canora ed \u00e8 stato inserito inoltre nell'album \"Irene Fornaciari\".\nIl brano \"Spiove il sole \"preannunciava un possibile exploit discografico della Fornaciari, che per\u00f2 non c'\u00e8 stato.\nIl video.\nIl video, per la regia di Gaetano Morbioli, parla di un universo parallelo, da una parte la cantante vive nella notoriet\u00e0 e nel successo, mentre dall'altra vive un bellissimo amore con il suo ragazzo. Alla fine del video la Fornaciari sceglier\u00e0 l'amore."}
{"id": "2961750", "revid": "729019", "url": "https://it.wikipedia.org/wiki?curid=2961750", "title": "Bundesautobahn 72", "text": "La Bundesautobahn 72, abbreviata anche in A 72, \u00e8 una autostrada tedesca che collega la citt\u00e0 di Hof (A 9) con la citt\u00e0 di Chemnitz e l'autostrada A 4. Rimane da costruire il tratto che la collegherebbe con Lipsia (e la A 38). Ai tempi del muro di Berlino, l'autostrada era interrotta poco dopo Hof provenendo dalla ex Germania Ovest, e riprendeva dopo il confine. Con l'unificazione delle due Germanie questa interruzione \u00e8 stata eliminata."}
{"id": "2961751", "revid": "767487", "url": "https://it.wikipedia.org/wiki?curid=2961751", "title": "Cin Cin (film 1936)", "text": "Cin Cin (\"Stowaway\") \u00e8 un film del 1936, diretto da William A. Seiter e interpretato da Shirley Temple, Robert Young e Alice Faye.\nTrama.\nLa piccola Barbara \"Ching-Ching\" Stewart, rimasta orfana dei genitori, una coppia di immigrati anglosassoni in Cina, viene imbarcata clandestinamente alla volta di Shanghai per sfuggire alle minacce di alcuni banditi.\nSulla nave incontra il ricco playboy americano Tommy Randall, e fa in modo che egli assuma il ruolo di suo tutore e riesce a risolvere anche i problemi sentimentali del giovanotto, facendolo sposare con Susan Parker, e creando cos\u00ec una famiglia pronta ad accoglierla.\nCuriosit\u00e0.\nShirley Temple impar\u00f2 40 parole in cinese mandarino per cantare le canzoncine del film, il che richiese sei mesi di istruzioni (Edwards 101, 306). Nel film, fa l'imitazione di Ginger Rogers (ballando con un bambolotto di aspetto maschile legato alle sue scarpe), Eddie Cantor, e Al Jolson (cantando \u201cMammy\u201d). Il QI della Temple, testato durante la lavorazione di \"Stowaway\", risult\u00f2 essere 155."}
{"id": "2961754", "revid": "1481011", "url": "https://it.wikipedia.org/wiki?curid=2961754", "title": "Dinastia imperiale del Giappone", "text": "La dinastia imperiale del Giappone \u00e8 storicamente ritenuta la medesima famiglia che, discesa dalla dinastia Yamato che guidava il regno Yamatai, regna dal VII secolo a.C. ad oggi, con fasi alterne di potere, sulle sorti del trono dell'imperatore del Giappone e dalla quale sono discesi i vari imperatori del Giappone. \u00c8 attualmente rappresentata dalla famiglia imperiale del Giappone.\nOrigini mitologiche.\nLa dinastia, secondo il Kojiki (\"Memorie degli eventi antichi\") ed il Nihonshoki (\"Annali del Giappone\"), discenderebbe dalla dea Amaterasu, che invi\u00f2 suo nipote Ninigi-no-Mikoto a pacificare il Giappone.\nIl pronipote di Ninigi-no-Mikoto fu Jimmu e divenne il primo imperatore del Giappone: \u00e8 da lui che parte la tradizionale genealogia dei sovrani giapponesi.\nGenealogia.\nJinmu e i suoi primi 13 successori, fino a Ch\u016bai, sono considerati sovrani leggendari. \nDubbi vi sono anche sui successivi quattordici imperatori, da \u014cjin a Senka, corrispondenti al periodo Kofun (c. 250-c. 550): la storiografia moderna reputa attendibile la genealogia dei sovrani dal VI secolo d.C., a partire dall'imperatore Kinmei, con il quale inizia il periodo Asuka (c. 550-710). \nSeguono i periodi Nara (da Genmei a Kanmu; 710-794), Heian (da Kanmu a Go-Toba; 794-1185), Kamakura (da Tsuchimikado a Go-Daigo; 1185-1333) e Muromachi (da Go-Murakami a \u014cgimachi; 1333-1573). \nDopo il breve periodo Azuchi-Momoyama, con due soli imperatori (\u014cgimachi e Go-Y\u014dzei; 1573-1603), viene il lungo periodo Edo o Tokugawa (da Go-Y\u014dzei a Meiji; 1603-1868). Il rinnovamento Meiji del 1868 segna il passaggio alla storia contemporanea del Giappone.\nIpotesi genetiche.\nLa famiglia imperiale giapponese, discendendo dalla dinastia Yamato, probabilmente dovrebbe appartenere geneticamente alle genti Yayoi che arrivarono in Giappone nel Neolitico (ca. 4.000/2.300 anni fa) dalla Corea e/o Manciuria. Tali popolazioni dovrebbero essere strettamente collegate all'aplogruppo O, e nello specifico al sottogruppo O2 (P31), diffuso per il 31.8% in Giappone, soprattutto nel tipo di gruppo O2b1 (nella percentuale di circa il 22%), ma molto comune anche nei Coreani. Quindi la dinastia imperiale del Giappone (e tutte le numerose famiglie nobili giapponesi che si ritengono da essa discese per linea maschile collaterale) molto probabilmente appartiene a questo aplogruppo."}
{"id": "2961761", "revid": "1529788", "url": "https://it.wikipedia.org/wiki?curid=2961761", "title": "Albertina Berkenbrock", "text": "Biografia.\nInfanzia.\nAlbertina nacque in Brasile, nello Stato di Santa Catarina. I nonni erano emigrati in Brasile da Sch\u00f6ppingen, in Germania portando con s\u00e9 i loro tre figli, uno dei quali era Johann Hermann, il padre di Albertina. Johann spos\u00f2 Elisabeth Schm\u00f6ller, con cui ebbe nove figli. Era una devota famiglia di agricoltori che assisteva regolarmente alla Messa e viveva la propria fede nella quotidianit\u00e0.\nAlbertina fu battezzata il 25 maggio 1919 e ricevette la cresima il 9 marzo 1925. Il 16 agosto 1928 fece la sua Prima Comunione, un'esperienza che lei descrisse come il pi\u00f9 bel giorno della sua vita. Aveva una speciale devozione alla Beata Vergine Maria e a san Luigi Gonzaga, un modello di purezza e il santo patrono di S\u00e3o Lu\u00eds.\nMorte.\nIl 15 giugno 1931 Maneco Palho\u00e7a, uno dei dipendenti di suo padre, tent\u00f2 di violentarla. Ella reag\u00ec, ma quando l'assalitore si rese conto che avrebbe fallito e che Albertina avrebbe potuto identificarlo, l'afferr\u00f2 per i capelli e le tagli\u00f2 la gola con un coltello. Tent\u00f2 poi di far ricadere la colpa del crimine su un altro uomo e poi fugg\u00ec, ma fu arrestato. Confess\u00f2 il suo crimine e altri due assassinii. Fu processato, imprigionato e condannato all'ergastolo. In carcere ammise davanti ai compagni di cella che aveva ucciso Albertina perch\u00e9 aveva resistito al tentativo di violenza.\nBeatificazione.\nAlbertina Berkenbrock \u00e8 considerata una martire in difesa della castit\u00e0. Il 16 dicembre 2006 papa Benedetto XVI ne dichiar\u00f2 il martirio e fu beatificata il 20 ottobre 2007. La sua memoria liturgica ricorre il 15 giugno."}
{"id": "2961763", "revid": "767487", "url": "https://it.wikipedia.org/wiki?curid=2961763", "title": "Alle frontiere dell'India", "text": "Alle frontiere dell'India \u00e8 un film di John Ford del 1937, tratto da \"Wee Willie Winky\", un racconto di Rudyard Kipling pubblicato in \"Week's News\" del 28 gennaio 1888. Nei panni della protagonista (nel racconto di Kipling era un maschio) l'attrice Shirley Temple.\nProduzione.\nLa lavorazione del film, prodotto dalla Twentieth Century Fox, inizi\u00f2 a fine gennaio 1937 per terminare a fine marzo di quell'anno.\nMusiche.\nNel film, viene eseguita la celebre \"Auld Lang Syne\" (conosciuta in Italia come \"Il valzer delle candele\".\nDistribuzione.\nLa prima mondiale del film fu tenuta con un gala al Carthay Circle Theatre di Los Angeles il 25 giugno 1937, attirando una folla di quindicimila persone; la serata fu trasmessa in radio. Il 16 luglio, la pellicola venne presentata a Filadelfia, Richmond e Baltimora; a New York, la prima si tenne il 23 luglio.\nIn Italia, distribuito dalla Fox con il titolo \"Alle frontiere dell'India\", il film ottenne nel dicembre 1937 il visto di censura numero 29900."}
{"id": "2961764", "revid": "121336205", "url": "https://it.wikipedia.org/wiki?curid=2961764", "title": "Jeanne H\u00e9buterne con cappello", "text": "Jeanne H\u00e9buterne con cappello \u00e8 un dipinto a olio su tela (55 x38 cm) realizzato nel 1918 dal pittore italiano Amedeo Modigliani. Fa parte di una collezione privata giapponese.\nIl quadro \u00e8 un ritratto di Jeanne H\u00e9buterne che ebbe un'intensa relazione sentimentale con l'artista tanto da morire suicida il giorno dopo la morte di Modigliani. La H\u00e9buterne fu modella per molti dipinti del maestro."}
{"id": "2961766", "revid": "250563", "url": "https://it.wikipedia.org/wiki?curid=2961766", "title": "International Formula 3000 stagione 1993", "text": ""}
{"id": "2961773", "revid": "339392", "url": "https://it.wikipedia.org/wiki?curid=2961773", "title": "Mangetsu Hozuki", "text": ""}
{"id": "2961776", "revid": "32268170", "url": "https://it.wikipedia.org/wiki?curid=2961776", "title": "Lodovico Muratori", "text": ""}
{"id": "2961777", "revid": "767487", "url": "https://it.wikipedia.org/wiki?curid=2961777", "title": "Il trionfo della vita", "text": "Il trionfo della vita (\"Stand Up and Cheer!\") \u00e8 un film del 1934, diretto da Hamilton MacFadden, con James Dunn e Madge Evans.\nIl film \u00e8 una evidente propaganda a favore del \"New Deal\" promosso dal presidente Franklin Delano Roosevelt. \u00c8 oggi ricordato essenzialmente per aver lanciato Shirley Temple, divenuta negli anni successivi una delle stelle di massima grandezza di Hollywood. Nel film la Temple appare come figlia di James Dunn e canta la canzone \"Baby Take a Bow\", che diverr\u00e0 il titolo originale del suo successivo film (\"Piccola stella\")\nProduzione.\nGirato con il titolo di lavorazione \"Fox Movietone Follies\" - il film fu prodotto dalla Fox Film.\nDistribuzione.\nIl copyright del film, richiesto dalla Fox Film Corp., fu registrato il 23 marzo 1934 con il numero LP4638.\nDistribuito dalla 20th Century Fox, fu presentato negli Stati Uniti in prima il 19 aprile 1934, uscendo poi nelle sale il 4 maggio.\nCensura.\nNegli ultimi anni il film \u00e8 stato accusato per razzismo, per questo motivo sono state censurate parecchie scene riducendo la durata nella prima edizione censurata a 69 minuti, e poi per l'uscita negli Stati Uniti del Dvd a 65 minuti."}
{"id": "2961778", "revid": "339392", "url": "https://it.wikipedia.org/wiki?curid=2961778", "title": "Tsurugi (Naruto)", "text": ""}
{"id": "2961785", "revid": "287204", "url": "https://it.wikipedia.org/wiki?curid=2961785", "title": "FA Women's Premier League National Division", "text": "La FA Women's Premier League National Division \u00e8 stata una divisione del campionato inglese di calcio femminile, posta sotto l'egida della Football Association. Dal 1991, anno della sua istituzione, fino al 2010, \u00e8 stato il campionato di massima serie. Dalla stagione 2010-2011 ha rappresentato il secondo livello, a seguito della creazione della FA Women's Super League, un torneo di otto squadre con cadenza annuale, disputato tra aprile e settembre. La FA Women's Premier League National Division \u00e8 stata soppressa nel 2013, prima che venisse lanciata la FA Women's Super League 2, che divent\u00f2 la nuova seconda serie del campionato inglese dopo la FA Women's Super League 1.\nIl livello inferiore alla National Division era diviso in due gironi, Northern e Southern Division, ciascuno composta da 12 squadre. Queste due divisioni sono rimaste dopo la soppressione della National Division a rappresentare il terzo livello del campionato inglese di calcio femminile.\nDal 1991 al 2010 la squadra prima classificata nella National Division era anche campione d'Inghilterra. Inoltre, affrontava la squadra vincitrice della FA Women's Cup nella FA Women's Community Shield. Dalla stagione 2000-2001 la prima classificata si qualificava alla UEFA Women's Cup. Nel 2006-2007 si qualific\u00f2 alla UEFA Women's Cup anche la seconda classificata, l'Everton, poich\u00e9 l'Arsenal, prima classificata, si qualific\u00f2 come campione in carica. Nelle stagioni 2008-2009 e 2009-2010 le prime due classificate si qualificavano alla neo-costituita UEFA Women's Champions League.\nIl numero di squadre partecipanti al torneo era dieci fino alla stagione 2006-2007, quando il numero di squadre fu incrementato a dodici. Infine, nella stagione 2010-2011 le squadre furono ridotte a otto: sei squadre lasciarono la National Division per giocare nella nuova FA Women's Super League e due squadre furono promosse dal livello inferiore."}
{"id": "2961788", "revid": "287204", "url": "https://it.wikipedia.org/wiki?curid=2961788", "title": "Giacomo d'Aragona", "text": "Con il nome Giacomo d'Aragona sono conosciuti i seguenti personaggi:"}
{"id": "2961789", "revid": "339392", "url": "https://it.wikipedia.org/wiki?curid=2961789", "title": "Kajika (Naruto)", "text": ""}
{"id": "2961790", "revid": "32268365", "url": "https://it.wikipedia.org/wiki?curid=2961790", "title": "Giacomo di Aragona", "text": ""}
{"id": "2961791", "revid": "446353", "url": "https://it.wikipedia.org/wiki?curid=2961791", "title": "Mom\u010dilo \u0110uji\u0107", "text": "Biografia.\nNato a Tenin in Croazia nel 1907, sin dall'aprile del 1941 si proclam\u00f2 \"vojvoda\" \u010detnico. La sua zona di operazioni era la Dalmazia settentrionale e la Bosnia occidentale. Negozi\u00f2 subito un patto di non aggressione con gli occupanti italiani che permisero al suo esercito di circa tremila \u010detnici di svolgere operazioni militari nella Krajna e nella Bosnia. Gli italiani lo usarono in funzione anti-partigiana.\nSeconda guerra mondiale.\nDopo la resa dell'Italia a seguito dell'armistizio dell'8 settembre 1943, mentre alcuni \u010detnici si rifugiarono sui monti raggiungendo i partigiani, il pope con diverse migliaia di seguaci si mise invece al servizio dei tedeschi. Mihajlovi\u0107 stesso diede l'ordine segreto a \u0110uji\u0107 di unirsi ai nazisti, ma la trasmissione via radio di quest'ordine venne intercettata dall'Intelligence britannica. A differenza degli italiani che lo avevano fortemente sostenuto, i tedeschi furono guardinghi e usarono \u0110uji\u0107 solo a guardia della ferrovia Tenin-Spalato.\nSentendosi indebolito, \u0110uji\u0107 prese contatti col movimento Zbor di Ljoti\u0107. Verso la fine del 1944, di fronte alle vittorie partigiane e la demoralizzazione delle sue truppe, \u0110uji\u0107 fece appello ai tedeschi per potersi trasferire assieme ai suoi uomini nella Slovenia tedesca. L'appello venne respinto dalle autorit\u00e0 tedesche di Zagabria ed allora Ljoti\u0107 si rec\u00f2 a Vienna ed ottenne il consenso di Hermann Neubacher al trasferimento di \u0110uji\u0107 con circa 6.000 \"\u010detnici\".\nIl 25 novembre 1944 le forze partigiane iniziarono l'attacco a Tenin difesa da 14.000 tedeschi, 1.500 usta\u0161a e 4500 \"\u010detnici\". Dopo sei giorni di combattimenti \u0110uji\u0107 venne ferito ed il 1\u00ba dicembre invi\u00f2 il seguente messaggio al generale Gustav Fehn della 264\u00aa divisione di Tenin: \u00ab\"Il comando cetnico ha collaborato con tutte le sue forze armate sinceramente e lealmente coll'Armata Tedesca in quest'area dal settembre dello scorso anno. Lo richiedevano i nostri comuni interessi. Questa collaborazione \u00e8 continuata sino ad oggi. Il Comando \u010cetnico desidera condividere il destino dell'Armata Tedesca anche nel futuro, purtroppo... Il Comando richiede che il villaggio di Pagene divenga la base di rifornimento delle nostre unit\u00e0 sinch\u00e9 si addiverr\u00e0 ad un nuovo accordo.\"\u00bb\nIl 3 dicembre i \"\u010detnici\" ricevettero vettovaglie e munizioni dai tedeschi e lanciarono insieme una controffensiva contro i partigiani, ma dovettero ripiegare a Biha\u0107, protetti dalla 373\u00aa divisione tedesca. Il generale Fehn organizz\u00f2 il trasporto dei feriti cetnici attraverso Zagabria verso la Germania. \u0110uji\u0107 richiese una garanzia scritta ad Ante Paveli\u0107 affinch\u00e9 il resto dei suoi cetnici potessero ritirarsi in Slovenia. Inoltre Ljoti\u0107 e Nedi\u0107 fecero appello a Vienna a Hermann Neubacher per assicurare la cooperazione di Paveli\u0107, e in Slovenia la collaborazione del generale Lev Rupnik per il salvacondotto per le truppe di \u0110uji\u0107. Il 21 dicembre 1944, Paveli\u0107 emise un ordine alle forze armate croate di libero passaggio per i \"\u010detnici\" di \u0110uji\u0107.\nPer\u00f2 la strada concessa da Paveli\u0107 per la ritirata era sotto controllo partigiano e \u0110uji\u0107 prese una strada alternativa attraversando l'Istria. Una volta in Slovenia i \"\u010detnici\" di \u0110uji\u0107 si unirono ai \"\u010detnici\" di Dobroslav Jev\u0111evi\u0107, ai volontari di Ljoti\u0107, ai corpi d'assalto di Nedi\u0107 formando una singola unit\u00e0 al comando di Odilo Globo\u010dnik dell'\"H\u00f6here SS und Polizeif\u00fchrer im Adriatisches K\u00fcstenland\" (Capo supremo delle SS e della Polizia del Litorale Adriatico).\nDopoguerra.\nNel 1947 \u0110uji\u0107 \u00e8 stato processato in contumacia dalla Jugoslavia di Tito e accusato di essere un criminale di guerra e ritenuto colpevole di migliaia di omicidi di civili croati e di partigiani. La richiesta di estradizione fatta nel 1988 dalla Jugoslavia agli Stati Uniti non ha mai avuto seguito. Dall'avvento di Milo\u0161evi\u0107, che nel 1989 ha legalizzato i \"\u010detnici\", \u0110uji\u0107 divenne la guida spirituale del ricostituito Partito Radicale Serbo rifondato da Vojslav \u0160e\u0161elj.\nQuando, in una conferenza stampa, gli dissero che era accusato di aver ucciso 6.000 persone, \u0110uji\u0107 rispose che l'unica colpa che ammetteva era di aver ucciso troppo pochi comunisti. La Croazia di Tu\u0111man, anche per equilibrare l'imbarazzante processo a Dinko \u0160aki\u0107, capo del campo di sterminio ustascia di Jasenovac, aveva richiesto nuovamente al governo statunitense l'estradizione per processarlo, ma \u0110uji\u0107 \u00e8 morto nel settembre 1999, poco dopo che il Governo degli Stati Uniti aveva accettato di estradarlo."}
{"id": "2961793", "revid": "300067", "url": "https://it.wikipedia.org/wiki?curid=2961793", "title": "Igor Perovi\u0107", "text": ""}
{"id": "2961795", "revid": "16758", "url": "https://it.wikipedia.org/wiki?curid=2961795", "title": "Ragazze pompom al top", "text": ""}
{"id": "2961803", "revid": "125760634", "url": "https://it.wikipedia.org/wiki?curid=2961803", "title": "Marianella Sclavi", "text": "Biografia.\nMarianella Sclavi ha insegnato Etnografia urbana, Arte di ascoltare e Gestione creativa dei conflitti al Politecnico di Milano, e collabora da anni a progetti di risanamento dei quartieri in crisi.\nLaureata in Sociologia nel 1968 all'Universit\u00e0 degli Studi di Trento, divenne uno degli esponenti di primo piano del Partito di Unit\u00e0 Proletaria e, dopo l'unificazione col gruppo de \"il manifesto\" nel 1974, entr\u00f2 anche nel collettivo del quotidiano . Dal 1984 al 1992 ha vissuto con la famiglia a New York, dove ha condotto esperienze dirette con i \"nuovi pionieri urbani nel sud del Bronx\" , esperienze condensate in due libri: \"A una spanna da terra\" (Milano, Feltrinelli, 1989), e \"La Signora va nel Bronx\" (Milano, Anabasi, 1994), nei quali ha sperimentato e proposto una narrazione etnografica guidata da una \"metodologia umoristica\" . Tornata in Italia ha insegnato al Politecnico di Milano, affiancando all'insegnamento l'attivit\u00e0 di consulente in programmi di risanamento dei quartieri in crisi, di progettazione degli spazi pubblici, con incarichi dei Comuni di Torino (1998-2002), Bolzano (2004), Bologna (2005), di comunicazione interculturale per diverse province, enti regionali, istituzioni scolastiche e ONG. Nel 2005 \u00e8 stata visiting professor presso il Department of Urban and Environmental Planning del MIT e il Program on Negotiation (PON) della Harvard Law School e dal 2006 collabora col Consensusu Building Institute fondato d Lawrence Susskind a Boston. Collabora in modo continuativo col Master on Conflict and Governance della Universit\u00e0 di Amsterdam. Ha fondato Ascolto Attivo srl ( www.ascoltoattivo.net) che si occupa di progetti di rigenerazione urbana partecipata e di democrazia deliberativa.\n\u00c8 membro della Fondazione Alexander Langer di Bolzano e si \u00e8 occupata dei processi di ricostruzione e gestione creativa dei conflitti in Kosovo e Palestina/Israele. Attualmente se ne sta occupando, fra l'altro nella Locride come consulente del Progetto \"Ricalabria\" promosso da \"Progetto Sud\" e Goel. "}
{"id": "2961812", "revid": "121837", "url": "https://it.wikipedia.org/wiki?curid=2961812", "title": "Marianella Pirzio Biroli Sclavi", "text": ""}
{"id": "2961821", "revid": "22475", "url": "https://it.wikipedia.org/wiki?curid=2961821", "title": "John James (attore 1956)", "text": "Carriera.\nL'attore \u00e8 principalmente conosciuto nel mondo delle soap-opera, infatti ha fatto il suo esordio in una delle prime soap-opera, \"Aspettando il domani\" nella parte di Tom tra il 1976 e il 1979. \nLa grande notoriet\u00e0 a livello mondiale arriva nel 1981 quando viene scelto per la parte di Jeff Colby nella soap \"Dynasty\" che lo consacra come attore. Interpreter\u00e0 Jeff fino alla fine nel 1989 e nello spin-off \"I Colby\" (1985-1987). Nel 1991 infine ricoprir\u00e0 il ruolo nel film-TV conclusivo \"\". Grazie a questa parte fu nominato una volta ai Golden Globe.\nConclusia la serie recita in diversi film per approdare ad altre due famose serie. Tra il 2006 e il 2007 interpreta Jeff Martin in \"La valle dei pini\" e dal 2003 al 2008 ha interpretato Eric in \"Cos\u00ec gira il mondo\".\nPremi e nomination.\nGolden Globe.\nNomination:\nSoap Opera Digest Awards.\nNomination:"}
{"id": "2961834", "revid": "250563", "url": "https://it.wikipedia.org/wiki?curid=2961834", "title": "Formula 3000 europea stagione 1985", "text": ""}
{"id": "2961838", "revid": "250563", "url": "https://it.wikipedia.org/wiki?curid=2961838", "title": "International Formula 3000 stagione 1986", "text": ""}
{"id": "2961840", "revid": "250563", "url": "https://it.wikipedia.org/wiki?curid=2961840", "title": "International Formula 3000 stagione 1987", "text": ""}
{"id": "2961841", "revid": "250563", "url": "https://it.wikipedia.org/wiki?curid=2961841", "title": "International Formula 3000 stagione 1988", "text": ""}
{"id": "2961842", "revid": "250563", "url": "https://it.wikipedia.org/wiki?curid=2961842", "title": "International Formula 3000 stagione 1989", "text": ""}
{"id": "2961844", "revid": "250563", "url": "https://it.wikipedia.org/wiki?curid=2961844", "title": "International Formula 3000 stagione 1990", "text": ""}
{"id": "2961845", "revid": "250563", "url": "https://it.wikipedia.org/wiki?curid=2961845", "title": "International Formula 3000 stagione 1991", "text": ""}
{"id": "2961846", "revid": "250563", "url": "https://it.wikipedia.org/wiki?curid=2961846", "title": "International Formula 3000 stagione 1992", "text": ""}
{"id": "2961847", "revid": "250563", "url": "https://it.wikipedia.org/wiki?curid=2961847", "title": "International Formula 3000 stagione 1994", "text": ""}
{"id": "2961848", "revid": "106456", "url": "https://it.wikipedia.org/wiki?curid=2961848", "title": "Erzs\u00e9betv\u00e1ros", "text": "Erzs\u00e9betv\u00e1ros, o distretto VII (in ungherese VII. ker\u00fclete), \u00e8 un distretto di Budapest, situato sulla riva di Pest del Danubio. In tedesco era noto come \"Elisabethstadt\".\nDescrizione.\nLa parte interna del distretto \u00e8 lo storico quartiere ebraico di Pest. La Sinagoga grande, la pi\u00f9 grande sinagoga esistente in Europa, si trova in questo distretto.\nAttualmente \u00e8 il quartiere pi\u00f9 popoloso di Budapest con 29.681,3 persone per km2. Nel 1910 contava 152.454 abitanti.\nDurante l'era socialista, la popolazione ha subito un rapido decremento, poich\u00e9 le famiglie e i giovani si spostavano verso i nuovi quartieri."}
{"id": "2961849", "revid": "250563", "url": "https://it.wikipedia.org/wiki?curid=2961849", "title": "International Formula 3000 stagione 1995", "text": ""}
{"id": "2961851", "revid": "250563", "url": "https://it.wikipedia.org/wiki?curid=2961851", "title": "International Formula 3000 stagione 1996", "text": ""}
{"id": "2961852", "revid": "729019", "url": "https://it.wikipedia.org/wiki?curid=2961852", "title": "Alexander zu Dohna-Schlobitten", "text": "Biografia.\nAlessandro di Dohna-Schlobitten apparteneva ad una nobile famiglia di burgravi sassoni: suo padre era governatore del Principato prussiano di Orange e suo fratello era Cristoph zu Dohn-Schlobitten, col quale venne educato da Pierre Bayle. Alessandro studi\u00f2 alla scuola militare di Mor\u0105g, dove divenne capitano d'artiglieria.\nEntrato nelle grazie dell'elettore di Brandeburgo Federico I, fu mandato in missione diplomatica in Polonia, quindi partecip\u00f2 alla guerra dei Nove Anni contro la Francia e all'assedio di Bonn; nel 1690 compr\u00f2 un reggimento di fanteria.\nFu anche ambasciatore in Svezia e governatore di Baltijsk. L'elettore di Brandeburgo gli affid\u00f2 l'educazione del principe Federico Guglielmo, ma entrato in contrasto con il politico Johan Kasimir Kolbe von Wartemberg, lasci\u00f2 la corte e decise di combattere nelle truppe di Egmont von Ch\u00e2set contro gli svedesi e accompagn\u00f2 Federico Guglielmo alla presa di Stralsunda, per poi ricevere da Adolf Friedrich von der Schulemburg, nuovo uomo di corte, le mansioni di gentiluomo di camera e di Ministro delle Finanze.\nFu inoltre amico del generale Wilhelm Sebastian von Belling e tutore di Joachim Bernhard von Prittwitz nonch\u00e9 amico del padre di Gerhard Werner von der Schulemburg; dalla sua famiglia discesero numerosi politici e militari tedeschi.\nEgli fu inoltre il primo della sua famiglia ad aggiungere al proprio cognome quello di Schlobitten che identificava gloriosamente l'ambizioso palazzo residenziale che proprio sotto la sua supervisione inizi\u00f2 a costruire.\nMatrimonio e figli.\nAlessandro spos\u00f2 Emilia Luisa di Dohna-Carwinden (28 luglio 1661 \u2013 2 aprile 1724) il 10 settembre 1684 per poi risposarsi in seconde nozze dopo la morte della prima moglie con Giovanna Sofia di Dohna-Reichertswalde (27 agosto 1682 \u2013 2 aprile 1735) il 26 dicembre 1725. Ebbe quindici figli solo dalla prima moglie, mentre il secondo matrimonio non produsse eredi. Tra i suoi figli pi\u00f9 celebri citiamo Alberto Cristoforo (23 settembre 1698 - 3 maggio 1752) che fu Tenente Colonnello e dal 1728 comandante di un reggimento di fanteria prussiano nonch\u00e9 maestro di camera della regina Sofia Dorotea. Un altro figlio, Alessandro Emilio (17 aprile 1704 - 30 settembre 1745) prest\u00f2 servizio come Colonnello e comandante di un reggimento di fanteria prussiano nell'assedio di Soor. Sua figlia Guglielmina Amalia (\u2020 1757) fu invece la prima moglie di Otto Magnus von D\u00f6nhoff."}
{"id": "2961863", "revid": "3115", "url": "https://it.wikipedia.org/wiki?curid=2961863", "title": "Chiesa di Sant'Andrea (Foggia)", "text": "La chiesa di Sant'Andrea \u00e8 stata una chiesa di Foggia.\nPer la prima volta viene nominata da papa Clemente III, in una bolla del 20 marzo 1190. La chiesa, come riportato in un documento del 13 maggio 1214, era situata nel suburbio Manie Porte, ovvero dalle parti della Porta Magna. Non si conosce n\u00e9 la data, n\u00e9 il modo in cui la chiesa \u00e8 scomparsa."}
{"id": "2961866", "revid": "363629", "url": "https://it.wikipedia.org/wiki?curid=2961866", "title": "Danz\u00f3n", "text": "Danz\u00f3n era la danza ufficiale di Cuba, ma non aveva una forma musicale specifica. Come per l'habanera, il danz\u00f3n deriva dalla contradanza. All'inizio la \"contradanza\" aveva origini inglesi e fu portata a Cuba dai coloni francesi che scappavano dalla rivoluzione haitiana del 1790. A Cuba questi balli vennero influenzati dai ritmi e dalle danze africane. Divennero quindi una fusione tra influenze europee e africane.\nStoria.\nIl danz\u00f3n si sviluppa nella seconda met\u00e0 del XIX secolo ed \u00e8 stato importante nello svoluppo della musica cubana fino ai giorni nostri. Il precursore del danz\u00f3n \u00e8 stata la contradanza e l'habanera, che sono forme di danza cubana creole. Il danz\u00f3n fu sviluppato, secondo un punto di vista, da Manuel Saumell o da Miguel Fa\u00edlde in Matanzas.\nDanz\u00f3n, primo passo.\nLa contradanza, la danza e l'habanera sono danze sequenziali, nelle quali tutti i ballerini eseguono insieme un insieme di \"figure\". La prima volta che fu usato il termine \"danz\u00f3n\" fu nel 1850. Il quotidiano de L'Avana, \"El Triunfo\", fece una descrizione del primo \"danz\u00f3n\".\nQuesta descrizione pu\u00f2 essere corroborata da altre testimonianze, come, ad esempio, un turista che nel 1854 not\u00f2 che i neri cubani \"fanno una specie di danza con le corone, a cui l'intera compagnia prende parte, in mezzo agli innumerevoli intrecci artistici\". Questo stile di danz\u00f3n era eseguito durante il carnevale da gruppi di neri: in questo modo \u00e8 descritto prima del 1870.\nLa cosa interessante \u00e8 che il primo danz\u00f3n di Fa\u00edlde fu creato con una sequenza di figure. Lo stesso Fa\u00edlde disse:\nDanz\u00f3n, secondo passo.\nIl danz\u00f3n creato da Miguel Fa\u00edlde nel 1879 (\"Las Alturas de Simpson\"), comincia con una introduzione (quattro battute) e un \"paseo\" (quattro battute), che sono ripetute e seguite da una melodia di sedici battute. L'introduzione e il \"paseo\" sono ripetuti nuovamente prima della seconda parte della melodia. I ballerini non devono ballare durante queste battute: scelgono il partner, passeggiano sulla pista da ballo, e cominciano a danzare nello stesso momento: il quarto tempo della quarta battuta del paseo, che ha un ritmo preciso, difficile da \"perdere\". Quando l'introduzione \u00e8 ripetuta i ballerini si fermano, parlano, flirtano, salutano gli amici, quindi ricominciano, quando il paseo sta finendo.\nIl primo danz\u00f3n era suonato da un gruppo chiamato \"orquesta t\u00edpicas\", che era basata sugli strumenti a fiato. C'erano parecchi ottoni (corno, trombone, oficleide), un clarinetto o due, un violino o due, e i timpani. All'inizio del XX secolo, emerse il suono pi\u00f9 leggero ed elegante della \"charanga\". Inizialmente erano piccole orchestre formate da due violini, un cello, un flauto, timbales, g\u00fciro e contrabbasso.\nLa Charanga e l\"orquesta tipica\" furono in competizione per anni, ma dopo gli anni trenta fu chiaro che l\"orquesta tipica\" aveva perso. Nel 1898 fu incluso per la prima volta il pianoforte nella \"charanga\". Nelle mani di Antonio Mar\u00eda Romeu un piano divenne uno standard. La sua flessibilit\u00e0 musicale, la sua abilit\u00e0 di influenzare sia la melodia che il ritmo, lo resero indispensabile. Nel 1926, nel suo arrangiamento di \"Tres lindas cubanas\", Romeu incorpor\u00f2 un assolo di piano. La sua charanga fu la migliore di Cuba per diversi anni.\nDanz\u00f3n: lo scandalo.\nCome era successo per le altre danze caraibiche e latino-americane, quando fece la sua comparsa il danz\u00f3n fu considerato scandaloso, specialmente quando cominci\u00f2 a diffondersi in tutte le classi sociali. Il ritmo lento permetteva ai ballerini di ballare vicini, con movimenti sinuosi del bacino e baricentro basso. De C\u00e9spedes fece un'indagine sulla prostituzione a L'Avana e dedic\u00f2 un intero capitolo del suo rapporto per denunciare la danza, e il danz\u00f3n in particolare. Gli articoli nei giornali e nei settimanali parlavano di questo tema:\nApparentemente il danz\u00f3n, che successivamente divenne un ballo insipido per coppie anziane, fu il primo ballo con \"movimenti osceni\" delle anche ballato dai giovani, in coppie chiuse, con i corpi vicini e ballerini che potevano essere di razze diverse.\nDunque, dietro la preoccupazione per la musica e la danza c'era la preoccupazione per il degrado morale e la mescolanza delle razze. Come spesso accade, le critiche non servirono a nulla. Il danz\u00f3n divenne presto popolare e fu la musica predominante a Cuba fino all'arrivo del son negli anni venti.\nL'arrivo del son.\nNel 1910, circa trent'anni dopo l'entrata in scena di Fa\u00edlde, Jos\u00e9 Urf\u00e9 aggiunse un montuno come parte finale della sua canzone \"El Bomb\u00edn de Barretto\". Questa parte richiamava lo swing e consisteva una frase musicale ripetuta. Questo \u00e8 stato il primo cambiamento del danz\u00f3n verso il son (questi tipi di cambiamento sono frequenti nella musica cubana). A causa della popolarit\u00e0 del son negli anni venti e trenta, Aniceto Diaz in \"Rompiendo la rutina\" del 1929, aggiunse una vocale e cre\u00f2 un nuovo genere: il danzonete.\nGli sviluppi successivi portarono ad una sincopazione della musica, creando generi come danz\u00f3n-ch\u00e1, nuevo ritmo, cha cha cha, pachanga e mambo. Negli anni quaranta, '50 e sessanta il danz\u00f3n e le sue derivazioni erano molto popolari a Cuba, e le orchestre \"charangas\" suonavano tutti i giorni della settimana. Orquesta Arag\u00f3n fu tra le pi\u00f9 famose e le pi\u00f9 dotate per molti anni, ma il danz\u00f3n perse la sua popolarit\u00e0 e negli anni venne sostituito da altri balli. Tuttavia non ha mai cessato di influenzare la musica cubana, questo si riflette in molti generi musicali popolari come il latin jazz, la salsa cubana, il songo e la timba. I gruppi come i Los Van Van e l'Orquesta Rev\u00e9 derivano dalle \"charangas\". Dalla ritmica e dagli arrangiamenti \u00e8 difficile identificare gli influssi del danz\u00f3n, infatti lo stile attuale \u00e8 stato maggiormente influenzato dal son che dal danz\u00f3n. L'aggiunta di ottoni come tromboni e trombe o le percussioni come le congas, portarono una gamma pi\u00f9 ampia di musica.\nDanz\u00f3n in Messico.\nIl danz\u00f3n fu altres\u00ec popolare nel golfo del Messico, nello Stato di Veracruz, a causa della forte influenza cubana in quella regione. Pi\u00f9 tardi il danz\u00f3n si svilupp\u00f2 anche a Citt\u00e0 del Messico, specialmente nel famoso locale \"Sal\u00f3n M\u00e9xico\". Infatti \u00e8 sopravvissuta come danza pi\u00f9 a lungo che a Cuba. Ancora oggi \u00e8 ballata in molte citt\u00e0 messicane e nelle feste nazionali popolari. A causa della sua popolarit\u00e0, il pezzo musicale di Arturo M\u00e1rquez scritto nel 1994 e intitolato \"Danz\u00f3n no. 2\" \u00e8 chiamato da molti \"il secondo inno nazionale messicano\".\nStile e struttura.\nIl danz\u00f3n \u00e8 una musica elegante e virtuosa. Nella sua forma originale non aveva una parte cantata e non aveva nessun tipo di improvvisazione, a differenza degli altri generi di musica cubana.\nLa tipica struttura di un brano era la seguente:\nLo schema che si ottiene \u00e8 ABAC o ABACA.\nUn danz\u00f3n-ch\u00e1 o danz\u00f3n-mambo tipicamente aggiunge una quarta parte (D), in cui i solisti possono improvvisare. Lo schema diventa ABACD o, pi\u00f9 comunemente ABACAD.\nSezione Mambo.\nNella musica afro-caraibica, \"mambo\" \u00e8 una parte di un arrangiamento in un danz\u00f3n. L'inizio dell'evoluzione di questa sezione dal montuno e attribuita a Machito e i suoi Afro-Cubans che introdussero nuovi strumenti tra gli ottoni e il sassofono presi in prestito dalle \"big band\". Cachao introdusse nel danz\u00f3n una nuova parte aperta per le improvvisazioni dei solisti e lo chiam\u00f2 \"nuevo ritmo\", successivamente fu rinominato \"mambo section\".\nNel danz\u00f3n, la sezione mambo \u00e8 la parte finale di una canzone. \"Arca\u00f1o y sus Maravillas\" port\u00f2 avanti e svilupp\u00f2 quello che era stato introdotto da L\u00f3pez."}
{"id": "2961871", "revid": "15756", "url": "https://it.wikipedia.org/wiki?curid=2961871", "title": "K\u0151b\u00e1nya", "text": "K\u0151b\u00e1nya (in tedesco: \"Steinbruch\", in italiano significa \"cava di pietra\"), o distretto X (in ungherese X ker\u00fclete), \u00e8 un distretto di Budapest ed \u00e8 il 9\u00b0 pi\u00f9 grande sia per territorio sia per popolazione. Si trova nel sud-est di Pest, facilmente raggiungibile dal centro della citt\u00e0 con la metropolitana 2, il cui capolinea \u00e8 chiamato \u00d6rs vez\u00e9r tere, e anche con la metropolitana 3, il cui capolinea \u00e8 chiamato K\u0151b\u00e1nya-Kispest.\nLa zona ha una forte tradizione industriale ed ha subito una battuta d'arresto dopo il crollo del socialismo nel 1989-90. Oggi, il quartiere si \u00e8 riconvertito in un luogo per le classi medie. Grazie alle sue grandi dimensioni, ci sono diverse aree diverse all'interno di K\u0151b\u00e1nya, ciascuna con una propria architettura.\nStoria.\nIl territorio di K\u0151b\u00e1nya \u00e8 molto favorevole, per questo si poteva sviluppare l'industria mineraria, soprattutto l'estrazione del calcare. Molti edifici importanti sono stati fatti dal calcare di K\u0151b\u00e1nya, per esempio il ponte delle Catene, la cittadella della collina Gell\u00e9rt, la chiesa di Mattia, il bastione dei Pescatori e anche il Teatro dell'Opera di Budapest. Quest'edifici rappresentano l'architettura del XIX secolo a Budapest.\nPer\u00f2 l'estrazione del calcare \u00e8 finita nel 1890, perch\u00e9 il processo \u00e8 diventato pericoloso.\nUna volta il rione \u00e8 stato noto anche dai suoi vigneti: in quel periodo l'80% dei vigneti della citt\u00e0 di Pest era a K\u0151b\u00e1nya. I due centri della monocultura dei viti erano la \"Collina Vecchia \"(in ungherese: \"\u00d3-hegy\", come frazione odierna \"\u00d3hegy\", 148\u00a0m) e la \"Collina Nuova\" (\"\u00daj-hegy\", la frazione odierna \"\u00dajhegy\"), per questo hanno cominciato a costruire la Cs\u0151sztorony (\"la torre della guardia campestre\") nel 1844. Nei nostri tempi quest'edificio funziona come un ristorante e dalla sua torre si vede un bel panorama.\nNel 1907 hanno fondato il famoso liceo San Ladislao (\"Szent L\u00e1szl\u00f3 Gimn\u00e1zium\") che man mano \u00e8 diventato una delle scuole migliori della capitale ungherese. Il suo palazzo monumentale \u00e8 aperto nel 1915 dai progetti di \u00d6d\u00f6n Lechner in Stile liberty. Qui nel 1986 \u00e8 nata la sezione bilingue italo-ungherese che ha rapporti stretti con lo stato italiano.\nDal 1873 (l'unificazione di Budapest) al 1950 (la creazione di Grande Budapest) era un distretto periferico, ma dal 1950 il centro geografico della capitale si trova qui, nel \"parco Csajkovszkij\".\nTrasporto pubblico.\nQuesto rione \u00e8 facilmente raggiungibile dal centro, perch\u00e9 due linee della metropolitana di Budapest hanno capolinea qui. Nove linee di tram circolano nel rione: \"1, 1A, 3, 28, 28A, 37, 37A, 62, 62A\". Eccetto la metropolitana ed il tram ci sono tante linee di autobus, i pi\u00f9 frequentati sono \"9\" (\"K\u0151b\u00e1nya als\u00f3, vas\u00fat\u00e1llom\u00e1s (Liget t\u00e9r) - De\u00e1k Ferenc t\u00e9r - \u00d3buda, Bogd\u00e1ni \u00fat\") e \"85 \"(\"\u00d6rs vez\u00e9r tere\" &lt;-&gt; \"K\u0151b\u00e1nya-Kispest\")."}
{"id": "2961877", "revid": "112667702", "url": "https://it.wikipedia.org/wiki?curid=2961877", "title": "Ljubo\u016d \u010carka\u0161yna", "text": "\u00c8 entrata a far parte della squadra nazionale di ginnastica ritmica bielorussa nel 2000 e si \u00e8 ritirata dopo le Olimpiadi di Londra 2012\nSi \u00e8 distinta ai campionati mondiali di ginnastica di Mie nel 2009, rientrando fra le dodici migliori ginnaste del mondo. In quell'occasione si \u00e8 classificata settima nell'All-around, sesta nel cerchio e alla palla e quarta al nastro.\nNel 2010 nel corso della World Cup ha vinto due medaglie d'argento (a Portim\u00e3o nel nastro e a San Pietroburgo nella palla) e quattro medaglie di bronzo (nel cerchio e nel nastro sia a San Pietroburgo che a Calamata). Inoltre dal 2011 \u00e8 entrata davvero a far parte delle eccellenze classificandosi spesso fra le prime cinque se non addirittura al primo posto, conquistato durante la finale di palla e clavette agli europei di Minsk.\nQui ai campionati europei vince, per la prima volta in gare cos\u00ec importanti, due ori, alla palla e alle clavette, sovrastando anche ginnaste del calibro di Evgenija Kanaeva.\nL'11 agosto 2012, alle Olimpiadi di Londra, vince la medaglia di bronzo nel concorso individuale."}
{"id": "2961879", "revid": "1652635", "url": "https://it.wikipedia.org/wiki?curid=2961879", "title": "Eruzione del monte Saint Helens del 1980", "text": "Leruzione del 1980 del monte Saint Helens fu una serie di esplosioni vulcaniche e flussi piroclastici che si generarono dal monte Saint Helens nella Contea di Skamania, nello stato americano di Washington, a partire dal 27 marzo 1980. L'attivit\u00e0 inizi\u00f2 come una serie di esplosioni freatiche dalla sommit\u00e0 del vulcano poi evolute, il 18 maggio 1980, in una grande eruzione esplosiva. L'eruzione, che aveva un indice di esplosivit\u00e0 vulcanica di 5 (eruzione di tipo pliniano), fu la pi\u00f9 significativa che si verific\u00f2 nei 48 stati continentali americani fin dai tempi dell'eruzione del 1915 del Lassen Peak in California, molto pi\u00f9 piccola. \u00c8 da molti considerata l'eruzione vulcanica pi\u00f9 disastrosa nella storia degli Stati Uniti. Nei due mesi antecedenti, l'eruzione \u00e8 stata preceduta da una serie di fenomeni sismici e fuoriuscite di vapore, causati da un'espansione del magma a bassa profondit\u00e0 sotto il vulcano, che ha creato un grande rigonfiamento e un sistema di fratture sul versante nord della montagna.\nUn terremoto alle 8:32:17 del PDT (UTC \u22127) di domenica 18 maggio 1980 fece scivolare l'intero versante nord, generando la pi\u00f9 grande frana mai registrata. Ci\u00f2 permise alla roccia parzialmente fusa, ricca di gas ad alta pressione e vapore presente all'interno del vulcano, di esplodere improvvisamente in direzione nord verso Spirit Lake in una miscela ad altissima temperatura di lava e roccia pi\u00f9 vecchia polverizzata, sovrastando il versante che stava franando.\nLa colonna eruttiva che si gener\u00f2 sal\u00ec nell'atmosfera fino ad una quota di 24 km e, riatterrando, deposit\u00f2 cenere in 11 stati americani e in due province canadesi. Allo stesso tempo la neve e diversi ghiacciai presenti sulle pendici del vulcano si sciolsero, formando una serie di grandi lahar e \"debris flow\" (frane vulcaniche costituite da fango e detriti) che raggiunsero il fiume Columbia, quasi 80 km a sud-ovest. Esplosioni di minore intensit\u00e0 proseguirono il giorno successivo, mentre nello stesso anno ci furono altre grandi eruzioni, ma non cos\u00ec distruttive. L'energia termica rilasciata durante l'eruzione era pari a 26 megatoni di TNT.\n57 persone persero la vita nell'eruzione, tra cui i fotografi Reid Blackburn e Robert Landsburg e il geologo David A. Johnston. Centinaia di chilometri quadrati sono stati devastati causando danni per oltre 1 miliardo di dollari (equivalenti a 3,4 miliardi di dollari nel 2019), migliaia di animali rimasero uccisi e il monte Saint Helens cambi\u00f2 radicalmente aspetto con un enorme cratere sul lato nord. Al momento dell'eruzione, la cima del vulcano era di propriet\u00e0 della Burlington Northern Railroad, ma in seguito l'area divenne di competenza del servizio forestale degli Stati Uniti sulla quale venne poi fondato il Monumento vulcanico nazionale del monte Saint Helens.\nFasi preliminari dell'eruzione.\nIl monte Saint Helens rimase in stato di quiete dall'ultimo periodo di attivit\u00e0 negli anni 1840 e 1850 fino al marzo 1980. Una serie di piccoli terremoti, a partire dal 15 marzo, indicarono che il magma poteva aver ricominciato a muoversi al di sotto del vulcano. Il 20 marzo, alle 15:45 PST, un terremoto di magnitudo 4.2, poco profondo con epicentro sotto il fianco nord del vulcano, segnal\u00f2 l'effettivo ritorno in attivit\u00e0 del vulcano dopo 123 anni di letargo. Uno sciame sismico invest\u00ec l'area e inizi\u00f2 ad aumentare significativamente verso mezzogiorno del 25 marzo raggiungendo intensit\u00e0 massime nei due giorni successivi, incluso un terremoto di 5.1 sulla scala Richter. In questi due giorni si registrarono 174 scosse di magnitudo 2.6 o superiore.\nScosse di magnitudo 3.2 e pi\u00f9 potenti si verificarono durante tutto il mese di aprile e maggio con cinque terremoti di magnitudo 4 o superiore ogni giorno nel mese di aprile, e otto ogni giorno nelle prime due settimane di maggio. Nonostante gli evidenti segnali di attivit\u00e0 geologica non era ancora prevedibile il verificarsi di un'eruzione; fino a quel momento le conseguenze delle scosse si erano limitate a piccole valanghe di neve e ghiaccio dalla cima della montagna.\nAlle 12:36 del 27 marzo, un'eruzione freatica, ma probabilmente due quasi simultanee, scagliarono in aria roccia e massi dall'interno del cratere originale, dando vita a un nuovo cratere ampio 76 metri, e lasciando fuoriuscire una colonna di cenere alta 2.100 metri. Da questo momento un lungo sistema di fratture lungo 4.900 metri si svilupp\u00f2 sino all'estremit\u00e0 superiore del monte in direzione orientale. Questo evento fu seguito da altre scosse e da altre esplosioni di vapore che per lo pi\u00f9 saturarono l'aria di cenere in colonne di fumo alte fino a 3.400 metri. La maggior parte delle ceneri ricadde fino a 20 km dal vulcano, ma quelle pi\u00f9 sottili vennero trasportate dal vento fino a Bend (Oregon), a 240 km di distanza verso sud, e a Spokane (Washington), a 460 km di distanza verso est.\nUn secondo nuovo cratere e una fiamma blu furono avvistati per la prima volta il 29 marzo. La fiamma era visibilmente emessa da entrambi i crateri e fu causata dalla combustione dei gas. Le nubi di cenere che avvolgevano il vulcano erano cariche di elettricit\u00e0 statica emettendo lampi di luce lunghi fino a 3 km. Novantatr\u00e9 esplosioni separate furono registrate nella sola giornata del 30 marzo, e tremori armonici sempre pi\u00f9 forti furono rilevati il 1\u00ba aprile, facendo allarmare i geologi e portando il governatore Dixy Lee Ray a dichiarare lo stato di emergenza il 3 aprile. Il governatore Ray diede l'ordine di definire una zona rossa intorno al vulcano. Chiunque fosse stato sorpreso in quella zona sprovvisto di pass avrebbe ricevuto una sanzione pari a 500 dollari o sei mesi di prigione. Ci\u00f2 imped\u00ec a molti proprietari di piccoli cottage presenti nel parco di visitare le loro propriet\u00e0.\nIl 7 aprile, il neo-cratere era diventato lungo 520 metri, ampio 365 e profondo 150. Una squadra dell'USGS dichiar\u00f2 che nell'ultima settimana di quello stesso mese una sezione di 2,4 km di diametro del versante nord si era spostata verso l'esterno di almeno 82 metri. Per tutto il mese di aprile e nei primi di maggio questa sezione si era gonfiata fino a un massimo di 1,5-1,8 metri al giorno, e intorno alla met\u00e0 di maggio si era estesa per altri 120 metri. Al progressivo ingrossamento della parete consegu\u00ec l'inabissamento dell'area retrostante (compresa cio\u00e8 tra il cratere e il fianco della montagna che si stava gonfiando) che in geologia viene chiamata graben. Il 30 aprile i geologi annunciarono il pericolo dello scivolamento del versante e che tale frana avrebbe potuto dare vita a un'eruzione. Cambiamenti tanto decisivi all'interno dell'edificio vulcanico erano relazionati alla costante deformazione delle rocce che aumentarono il volume totale interno fino a 100 metri cubi. L'aumento di volume a sua volta corrispondeva al volume del magma spinto verso l'esterno, che quindi portava alla deformazione del monte. Poich\u00e9 il magma continuava a rimanere nel vulcano invece di fuoriuscire il rigonfiamento venne denominato \"cryptodome\" (dal greco \u03ba\u03c1\u03c5\u03c0\u03c4\u03cc\u03c2 - segreto, e dall'inglese dome- cupola), per distinguerlo dal tradizionale Duomo di lava.\nIl 7 maggio, una serie di eruzioni simili alle precedenti avvenute durante marzo e aprile scossero nuovamente il vulcano, e nei giorni successivi il rigonfiamento raggiunse la sua massima ampiezza. Un totale di circa 10.000 terremoti fu registrato nei giorni precedenti il 18 maggio, per lo pi\u00f9 registrati a meno di 2,6 km sotto il fianco nord. Il 16 maggio il cessare delle eruzioni visibili fino a quel momento ridusse l'interesse dei visitatori. Il giorno successivo, sabato 17 maggio, le autorit\u00e0, pressate dall'opinione pubblica, concessero l'entrata di 50 mezzi nella zona rossa per permettere ai proprietari delle baite e dei rifugi di portare via con loro tutto ci\u00f2 che riuscissero a trasportare. Un altro viaggio era previsto per le 10 del mattino del giorno successivo, e poich\u00e9 era domenica, erano presenti meno di 300 boscaioli che normalmente lavoravano nell'area. Al momento dell'eruzione finale, il magma che si infiltrava nel vulcano aveva rigonfiato il fianco nord verso l'esterno di circa 150 metri e riscaldato il sistema idrico sotterraneo del vulcano, causando molte esplosioni freatiche.\nFrana ed eruzione finale.\nAll'alba del 18 maggio, l'attivit\u00e0 del monte Saint Helens non mostrava alcun cambiamento rispetto a quanto avvenuto nel mese precedente. Il tasso di espansione del rigonfiamento, l'emissione di anidride solforosa e le letture della temperatura del suolo non rilevarono cambiamenti che indicassero un'imminente eruzione catastrofica. Il vulcanologo dell'USGS David A. Johnston era in servizio in un posto di osservazione a circa 10 km a nord del vulcano. Alle 6:00 del mattino, le misurazioni di Johnston non indicavano alcuna attivit\u00e0 insolita.\nAlle 8:32, un terremoto di magnitudo 5.1 con epicentro esattamente sotto il pendio nord innesc\u00f2 lo scivolamento dell'intero versante del vulcano, in un tempo compreso tra i 7 e i 20 secondi successivi al sisma. La frana, la pi\u00f9 grande della storia mai registrata, viaggi\u00f2 a 177-249 km/h riversandosi nel lato occidentale dello Spirit Lake. Parte della frana colp\u00ec un rilievo alto circa 350 metri posto 6 km a nord. Una certa quantit\u00e0 di detriti scavalc\u00f2 il rilievo, ma la maggior parte si incanal\u00f2 lungo il fiume North Fork Toutle per 21 km, riempiendo la valle con uno spessore di circa 180 metri di materiale franoso. Complessivamente venne ricoperta un'area di circa 62 km quadrati con una quantit\u00e0 di detriti pari a circa 2.9 km cubi.\nGli esperti furono in grado di ricostruire la dinamica dell'evento grazie ad una rapida sequenza di foto scattate da Gary Rosenquist che si trovava a circa 18 km di distanza dall'esplosione. Rosenquist si salv\u00f2 grazie alla topografia locale che canalizz\u00f2 l'esplosione a poco pi\u00f9 di 1,6 km dal punto in cui si trovava al momento dell'eruzione.\nLa maggior parte di quello che un tempo era il lato nord del monte Saint Helens divenne un immenso deposito detritico lungo 27 km e spesso mediamente 46 metri. La frana era pi\u00f9 spessa a 1,6 km al di sotto dello Spirit Lake e pi\u00f9 sottile sul fianco occidentale. La frana spinse improvvisamente le acque dello Spirit Lake verso la sponda settentrionale del lago, con un'onda gigantesca alta circa 180 metri. Il riflusso di quest'immensa ondata cre\u00f2 un'ulteriore valanga di detriti di 90 metri d'altezza formata dalle acque di ritorno e da migliaia di alberi sradicati. Alcuni di questi alberi vennero divelti intatti con le radici, ma la maggior parte fu spezzata pochi secondi prima dall'onda d'urto dovuta all'esplosione di gas vulcanico surriscaldato e cenere che aveva immediatamente seguito e superato la frana iniziale. I detriti furono trasportati insieme all'acqua mentre tornava nel suo bacino naturale, aumentando il livello della superficie dello Spirit Lake di circa 61 metri.\nPi\u00f9 di tre decenni dopo l'eruzione, i resti galleggianti di una parte delle migliaia di alberi divelti dalla frana si trovano ancora nello Spirit Lake e nel vicino lago di St. Helens, cambiando posizione con il vento. Il resto degli alberi, in particolare quelli che non furono completamente distaccati dalle loro radici, si sono inabissati e si sono poggiati nei sedimenti fangosi sul fondo dei laghi. Qui hanno subito un processo di fossilizzazione dovuto alle acque anaerobiche e ricche di minerali che caratterizzano questi fondali.\nFlussi piroclastici.\nEsplosione iniziale laterale.\nIl movimento della frana espose il magma all'interno del Saint Helens a una pressione molto pi\u00f9 bassa, facendo esplodere le rocce parzialmente fuse e cariche di gas e il vapore ad alta pressione presente al di sopra di esse, pochi secondi dopo l'inizio della frana. Le deflagrazioni investirono la parte finale della frana, eiettando detriti di roccia verso nord. L'esplosione risultante indirizz\u00f2 lateralmente il flusso piroclastico di gas vulcanici molto caldi, cenere e pomice formata dalla nuova lava, mentre la vecchia roccia polverizzata si mosse radente il terreno, inizialmente spostandosi a 350 km/h per poi accelerare rapidamente fino a 1.080 km/h, e potrebbe aver brevemente superato la velocit\u00e0 del suono.\nIl materiale del flusso piroclastico sorpass\u00f2 la frana di detriti e si espanse a raggiera, devastando un'area a forma di ventaglio di 37 km di larghezza per 31 km di lunghezza. In totale circa 600 km\u00b2 di foresta furono abbattuti e le temperature estremamente elevate uccisero gli alberi per svariati chilometri oltre la zona di abbattimento. L'esplosione laterale probabilmente non dur\u00f2 pi\u00f9 di circa 30 secondi, ma il flusso piroclastico conseguente che si irradi\u00f2 e si espanse verso nord si svilupp\u00f2 per circa un altro minuto.\nIl materiale surriscaldato costituente il flusso piroclastico fece evaporare istantaneamente l'acqua dello Spirit Lake e del fiume North Fork Toutle, generando un'esplosione secondaria ancora pi\u00f9 grande che \u00e8 stata udita fino nella Columbia Britannica, nel Montana, nell'Idaho e nella California del Nord. Eppure in molte aree pi\u00f9 vicine all'eruzione rispetto a quelle appena citate (come Portland, nell'Oregon, per esempio) non si ud\u00ec l'esplosione. Questa cosiddetta \"zona tranquilla\" si estendeva radialmente per poche decine di miglia dal vulcano e si \u00e8 creata per via della complessa risposta delle onde sonore dell'eruzione alle differenze di temperatura e ai movimento dell'aria nei vari strati atmosferici e, in misura minore, alla topografia locale.\nStudi successivi hanno indicato che un terzo dei 0,19 km\u00b3 di materiale nel flusso piroclastico era costituito da nuova lava mentre il resto era formato da roccia pi\u00f9 vecchia frammentata.\nConseguenza dell'esplosione laterale.\nL'enorme nuvola di cenere eiettata in cielo dal fianco settentrionale del monte Saint Helens, era visibile in tutta la zona circostante non interessata dall'eruzione. L'esplosione laterale (quasi supersonica), carica di detriti vulcanici, caus\u00f2 devastazione in un raggio di 31 km dal vulcano. L'area interessata dall'esplosione pu\u00f2 essere suddivisa in tre zone approssimativamente concentriche:\nQuando questo flusso piroclastico fece le sue prime vittime umane, aveva ancora una temperatura di oltre 360 \u00b0C ed era costituito da gas soffocanti e detriti trasportati dall'onda d'urto ad elevate velocit\u00e0. La maggior parte delle 57 persone che persero la vita nell'eruzione di quel giorno morirono a causa dell'asfissia, mentre i restanti morirono per le ustioni. Il proprietario di uno dei cottage Harry R. Truman venne sepolto sotto centinaia di metri di detriti dovuti alla frane. Il vulcanologo David A. Johnston fu uno di quelli che perse la vita quel giorno, cos\u00ec come Reid Blackburn, un fotografo della \"National Geographic\". Robert Landsburg, un altro fotografo, venne investito e ucciso dalla nuvola di cenere. Fu in grado per\u00f2 di proteggere con il suo corpo le foto che scatt\u00f2 durante l'evento le quali vennero ritrovate e fornirono ai geologi una preziosa documentazione dell'eruzione.\nFlussi piroclastici successivi.\nLe successive fuoriuscite di materiale piroclastico dalla spaccatura lasciata dalla frana, consistevano principalmente di nuovi detriti magmatici piuttosto che di frammenti di rocce vulcaniche preesistenti. I depositi risultanti formarono una conformazione a ventaglio di strati sovrapposti, lingue e lobi. Durante l'eruzione del 18 maggio si susseguirono almeno 17 flussi piroclastici distinti che rilasciarono complessivamente una quantit\u00e0 di materiale pari a circa 0,21 km\u00b3.\nDue settimane dopo l'eruzione i detriti depositati avevano ancora una temperatura oscillante tra i 300 e i 420 \u00b0C. Le eruzioni freatiche secondarie che rilasciarono vapore ad alta temperatura alimentate dal calore di questi strati posti sul margine settentrionale del fronte detritico (sulla sponda meridionale dello Spirit Lake e lungo la parte superiore del fiume North Fork Toutle) proseguirono sporadicamente nelle settimane e nei mesi seguenti al deposito dei flussi piroclastici, e una avvenne addirittura un anno dopo, il 16 maggio 1981.\nColonna di cenere.\nMentre la frana e il flusso piroclastico iniziale stavano ancora avanzando, un'enorme colonna di cenere in meno di 10 minuti crebbe fino a un'altezza di 19 km al di sopra del nuovo cratere in espansione e diffuse la tefra nella stratosfera per le successive 10 ore. Vicino al vulcano, le particelle di cenere eiettate in atmosfera e cariche di elettricit\u00e0 statica generarono fulmini, che a loro volta provocarono svariati incendi boschivi. Nel frattempo, parti della colonna di cenere, che aveva assunto una forma a fungo, collassarono e ricaddero sulla terra mescolandosi a magma, fango e vapore, e generando ulteriori flussi piroclastici che si svilupparono lungo i fianchi del Saint Helens. Successivamente flussi pi\u00f9 lenti provenivano direttamente dal nuovo cratere sul fianco nord e consistevano in bombe vulcaniche incandescenti e cenere di pomice ad elevata temperatura. Alcuni di questi flussi caldi investivano ghiaccio e acqua presente sulle pendici e alle falde del vulcano emettendo vapore, creando crateri fino a 20 metri di diametro e espellendo cenere in colonne alte anche 2000 metri.\nIl forte vento di alta quota trasport\u00f2 gran parte di questo materiale ad est e nord-est del vulcano ad una velocit\u00e0 media di circa 100 km/h. Alle 9:45 aveva raggiunto Yakima a 140 km di distanza e alle 11:45 era su Spokane. Su Yakima precipit\u00f2 una quantit\u00e0 di cenere spessa tra i 10 e i 13 cm, le aree pi\u00f9 a est di Spokane piombarono nell'oscurit\u00e0 (visibilit\u00e0 a mezzogiorno ridotta a 3 metri) e furono ricoperte da almeno un centimetro di cenere. Proseguendo il suo percorso verso est, la cenere del Saint Helens cadde nella parte occidentale del Parco Nazionale di Yellowstone verso le 22:15, mentre il giorno successivo si deposit\u00f2 su Denver, in Colorado. Nei giorni successivi fu segnalata la caduta di cenere anche in luoghi molto lontani come il Minnesota e l'Oklahoma, e una parte di essa si propag\u00f2 nell'atmosfera di tutto il mondo nelle successive due settimane.\nDurante le nove ore di violenta attivit\u00e0 eruttiva circa 540 milioni di tonnellate di cenere caddero su un'area di oltre 57.000 km\u00b2. Il volume totale della cenere prima della sua compattazione per precipitazione era di circa 1,3 km\u00b3. Il volume della cenere non compattata equivale a circa 0,21 km\u00b3 di roccia solida, o circa il 7% della quantit\u00e0 di materiale che \u00e8 franato nella valanga di detriti. Verso le 17:30 del 18 maggio, la colonna di cenere inizi\u00f2 a diminuire di altitudine, ma esplosioni meno potenti sono comunque proseguite nei giorni successivi.\nPropriet\u00e0 della cenere.\nGeneralmente, dato che il modo in cui le ceneri espulse si depositano dopo un'eruzione \u00e8 fortemente influenzato dalle condizioni meteorologiche, si verifica una certa variazione del tipo di cenere, in funzione della distanza dal vulcano o del tempo trascorso dall'eruzione. La cenere del monte Saint Helens non fa eccezione, e quindi le propriet\u00e0 della cenere hanno grandi variazioni.\nComposizione chimica.\nLa composizione chimica della maggior parte della cenere \u00e8 risultata essere approssimativamente del 65% di biossido di silicio, 18% di ossido di alluminio, 5% di ossido ferrico, 4% ciascuno di ossido di calcio e ossido di sodio e 2% di ossido di magnesio. Sono state rilevate anche tracce di sostanze chimiche, le cui concentrazioni variano come mostrato: 0,05-0,09% di cloro, 0,02-0,03% di fluoro e 0,09-0,3% di zolfo.\nIndice di rifrazione.\nL'indice di rifrazione, un numero usato in fisica per descrivere il modo in cui la luce si propaga attraverso una particolare sostanza, \u00e8 una propriet\u00e0 importante della cenere vulcanica. Questo numero \u00e8 complesso con parti sia reali che immaginarie, la parte reale indica come la luce si disperde e la parte immaginaria indica come la luce viene assorbita dalla sostanza.\n\u00c8 noto che le particelle di silicato hanno un indice di rifrazione reale compreso tra 1,5 e 1,6 per la luce visibile. Tuttavia, esiste uno spettro di colori associati ai campioni di cenere vulcanica, dal grigio molto chiaro al grigio scuro. Ci\u00f2 determina variazioni nell'indice di rifrazione immaginario misurato se la cenere \u00e8 sottoposta alla luce visibile.\nNel caso del monte Saint Helens, la cenere si \u00e8 depositata sul terreno in tre strati principali: \nAd esempio, confrontando la parte immaginaria dell'indice di rifrazione k delle ceneri stratosferiche depositate tra i 15 e i 18 km di distanza dal vulcano si \u00e8 scoperto che hanno valori simili intorno ai 700 nm di diametro della particella (circa 0.009 come valore di k), mentre differiscono significativamente intorno ai 300 nm di diametro. Inoltre, facendo riferimento sempre a questo caso, il campione situato a 18 km di distanza (con un k che \u00e8 risultato essere intorno a 0,009) era molto pi\u00f9 assorbente del campione situato a 15 km (con un k intorno a 0,002).\nColate di fango.\nIl materiale caldo espulso dall'esplosione ha anche sciolto quasi tutti i ghiacciai della montagna insieme alla maggior parte della neve sovrastante. Come in molte precedenti eruzioni del Saint Helens, questo ha creato enormi lahar (colate di fango vulcanico) e inondazioni fangose che hanno colpito tre dei quattro bacini idrografici dei torrenti che drenano l'acqua della montagna, e che hanno iniziato a muoversi gi\u00e0 alle 8:50 del mattino. I Lahar hanno raggiunto velocit\u00e0 fino a 140 km/h nel tratto sommitale del vulcano, ma poi hanno progressivamente rallentato fino a circa 5 km/h nei tratti pianeggianti e pi\u00f9 ampi delle valli dei fiumi. Le colate di fango dai fianchi meridionale e orientale avevano la consistenza del cemento bagnato mentre correvano lungo i fiumi Muddy, Pine Creek e Smith Creek fino alla confluenza con il fiume Lewis. I ponti alla foce del Pine Creek e all'inizio della Riserva del Lago Swift furono travolti e distrutti; lo stesso lago a mezzogiorno si innalz\u00f2 di circa un metro per ospitare i quasi 14 milioni di m\u00b3 di acqua, fango e detriti che vi si riversarono.\nSul versante nord del vulcano, ghiaccio e neve si sciolsero mescolandosi col materiale espulso dall'eruzione creando lahar ancora pi\u00f9 imponenti e catastrofici. Queste colate di fango viaggiarono lungo i fiumi North e South Fork Toutle e si unirono alla confluenza del Toutle col fiume Cowlitz vicino a Castle Rock alle 13:00. Novanta minuti dopo l'eruzione, la prima colata di fango si era spostata di 43 km, e gli osservatori al Weyerhaeuser's Camp Baker videro passare un muro di acqua fangosa e detriti alto 4 metri. Vicino alla confluenza tra i fiumi North e South Fork Toutle, presso il Silver Lake, venne registrata una piena record di 7,2 metri di altezza.\nUna colata di fango ampia ma pi\u00f9 lenta con una consistenza simile alla calce si mosse nel primo pomeriggio all'inizio del fiume North Fork Toutle. Alle 14:30, la massiccia colata di fango aveva distrutto Camp Baker, e nelle ore successive sette ponti furono distrutti lungo il suo percorso. Una parte della colata riflu\u00ec verso nord per 4 km subito dopo essere entrata nel fiume Cowlitz, ma la maggior parte di essa prosegu\u00ec verso valle. Dopo aver percorso pi\u00f9 di 27 km, circa 3 milioni di m\u00b3 di materiale si riversarono nel fiume Columbia, innalzando la quota del letto del fiume di 8 metri per un tratto di 6 km. La profondit\u00e0 del fiume risultante di 4 metri ha costretto la chiusura di questo tratto ai traffici di navi mercantili, con un costo stimato a Portland di circa 5 milioni di dollari. Infine, pi\u00f9 di 50 milioni di metri cubi di sedimenti sono stati scaricati lungo i corsi inferiori dei fiumi Cowlitz e Columbia.\nConseguenze.\nRisultati diretti.\nL'evento del 18 maggio 1980 fu la peggior eruzione vulcanica nella storia degli Stati Uniti sia dal punto di vista economico sia come vittime. Circa cinquantasette persone furono uccise direttamente dall'esplosione e furono distrutte 200 case, 47 ponti, 24 km di ferrovie e 298 km di strade; due persone sono morte indirettamente in incidenti causati da scarsa visibilit\u00e0, e altre due hanno subito attacchi di cuore mortali mentre spalavano la cenere. Il presidente degli Stati Uniti Jimmy Carter, una volta viste le conseguenze dell'eruzione sul paesaggio della zona, disse che era pi\u00f9 desolante del suolo lunare. \nUna troupe cinematografica venne trasportata in elicottero sul monte Saint Helens il 23 maggio per documentare la devastazione conseguente all'evento. Tuttavia, le loro bussole girarono in tondo e si persero rapidamente. Una seconda eruzione si verific\u00f2 il giorno successivo (vedi sotto), ma i componenti della troupe sopravvissero e vennero tratti in salvo due giorni dopo. L'eruzione ha espulso pi\u00f9 di 4,2 km\u00b3 di materiale. Un quarto di quel volume era lava nuova sotto forma di cenere, pomice e bombe vulcaniche mentre il resto era roccia pi\u00f9 antica frantumata. L'esplosione del versante nord della montagna (13% del volume del cono) ha ridotto l'altezza del monte Saint Helens di circa 390 metri e ha lasciato un cratere largo da 2 a 3 km e profondo 640 metri con l'estremit\u00e0 nord aperta in un'enorme breccia.\nPi\u00f9 di 9.400.000 m\u00b3 di legno vennero danneggiati, distrutti o inceneriti, principalmente a causa dell'esplosione laterale. Almeno il 25% del legname divelto \u00e8 stato recuperato dopo il settembre 1980. Nell'area che si trovava sottovento rispetto al vulcano al momento dell'eruzione si accumul\u00f2 cenere in misura tale che molte colture agricole, come grano, mele, patate e erba medica, andarono distrutte. Ben 1.500 alci e 5.000 cervi furono uccisi e circa 12 milioni avannotti di salmone delle specie Chinook e Coho morirono quando le loro aree di incubazione furono distrutte. Si stima inoltre che altri 40.000 giovani salmoni andarono perduti quando nuotarono attraverso le pale delle turbine dei generatori idroelettrici dopo che i livelli del bacino idrico lungo il fiume Lewis furono abbassati per accogliere possibili colate di fango e acque alluvionali.\nIn totale, il monte Saint Helens ha rilasciato 24 megatoni di energia termica, sette dei quali sono stati il risultato diretto dell'esplosione. Ci\u00f2 equivale a 1.600 volte l'energia rilasciata dalla bomba atomica sganciata su Hiroshima.\nDispute sul conteggio delle vittime.\nC'\u00e8 una piccola disputa riguardo all'esatto numero di vittime. La cifra pi\u00f9 comunemente citata \u00e8 cinquantasette. Tuttavia, ci sono due punti controversi.\nIl primo punto riguarda due vittime ufficialmente elencate, Paul Hiatt e Dale Thayer. Vennero segnalati come dispersi dopo l'esplosione. In seguito, gli investigatori individuarono due persone di nome Paul Hiatt e Dale Thayer che erano vivi e vegeti. Tuttavia, non sono stati in grado di determinare chi ha denunciato la scomparsa di Hiatt e la persona che segnal\u00f2 la scomparsa di Thayer ha affermato di non essere stata lei a farlo. Gli investigatori non furono quindi in grado di verificare che le persone da loro identificate fossero effettivamente gli stessi Hiatt e Thayer dichiarati scomparsi, per questo i nomi rimangono elencati tra i presunti morti.\nIl secondo punto riguarda Robert Ruffle, Steven Whitsett e Mark Melanson, scomparsi ma non ufficialmente elencati come vittime. La direzione dei servizi di emergenza della contea di Cowlitz li elenca come \"possibili dispersi - non nell'elenco [ufficiale]\". Secondo quanto riportato dal fratello di Melanson, nell'ottobre 1983, i funzionari della contea di Cowlitz dissero alla sua famiglia che Melanson \"\u00ab\u00e8 ritenuto [...] una vittima dell'eruzione del 18 maggio 1980\u00bb\" e che, dopo anni di ricerche, la famiglia alla fine decise che \"\u00abfu sepolto dalla cenere.\u00bb\"\nPrendendo in considerazione questi due punti controversi, il bilancio delle vittime dirette potrebbe essere compreso tra cinquantacinque e sessanta. Se si prendono anche in considerazione le quattro vittime indirette menzionate in precedenza, allora il numero esatto va da cinquantanove a sessantaquattro.\nDanni causati dalla cenere e sua rimozione.\nIl deposito della cenere ha creato alcuni problemi temporanei importanti ai sistemi di trasporto, smaltimento delle acque reflue e trattamento delle acque. La visibilit\u00e0 \u00e8 stata notevolmente ridotta durante la caduta della cenere, causando la chiusura di molte autostrade e strade. L'Interstate 90 da Seattle a Spokane \u00e8 stata chiusa per una settimana e mezzo. I voli aerei nella zona vennero interrotti da pochi giorni a due settimane, poich\u00e9 diversi aeroporti nella parte orientale dello stato di Washington furono chiusi a causa dell'accumulo di cenere e della scarsa visibilit\u00e0. Oltre un migliaio di voli commerciali vennero cancellati in seguito alla chiusura degli aeroporti. La cenere pi\u00f9 fine e granulosa ha causato problemi sostanziali ai motori a combustione interna e ad altre apparecchiature meccaniche ed elettriche causando numerosi blackout. La cenere inoltre ha contaminato i sistemi dell'olio, ha intasato i filtri dell'aria e ha graffiato alcune superfici.\nLa rimozione e lo smaltimento della cenere fu un compito difficile e gravoso nelle zone pi\u00f9 colpite dello Stato di Washington, in particolare quelle orientali sottovento rispetto al vulcano in quel periodo. Le agenzie statali e federali hanno stimato che oltre 1.800.000 m\u00b3 di cenere, equivalenti a circa 900.000 tonnellate di peso, furono rimosse dalle autostrade e dagli aeroporti di Washington. Solo a Yakima la rimozione della cenere cost\u00f2 2,2 milioni di dollari e impieg\u00f2 10 settimane. La necessit\u00e0 di rimuovere rapidamente la cenere dalle vie di trasporto e dalle opere civili impose la selezione di alcuni siti di smaltimento. Alcune citt\u00e0 utilizzarono vecchie cave e discariche esistenti; altre hanno creato siti 'ad hoc' laddove opportuno. Per ridurre al minimo la l'asportazione causata dal vento dalle discariche di cenere, le superfici di alcuni siti di smaltimento vennero ricoperte con terriccio e seminate con erba. A Portland, in Oregon, il sindaco minacci\u00f2 le aziende di comminare multe alle aziende che non fossero riuscite a rimuovere la cenere dai loro parcheggi\nCosto.\nUna stima di 1,1 miliardi di dollari (3,2 miliardi del 2020) \u00e8 stata determinata in uno studio della International Trade Commission su richiesta del Congresso degli Stati Uniti. Il congresso, in seguito all'evento, vot\u00f2 uno stanziamento supplementare di 951 milioni di dollari per i soccorsi in caso di catastrofe, di cui la quota maggiore \u00e8 andata alla \"Small Business Administration,\" al Corpo del Genio dell'esercito degli Stati Uniti e all'Ente federale per la gestione delle emergenze.\nCi furono anche costi indiretti e immateriali dell'eruzione. La disoccupazione nella regione attorno al monte Saint Helens aument\u00f2 di dieci volte nelle settimane immediatamente successive all'eruzione, per poi tornare a livelli quasi normali una volta avviate le operazioni di recupero del legname e di rimozione delle ceneri. Solo una piccola percentuale di residenti ha lasciato la regione a causa dei posti di lavoro persi in seguito all'eruzione. Diversi mesi dopo il 18 maggio, alcuni residenti riferirono di aver sofferto di stress e problemi emotivi, anche se avevano affrontato con successo la crisi. Le contee della regione chiesero finanziamenti per programmi di assistenza psicologica per persone soggette a questi tipi di problemi.\nL'iniziale reazione dell'opinione pubblica all'eruzione del 18 maggio caus\u00f2 danni gravissimi all'importante settore del turismo nello Stato di Washington. Non si blocc\u00f2 solo il turismo nell'area del monte Saint Helen e della Foresta Nazionale Gifford Pinchot, ma anche convegni, riunioni e incontri sociali vennero annullati o rinviati in altre zone dello Stato di Washington e del vicino Oregon non colpiti dall'eruzione. Tuttavia questi effetti negativi si rivelarono solo temporanei. Il monte Saint Helens, forse proprio a causa del suo risveglio, ha riacquistato il suo fascino per i turisti. Il servizio forestale degli Stati Uniti e lo Stato di Washington hanno aperto centri visitatori e hanno dato accesso ai turisti che vogliono vedere la devastazione lasciata dal vulcano.\nEruzioni successive.\nIl monte Saint Helens ha prodotto altre cinque eruzioni esplosive tra maggio e ottobre 1980. Fino all'inizio del 1990 si sono verificati almeno ventuno periodi di attivit\u00e0 eruttiva. Il vulcano rimane attivo, con eruzioni pi\u00f9 piccole ed effusive che hanno formato duomi di lava nei tempi pi\u00f9 recenti.\n1980-1991.\nUn'eruzione si verific\u00f2 il 25 maggio 1980, alle 2:30 del mattino espellendo una colonna di cenere alta 14 km nell'atmosfera. L'eruzione fu preceduta da un improvviso aumento dell'attivit\u00e0 sismica e si verific\u00f2 durante un temporale. Il vento irregolare della tempesta in atto trasport\u00f2 la cenere dall'eruzione a sud e ovest, ricoprendo con un leggero strato gran parte delle aree degli stati Washington e Oregon poste in tali direzioni rispetto al vulcano. I flussi piroclastici uscirono dalla breccia settentrionale del cratere e ricoprirono i detriti depositati dalle valanghe, dai lahar e dagli altri flussi piroclastici dell'eruzione del 18 maggio.\nAlle 19:05 del 12 giugno, un pennacchio di cenere si innalz\u00f2 per 4 km al di sopra del vulcano. Alle 21:09 un'esplosione molto pi\u00f9 forte produsse una colonna di cenere alta circa 16 km. Questo evento deposit\u00f2 un sottile strato di cenere nell'area di Portland, precedentemente risparmiata grazie alla direzione favorevole del vento, nel mezzo dell'annuale Festival delle Rose. Una cupola di dacite emerse poi sul fondo del cratere, raggiungendo un'altezza di 61 metri e una larghezza di 370 metri nel giro di una settimana.\nUna serie di grandi esplosioni il 22 luglio interruppe un periodo di pi\u00f9 di un mese di relativa quiete. L'episodio eruttivo di luglio \u00e8 stato preceduto da diversi giorni di espansione del volume dell'area sommitale, intensificazione dell'attivit\u00e0 sismica e maggiori tassi di emissione di anidride solforosa e anidride carbonica. Il primo evento si ebbe alle 17:14 con una colonna di cenere 16 km e fu seguito da un'esplosione pi\u00f9 intensa alle 18:25 che sospinse un'ulteriore colonna di cenere al di sopra della quota raggiunta dalla precedente in soli 7,5 minuti. L'esplosione finale inizi\u00f2 alle 19:01 e continu\u00f2 per oltre due ore. Quando la quantit\u00e0 relativamente piccola di cenere si deposit\u00f2 sulla parte orientale di Washington, il duomo di lava sviluppatosi a giugno non c'era pi\u00f9.\nL'attivit\u00e0 sismica e l'emissione di gas aumentarono nuovamente all'inizio di agosto e il 7 agosto alle 16:26 una nuvola di cenere si espanse lentamente in cielo per 13 km. Piccoli flussi piroclastici uscirono dalla breccia settentrionale del cratere dal quale si innalz\u00f2 un ulteriore pennacchio pi\u00f9 debole di cenere. Quest'attivit\u00e0 pi\u00f9 contenuta prosegu\u00ec fino alle 22:32 quando una seconda grande esplosione provoc\u00f2 una nuova grande colonna di cenere verso nord. Una seconda cupola di dacite riemp\u00ec questa bocca pochi giorni dopo.\nDue mesi di riposo vennero nuovamente interrotti da un'eruzione durata dal 16 al 18 ottobre 1980. Questo evento cancell\u00f2 la seconda cupola sparando in aria cenere per 16 km di altezza e creando piccoli flussi piroclastici roventi. Un terzo duomo inizi\u00f2 a formarsi dopo 30 minuti dall'esplosione finale del 18 ottobre, e in pochi giorni si svilupp\u00f2 per una larghezza di circa 270 metri e un'altezza di 40 metri. Nonostante la crescita della cupola, accanto ad essa si form\u00f2 un nuovo ghiacciaio all'interno del cratere.\nTutte le eruzioni successive al 1980 furono eventi effusivi con formazione di duomi di lava, a partire dall'episodio del 27 dicembre 1980 fino al 3 gennaio 1981. Nel 1987, la terza cupola era cresciuta fino a superare i 910 metri di larghezza e i 240 metri di altezza.\nUlteriori eruzioni si sono verificate in pochi mesi tra il 1989 e il 1991.\n2004-2008.\nL'attivit\u00e0 vulcanica del 2004-2008 del monte Saint Helens \u00e8 stata documentata come un'eruzione continua con una graduale estrusione di magma. A partire dall'ottobre 2004, c'\u00e8 stata una graduale costruzione di un nuovo duomo di lava. Il nuovo duomo non \u00e8 sorto sopra la caldera creata dall'eruzione del 1980. Questa attivit\u00e0 \u00e8 durata fino a gennaio 2008."}
{"id": "2961888", "revid": "3115", "url": "https://it.wikipedia.org/wiki?curid=2961888", "title": "Chiesa di Sant'Antonio Abate (Foggia)", "text": "La chiesa di Sant'Antonio Abate \u00e8 stata una chiesa di Foggia, demolita nel 1935.\nLa chiesa, della prima met\u00e0 del XIV secolo, era situata all'incrocio tra gli attuali corso Vittorio Emanuele e corso Garibaldi, nel largo omonimo (largo Sant'Antonio anche detto \"borgo degli scopari\") .\nAffidata alla Confraternita dei Bianchi, fu demolita nel 1935, ed al suo posto fu costruito il palazzo del credito italiano ."}
{"id": "2961890", "revid": "308552", "url": "https://it.wikipedia.org/wiki?curid=2961890", "title": "Piermaria Oddone", "text": "Biografia.\nDopo aver conseguito un Bachelor in Science in fisica all'MIT nel 1965, consuegue un PhD dall'Universit\u00e0 di Princeton nel 1970.\nDal 1972 lavora per il dipartimento dell'energia statunitense al Lawrence Berkeley National Laboratory. Nel 1987 \u00e8 nominato direttore della Divisione di fisica ai Laboratori Berkeley e, pi\u00f9 tardi, diviene vice-direttore per i programmi scientifici.\nDal 1\u00ba luglio 2005 viene nominato direttore del Fermi National Accelerator Laboratory, nel luglio 2010 viene riconfermato per un secondo mandato quinquennale."}
{"id": "2961899", "revid": "22414", "url": "https://it.wikipedia.org/wiki?curid=2961899", "title": "Kimigayo", "text": ""}
{"id": "2961901", "revid": "767487", "url": "https://it.wikipedia.org/wiki?curid=2961901", "title": "Hatzfeld (famiglia)", "text": "La famiglia von Hatzfeld, conti cattolici, ha origine dal castello di Hatswelt o Hatzfeldt sul fiume Eder a 28\u00a0km a nord-ovest di Marburgo in Assia, nei pressi del quale verr\u00e0 fondata la citt\u00e0 di Hatzfeld. Primo personaggio storico \u00e8 Volpertus de Hepisveldt (1138). \nMa la linea genealogica ha origine nel 1196 con Godefridus de Hathefuelt da cui si generano i rami di Crottorf, Weisweiler e Werther.\nIl conte Melchior (1593-58) \u00e8 generale imperiale nella guerra dei trent'anni e conquistatore di Varsavia. Una parte della famiglia acquisisce il titolo di conti Hatzfeldt \"auf Gleichen\" (1641) acquistando i diritti e parte dei feudi, per eredit\u00e0, dei conti di Gleichen Tonna, mentre la contea sovrana di Gleichen \u00e8 dal 1631 in condominio con i conti von Hohenlohe, l'elettore di Magonza e i conti con Schwarzburg e Trautenburg (poi ai Waldeck 1640 e ai Gotha 1677).\nIl ramo degli Hatzfeldt Gleichen si divide nel 1673 nelle due linee principali di:\nDal 1741 si ripartisce nei rami di Trachenberg, estintosi nel 1794 ed ereditato dai Werther Schoenstein (1794), e di Crottorf, poi ereditato dal 1794 ai Weissweiler Wildenburg;\nTra le altre linee esistenti vi sono quelle comitali di:\nLa linea principale si estingue nel 1794 con Friedrich Karl Franz Cajetan (1779 \u2013 1794); ne sono eredi le linee superstiti di Werther Schoenstein von Trachenberg, con il principe Franz Ludwig (1756 \u2013 1827), governatore prussiano e diplomatico, che \u00e8 oggetto di un atto di generosit\u00e0 da parte di Napoleone (1806) che, vincitore a Jena, entrando a Berlino lo fa arrestare come spia, commutando la pena di morte in arresto, e l'altra linea di Waldenburg Weissweiler von Wildenburg.\nLa signoria di Werther in Westfalia \u00e8 acquistata da Ermann (\u20201539) con il matrimonio con Anna Droste von Weghausen; il feudo di Schoenstein nel Westerwald, vassallo dell'elettore di Colonia, appartiene alla famiglia dal 1585 ed ha in compropriet\u00e0 Kranichfeld, Blankenhaim (sotto il protettorato dell'elettore di Magonza), Baersdorf, Schloss Haldenbergstetten, Schloss Waldmannshofen, Gusswitz, le signorie di Blankenhayn e Nieder Cranichfeld, il villaggio di Wandersleben e la giurisdizione di Hochheim, in Franconia la signoria di Rosenberg, la citt\u00e0 di Nieder Stetten e villaggio di Waldenhofen, parte della contea immediata di Gleichen in Turingia (1639), per la quale acquistano, come conti immediati, seggio e voto alla Dieta imperiale(1640) nel collegio dei conti di Wetterau.\nTra i personaggi pi\u00f9 noti della famiglia vi sono: Melchior (1593 \u2013 1658), generale; Franz von Hatzfeld (1596 \u2013 1642), vescovo di Bamberga dal 1633, Carl Friedrich zu Gleichen (1718 \u2013 1793), statista imperiale e austriaco, Franz Ludwig (1756\u00a0\u2013 1827) generale austriaco."}
{"id": "2961904", "revid": "57342", "url": "https://it.wikipedia.org/wiki?curid=2961904", "title": "Jardin des Plantes", "text": "Il Jardin des Plantes (\u00abOrto delle plante\u00bb) \u00e8 il principale orto botanico di Francia. Esso \u00e8 uno dei sette dipartimenti del \"Mus\u00e9um national d'histoire naturelle\". \u00c8 ubicato nel V arrondissement di Parigi, sulla Rive Gauche della Senna ed ha una superficie di 28 ettari (280,000\u00a0m\u00b2).\nIl giardino.\nNel \"Jardin des Plantes\" quattro gallerie del \"Mus\u00e9um\": la \"Grande Galerie de l'\u00c9volution\", il \"Museo della Mineralogia\", il \"Museo della Paleontologia\" ed il \"Museo dell'Entomologia\". Vi \u00e8 inoltre ubicato un piccolo zoo, la M\u00e9nagerie du Jardin des Plantes, fondato nel 1795 da Jacques-Henri Bernardin de Saint-Pierre raggruppando gli animali della \"Royal Menagerie\" di Versailles.\nIl \"Jardin des Plantes\" possiede una scuola di botanica, che forma botanici, costruttori di giardini e scambia sementi per mantenere le necessarie diverse biotipicit\u00e0. Circa 4.500 piante, sistemate per famiglie, sono raggruppate in un ettaro (10.000\u00a0m\u00b2) di terreno.\nTre ettari sono dedicati all'orticoltura e mostrano delle piante decorative. Esiste anche un giardino alpino con 3.000 specie provenienti da tutto il mondo. Strutture specializzate, come grandi serre \"Art d\u00e9co\" conservano piante esotiche, non native della Francia. Il \"Rose Garden\", creato nel 1990, possiede centinaia di specie di piante di rosa.\nStoria.\nFondato nel 1626, fu progettato da Guy de La Brosse, medico di Luigi XIII, fino al 1635 come giardino per la coltivazione di erbe medicinali. In origine era noto come \"Jardin du Roi\" e solo nel 1640 venne aperto al pubblico.\nDopo un periodo di declino, Jean-Baptiste Colbert prese il controllo sull'amministrazione del giardino e nel 1693 incaric\u00f2 della gestione Guy-Crescent Fagon, che mise insieme un gruppo di esperti botanici, comprendente Joseph Pitton de Tournefort, Antoine de Jussieu, Antoine-Laurent de Jussieu e suo figlio Adrien-Henri.\nIl Conte de Buffon ne divenne il curatore nel 1739 e ampli\u00f2 notevolmente il giardino, aggiungendo un labirinto ancora presente oggi. Nel 1792 vi venne poi trasferita la \"Royal Menagerie\" da Versailles."}
{"id": "2961911", "revid": "1573940", "url": "https://it.wikipedia.org/wiki?curid=2961911", "title": "Chiesa di Sant'Eleuterio (Foggia)", "text": "La chiesa di Sant'Eleuterio \u00e8 stata una chiesa di Foggia.\nLa chiesa \u00e8 stata citata in un documento del 22 ottobre 1174.\nRicitata in un altro documento del 1234, la chiesa non fu mai pi\u00f9 citata, e non si hanno pi\u00f9 notizie su di essa."}
{"id": "2961928", "revid": "113757", "url": "https://it.wikipedia.org/wiki?curid=2961928", "title": "Col Santa Lucia", "text": ""}
{"id": "2961932", "revid": "1305772", "url": "https://it.wikipedia.org/wiki?curid=2961932", "title": "Hatzfeld", "text": ""}
{"id": "2961933", "revid": "1900059", "url": "https://it.wikipedia.org/wiki?curid=2961933", "title": "\u00dajbuda", "text": "\u00dajbuda, o distretto XI (in ungherese XI. ker\u00fclete), \u00e8 un distretto di Budapest, in Ungheria.\nAttualmente \u00e8 il quartiere pi\u00f9 popoloso della citt\u00e0 con 137.426 abitanti (2008). Fino al 1890 \u00e8 stato un campo non abitato a sud fino alla storica Buda. La costruzione di una nuova area residenziale \u00e8 iniziata nel 1900, il distretto attuale \u00e8 stato edificato nel 1930. Dal 1880 al 1980 la popolazione di \u00dajbuda \u00e8 aumentata da 1180 a 178.960 abitanti.\nSono presenti grandi viali con le linee del tram e complessi resideniziali dell'era comunista. La linea 4 della metropolitana di Budapest, recentemente inaugurata, serve principalmente questa zona."}
{"id": "2961943", "revid": "729019", "url": "https://it.wikipedia.org/wiki?curid=2961943", "title": "Col de Santo Stefano", "text": "Il Col Santo Stefano (in corso \"Bocca di Santu Sefanu\") (368\u00a0m) \u00e8 un passo che collega la piana orientale corsa con San Fiorenzo, il passo si trova tra la valle del Bevinco e quella dell'Aliso tra i paesi di Murato e Oletta nella Corsica settentrionale, \u00e8 attraversato dalla RD 5."}
{"id": "2961950", "revid": "275619", "url": "https://it.wikipedia.org/wiki?curid=2961950", "title": "Karui", "text": ""}
{"id": "2961953", "revid": "275619", "url": "https://it.wikipedia.org/wiki?curid=2961953", "title": "Motoi", "text": ""}
{"id": "2961955", "revid": "275619", "url": "https://it.wikipedia.org/wiki?curid=2961955", "title": "Omoi", "text": ""}
{"id": "2961956", "revid": "729019", "url": "https://it.wikipedia.org/wiki?curid=2961956", "title": "Batteria San Giuliano", "text": "La Batteria San Giuliano era una batteria costruita all'interno dell'omonimo forte in posizione intermedia tra le due caserme interne. La Batteria era composta da una linea di fuoco a cielo aperto, senza strutture protettive a copertura, ma protetta dalle mura del forte, sulla quale erano posizionati sei obici da 28 GRC Ret a puntamento indiretto guidati da un telemetro. Il compito di queste artiglierie era quello di battere lo specchio d'acqua a levante e l'imboccatura del porto.\nStoria e struttura.\nSottostante al piazzale della batteria, erano sistemati un complesso sistema di gallerie e locali che ospitavano le riservette e le polveriere per gli obici; la caserma del forte ospitava la guarnigione. Nel 1913 parte della struttura del forte, furono demolite per permettere la costruzione del lungomare di Corso Italia.\nNel 1937 nel forte fu ricavata una nuova batteria contraerea. Inizialmente presidiata da uomini del Regio Esercito durante la seconda guerra mondiale, dopo l'8 settembre la batteria venne requisita da militi della RSI e della Wehrmacht. Nel dopoguerra la batteria \u00e8 stata demolita; al suo posto \u00e8 stato ricavato un piazzale. Il forte, adeguatamente ristrutturato, \u00e8 oggi la sede del Comando provinciale Carabinieri di Genova, e per questo motivo non \u00e8 visitabile."}
{"id": "2961958", "revid": "767487", "url": "https://it.wikipedia.org/wiki?curid=2961958", "title": "Patrick Tse", "text": "Biografia.\nLa carriera come attore di Patrick Tse ebbe inizi\u00f2 negli anni '50, e si protrasse per tutti i 40 anni successivi. Negli anni '90, l'attore mise la sua carriera in pausa per un certo periodo, andando a vivere in Canada con la sua famiglia, tuttavia nel 1999 ricominci\u00f2 a recitare. Il suo ultimo film, \"Colour of the Truth\", risale al 2003. I ruoli interpretati da Patrick, in genere, sono quelli del protagonista.Negli anni '70, l'attore si dedic\u00f2 anche ad altri ambiti del mondo cinematografico, come regia, sceneggiatura e produzione, non portandole avanti per\u00f2 nei decenni successivi.\nVita privata.\nNel 1974, Patrick spos\u00f2 l'attrice taiwanese nata a Pechino Zhen Zhen, dalla quale per\u00f2 divorzi\u00f2 pochi anni dopo, nel 1978. La sua seconda moglie, l'attrice di Hong Kong Deborah Lee (\u72c4\u6ce2\u62c9), rimase sua compagna fino al 1996. I due ebbero due figli, l'attore/cantante Nicholas Tse e Jennifer Tse. Dopo il ritiro di Patrick dalla carriera di attore, la famiglia si trasfer\u00ec a Vancouver, in Canada, dove visse un certo periodo di tempo prima di tornare ad Hong Kong."}
{"id": "2961959", "revid": "84184", "url": "https://it.wikipedia.org/wiki?curid=2961959", "title": "Agazzi", "text": ""}
{"id": "2961963", "revid": "198277", "url": "https://it.wikipedia.org/wiki?curid=2961963", "title": "Alfredo Ciannameo", "text": "Carriera.\nHa iniziato nel ruolo di centravanti nella societ\u00e0 calcistica di Paola, la Paolana, dove debutta sedicenne in Serie D.\nNotato da Paolo Mazza, viene acquistato dalla SPAL nel 1962 e schierato con la formazione De Martino. A Ferrara \u00e8 stretto dagli attaccanti titolari Gianni Bui, Carlo Novelli e Carlos Cezar De Souza, ed inoltre nella rosa della prima squadra \u00e8 presente anche l'ex nazionale tedesco Erwin Waldner. Nonostante la forte concorrenza, a seguito dell'assenza di Bui, il calabrese viene fatto esordire in Serie A dall'allenatore Serafino Montanari il 10 febbraio 1963 in tandem con Novelli in una partita casalinga contro la . In quella gara il diciottenne Ciannameo segna la rete della vittoria al 32'. Nella successiva gara interna, stavolta contro il ed in coppia con De Souza, Ciannameo si ripete e fissa con un gol il risultato del definitivo 2-0.\nDopo altre quattro gare senza reti, a campionato finito Mazza decide di mandare in prestito Ciannameo all'Anconitana in Serie C, per poi passare l'anno successivo in Serie B alla Pro Patria.\nRispedito in Serie C con il , Ciannameo pare aver smarrito gli iniziali propositi positivi e, a quel punto, Mazza lo cede definitivamente - nel 1966 - al Trani. Al sud, Ciannameo torna a far bene in particolare con l'arrivo come allenatore, nel 1967, del suo ex compagno di squadra Sergio Cervato e ritrova la strada del gol.\nPassa poi al Brindisi sempre in Serie C per poi risalire, nel 1970, in Serie B con il di Gianni Seghedoni. Nella sua Calabria l'attaccante ottiene nuovi successi e, dopo uno spareggio contro il , il Catanzaro viene promosso in Serie A. Ciannameo torna dunque nella massima serie e, seppur chiuso da altri titolari, disputa altre 6 partite in Serie A chiudendo con un pareggio in una gara interna contro la - il 9 gennaio 1972 - la sua avventura in massima serie.\nPassa poi alla in Serie C dove milita altri due campionati prima di chiudere, nel 1975, con il calcio giocato a livello professionistico e tentare, con minor successo, la carriera di allenatore in squadre minori del sud.\nIn carriera ha totalizzato complessivamente 12 presenze e 2 reti in Serie A e 44 presenze e 5 reti in Serie B."}
{"id": "2961966", "revid": "113219617", "url": "https://it.wikipedia.org/wiki?curid=2961966", "title": "Agguato nell'isola della morte", "text": "Agguato nell'isola della morte (\"Primal Force\") \u00e8 un film per la televisione del 1999, diretto da Nelson McCormick, di genere fantascientifico.\nTrama.\nUna spedizione organizzata per il salvataggio della figlia di un importante uomo di affari viaggia in una terra popolata da scimmie mutate in seguito ad un esperimento. Partecipa alla spedizione Frank Brodie che conosce bene i luoghi."}
{"id": "2961972", "revid": "119152466", "url": "https://it.wikipedia.org/wiki?curid=2961972", "title": "Orlando Tognotti", "text": "Era conosciuto anche come Tognotti II per distinguerlo dal fratello calciatore e compagno di squadra allo Spezia Arrigo Tognotti I.\nCarriera.\nGiocatore.\nTerzino formatosi nell'Unione Veloce Juventus di La Spezia, inizia la carriera nello Spezia, con il quale disputa quattro campionati di massima serie e due in serie cadetta.\nNel 1927 passa al Genoa, esordendovi il 24 giugno 1928 nel pareggio casalingo per 1-1 contro il , e con il \"Grifone\" ottiene un secondo posto in massima serie nella stagione 1927-1928 e l'accesso alla Coppa dell'Europa Centrale 1929.\nNel 1929 Tognotti viene acquistato dalla Lazio, con la quale disputa i primi tre campionati di Serie A a girone unico, collezionando 64 presenze senza ottenere risultati di rilievo.\nSuccessivamente si trasferisce al Terni, piazzandosi al settimo posto del Girone G della Prima Divisione 1932-1933.\nLa stagione seguente passa al Pisa, club con cui ottiene la promozione in Serie B 1934-1935, avendo vinto il Girone finale B.\nAllenatore.\nUna volta conclusa la carriera da calciatore, intraprende la carriera di allenatore, che inizier\u00e0 nelle giovanili dell', arrivando nel 1936 a guidare anche la prima squadra, per poi allenare nelle stagioni seguenti formazioni abruzzesi, come Teramo e , e durante il periodo bellico squadre capitoline come l'Alba Motor (in seguito Alba Roma e Albatrastevere) ed il Poligrafico Roma.\nSul finire della stagione 1947-48 viene chiamato dalla Lazio, sua ex squadra, venendo esonerato all'inizio dell'annata 1948-1949.\nNel il tecnico ligure rimane invece per alcune stagioni, dal 1952 al 1956. Vince anche lo scudetto Dilettanti 1952-1953, che rimane ancora oggi l'unico trofeo della storia dei giallorossi, per poi fare ritorno a Chieti."}
{"id": "2961975", "revid": "2048388", "url": "https://it.wikipedia.org/wiki?curid=2961975", "title": "Malm\u00f6 Fotbollf\u00f6rening 1979", "text": "Questa voce raccoglie le informazioni riguardanti il Malm\u00f6 Fotbollf\u00f6rening nelle competizioni ufficiali della stagione 1979.\nStagione.\nLa fine della stagione 1979 vide il Malm\u00f6 perdere la lotta per la qualificazione in Coppa UEFA a causa di una sconfitta all'ultima giornata nello scontro diretto con l'.\nNelle competizioni internazionali la squadra fu inizialmente impegnata in Coppa dei Campioni 1978-1979 dove aveva raggiunto la finale sconfiggendo in semifinale l'. L'ultimo atto della massima competizione europea vide la squadra perdere per 1-0 a Monaco di Baviera contro il Nottingham Forest. Nella parte finale della stagione il Malm\u00f6 disput\u00f2 invece la Coppa UEFA 1979-1980 dove fu eliminato ai sedicesimi di finale dal .\nDivisa e sponsor.\nPer la stagione 1979 viene confermata la maglia in uso dal 1976 (celeste con strisce bianche sulle spalle), con una modifica nel colletto (di colore bianco). Viene inoltre sottoscritto un contratto con un nuovo fornitore tecnico, la Admiral."}
{"id": "2961983", "revid": "287204", "url": "https://it.wikipedia.org/wiki?curid=2961983", "title": "Kuskovo", "text": "Kuskovo () era la casa di campagna estiva e la tenuta della famiglia \u0160eremetev. Costruito a met\u00e0 del XVIII secolo, era in origine situata diversi chilometri ad est di Mosca. Oggi \u00e8 invece parte del distretto Orientale della citt\u00e0. Fu una delle prime grandi tenute estive di campagna della nobilt\u00e0 russa, ed una delle poche nelle vicinanze di Mosca, che si \u00e8 conservata. Oggi la tenuta \u00e8 sede del Museo di Stato Russo delle Ceramiche ed il parco \u00e8 una delle mete preferite dai moscoviti per il relax.\nStoria.\nNel XVII secolo, Kuskovo divenne propriet\u00e0 di Boris Petrovi\u010d \u0160eremetev (1652-1719), feldmaresciallo russo sotto lo zar Pietro il Grande, il quale condusse l'esercito imperiale russo alla vittoria sugli svedesi nella battaglia di Poltava (1707) nella Grande guerra del Nord. Sul luogo erano gi\u00e0 presenti una chiesa in legno, una casa ed alcuni stagni.\nIl palazzo venne costruito dal figlio, P\u00ebtr Borisovi\u010d \u0160eremetev (1713-1787). Il conte \u0160eremetev era uno degli uomini pi\u00f9 ricchi di Russia, vicino alla corte e mecenate. Costru\u00ec Kuskovo nello stesso periodo in cui stava costruendo anche il palazzo \u0160eremetev sulla riva del fiume Fontanka a San Pietroburgo. Quando decise di costruire il palazzo a Kuskovo, ordin\u00f2 che fosse pi\u00f9 grande e bello delle propriet\u00e0 degli altri nobili, e allo stesso livello di qualsiasi residenza degli zar. Essendo a meno di un giorno di viaggio dal centro di Mosca, non era progettato per accogliere gli ospiti anche per la notte, n\u00e9 per la coltivazione o alcuna altro scopo pratico, ma semplicemente per il divertimento, le cerimonie e le feste.\nLa costruzione venne portata avanti fra gli anni 1730 e gli anni 1790, su un'estensione di oltre trecento ettari. La pi\u00f9 antica struttura sopravvissuta \u00e8 la chiesa del Salvatore, sul sito della vecchia chiesa di legno, costruita nel 1737-39 in stile barocco petrino, e decorata con statue di marmo. Il campanile neoclassico venne aggiunto successivamente, nel 1792.\nLa casa olandese venne costruita fra il 1749 ed il 1751, dall'architetto Ju.I. Kologrivov, che poi ampli\u00f2 lo stagno alle dimensioni di un lago e predispose il parco ed i canali. Dopo la morte di Kologrivov nel 1754, la costruzione del palazzo venne cominciata dal giovane architetto F\u00ebdor S. Argunov, che aveva progettato la grotta ed il belvedere sul canale nella parte orientale del parco. Quando Argunov fu impegnato nella costruzione della casa degli \u0160eremetev sulla Fontanka a San Pietroburgo, i compito di disegnare il palazzo venne dato ad un famoso architetto di Mosca, Karl Blank. La costruzione della casa impegno gli anni 1760. La facciata neoclassica, attribuibile all'architetto francese Charles De Wailly, fu aggiunta nel 1774, dopo che il figlio del proprietario era tornato da Parigi (1773).\nLe ventisei stanze del palazzo erano concepite per il divertimento e per impressionare gli ospiti in occasioni ufficiali. Il conte \u0160eremetev intratteneva gli ospiti con sfarzo; gli spettacoli all'aperto nel suo parco attraevano fino a 25.000 ospiti. Gli spettacoli comprendevano il suo famoso teatro e l'orchestra con attori servi. La tenuta venne visitata dalla Zarina Caterina II nel 1775, visita che venne commemorata da un obelisco nel parco.\nVerso la fine del XVIII secolo, la tenuta cominci\u00f2 a declinare. Venne gravemente danneggiata nel corso dell'invasione francese del 1812. Negli anni 1830, il teatro dei servi venne demolito. Dopo l'abolizione del servaggio nel 1861, parti dei terreni vennero divise e affittate all'esterno. Nel XIX secolo, la maggior parte dei mobili venne trasferita nelle case di citt\u00e0 degli \u0160eremetev a Mosca e a San Pietroburgo.\nDopo la rivoluzione del 1917, la propriet\u00e0 fu nazionalizzata. Nel 1919 il palazzo venne trasformato in un piccolo museo di storia naturale. Dieci anni dopo divenne sede del museo di stato della porcellana, fondato nel 1918-20 a Mosca, nella via Podossenskij. Ospitava le collezioni nazionalizzate dei collezionisti di arte russa A. Morozov, L. Zoubalov e Botkine. Nel 1932 venne ridenominato Museo di Stato delle Ceramiche.\nIl Palazzo di Kuskovo.\nIl palazzo venne disegnato nel nuovo stile neoclassico, che all'epoca stava diventando popolare per i palazzi di stato a San Pietroburgo e a Mosca. L'esterno era realizzato con assi di legno, che venivano stuccate e dipinte in morbide tonalit\u00e0 pastello. Il palazzo guardava su una corte di rappresentanza, formata dal palazzo, dalla chiesa e dal grande lago. Il portico a sei colonne sulla parte anteriore della casa presentava una rampa, che permetteva a carrozze fino ad otto cavalli di arrivare direttamente al portone di ingresso. Quando la carrozza arrivava, i servitori uscivano dal portone per tenere i cavalli, mentre gli ospiti scendevano.\nIl Parco di Kuskovo.\nIl Parco di Kuskovo venne creato fra il 1750 ed il 1780, come un tradizionale giardino alla francese, con grandi ornamenti floreali, siepi accuratamente potate, e viali che si incrociavano ad angolo retto o in diagonale. I viali erano decorati con statue e delimitati o da file di alberi potati in forma di sfere o di grandi vasi, di aranci o di mirti tagliati a forma di cono. Otto viali del parco si incontravano nel punto dove si trova ora il padiglione circolare dell'Ermitage, costruito fra il 1764 e il 1777. Il conte \u0160eremetev trascorreva gran parte del suo tempo all'Ermitage, recandosi al Palazzo solo per le occasioni ufficiali e le vacanze.\nNegli anni 70 del XVIII secolo, seguendo l'evolversi dei gusti del periodo, venne creato un secondo parco, all'inglese, che non si \u00e8 conservato, a nord del parco francese. Questo parco presentava una visione idealizzata della natura, con percorsi tortuosi, gallerie nel verde, suggestivi boschetti alberati, prati e padiglioni. Di questa parte del parco, rimane solo l'Ermitage.\nLa Grotta.\nLa Grotta venne costruita fra il 1755 ed il 1761 dall'architetto Argunov, e doveva rappresentare il palazzo del Re dei Mari. Era situata vicino ad un grande stagno, che ne rifletteva l'imponente facciata e cupola. Le file interne di nicchie erano occupate da statue di Venere, Diana, Cerere, Flora, Giunone e Giove. Le finestre erano coperte con griglie di ferro forgiate da servi artigiani in forma di fili di alghe. Lo spazio interno, sotto la cupola, doveva essere la sala del trono di Nettuno, incrostato con conchiglie marine (1771-1775). La Grotta \u00e8 una delle poche costruzioni del genere del XVIII secolo, che ancora conserva le decorazioni originali.\nLa Casa Olandese.\nUna tradizionale casa olandese, in mattoni, venne costruita negli anni 50 del XVIII secolo, su un piccolo stagno vicino al Palazzo. La casa aveva una cucina al piano terra, decorata dal pavimento al soffitto con piastrelle di Delft. I pasti venivano serviti agli ospiti nella cucina, anche se venivano in realt\u00e0 preparati in un'altra cucina, nel bosco vicino, e portati nella casa dai servitori.\nIl piano superiore era arredato con semplice e robusto mobilio olandese e riccamente decorato con piastrelle di Delft.\nL'Orangerie.\nIl Giardino d'Inverno, o Orangerie, costruito fra il 1761 ed il 1764, fu progettato da F.Argounov. Non veniva usato come serra, in quanto i limoni, le arance e gli ananas serviti agli ospiti a Kuskovo venivano coltivati nelle serre fuori dal parco. Veniva piuttosto usato come grande sala per banchetti, per gli ospiti.\nNegli anni 60 del XX secolo, venne convertito in una sala espositiva per le collezioni di porcellane. Questo palazzo ospita le pi\u00f9 pregiare collezioni di porcellane occidentali dell'Europa Orientale, che erano state raccolte da diverse generazioni della famiglia \u0160eremetev. Nel 1919 il palazzo venne nazionalizzato, e venti anni dopo venne dichiarato Museo di Stato delle Ceramiche.\nIl Museo di Stato delle Ceramiche.\nIl museo nell'Orangerie contiene collezioni di raffinate porcellane, raccolte da mercanti russi e dall'Imperatrice Maria Feodorovna, prima della Rivoluzione d'Ottobre. Le maggiori sezioni sono:"}
{"id": "2961984", "revid": "767487", "url": "https://it.wikipedia.org/wiki?curid=2961984", "title": "Hegyvid\u00e9k", "text": "Hegyvid\u00e9k, o distretto XII (in ungherese XII. ker\u00fclete), \u00e8 un distretto di Budapest, la capitale dell'Ungheria. \u00c8 una zona di Buda, sulla riva occidentale del fiume Danubio.\n\u00c8 l'unico quartiere di Buda che non ha una connessione con il fiume Danubio: si trova infatti in zona collinare, nel centro di Budapest. \nIl quartiere si estende su 26,7\u00a0km quadrati e conta circa 75.000 abitanti. Ha diversi quartieri: Budakeszierd\u0151, Csilleb\u00e9rc, Farkasr\u00e9t, Farkasv\u00f6lgy, Istenhegy, J\u00e1noshegy, Kissv\u00e1bhegy, Krisztinav\u00e1ros, K\u00fatv\u00f6lgy, Magas\u00fat, M\u00e1rtonhegy, N\u00e9metv\u00f6lgy, Orb\u00e1nhegy, Sashegy, Sv\u00e1bhegy, Sz\u00e9chenyihegy, Vir\u00e1nyos, Zugliget."}
{"id": "2961989", "revid": "1318658", "url": "https://it.wikipedia.org/wiki?curid=2961989", "title": "Saint-Germain-l'Auxerrois (Parigi)", "text": "Saint-Germain-l'Auxerrois \u00e8 il 1\u00ba quartiere amministrativo di Parigi, situato nel I \"arrondissement\".\nStruttura.\nHa una superficie di 87,1 ettari e comprende l'\u00eele de la Cit\u00e9 a ovest del boulevard du Palais, e le zone del I \"arrondissement\" situate a sud della rue de Rivoli, fra il boulevard de S\u00e9bastopol e la place de la Concorde.\nLa maggior parte del quartiere \u00e8 occupata dal palazzo del Louvre e dai giardini delle Tuileries, poich\u00e9 soltanto la punta della Ile de la Cit\u00e9 e l'area compresa tra il Boulevard de Sebastopol e la rue de l'Amiral-de-Coligny sono abitate.\nVi si trova la Chiesa di Saint-Germain-l'Auxerrois.\nDemografia.\nEvoluzione della popolazione del quartiere:"}
{"id": "2961997", "revid": "270833", "url": "https://it.wikipedia.org/wiki?curid=2961997", "title": "Artiglierie", "text": ""}
{"id": "2962001", "revid": "123478678", "url": "https://it.wikipedia.org/wiki?curid=2962001", "title": "Credenze berbere", "text": "Le credenze berbere sono le credenze dei Berberi, cio\u00e8 i popoli indigeni dell'attuale Maghreb. Queste credenze furono influenzate principalmente dalle credenze dei popoli vicinanti, ma anche da altre popolazioni che vivevano nell'area, come i Fenici, gli Ebrei, gli Antichi Greci, gli Antichi Romani e gli Arabi. I berberi esercitarono anch'essi influenza su queste culture.\nCredenze riguardo alla morte.\nLe credenze berbere riguardo alla morte cambiarono nel tempo, come evidenziato da differenti metodi di sepoltura, piramidi e tipi di tombe.\nPratiche funerarie.\nRicerche archeologiche su tombe preistoriche nell'Africa nord-occidentale mostrano come il corpo del defunto veniva dipinto con ocra rossa. Bench\u00e9 questa pratica fosse nota, questa cultura \u00e8 stata principalmente una cultura capsiana. Il defunto veniva spesso sepolto con conchiglie di ostrica, gioielli ed armi. I corpi venivano usualmente posti su un lato, mentre altri venivano sepolti in posizione fetale.\nAl contrario dei berberi, i Guanci mummificavano il defunto. Fabrizio Mori scopr\u00ec in Libia nel 1958 una loro mummia pi\u00f9 vecchia di qualunque mummia dell'Antico Egitto."}
{"id": "2962005", "revid": "729019", "url": "https://it.wikipedia.org/wiki?curid=2962005", "title": "Otto zu Windisch-Graetz", "text": "Biografia.\nOtto era il secondogenito del principe e consigliere di stato, Ernest zu Windisch-Graetz, e di sua moglie, la principessa Camille zu Oettingen-Oettingen.\nApparteneva ad una famiglia dell'alta aristocrazia austriaca e boema, la famiglia dei principi Windisch-Gr\u00e4tz, discendente del principe Alfredo I, celebre feldmaresciallo e repressore della Rivoluzioni del 1848 nell'Impero austriaco.\nIl principe trascorse la sua infanzia nel palazzo paterno di Strohgasse a Vienna, e nel 1891 si un\u00ec alla scuola cadetta di M\u00e4hlrisch-Weisskirchen in Moravia.\nAmico del principe G\u00fcnther Victor von Schwarzburg-Rudolstadt, frequent\u00f2 l'Accademia Militare nella Moravia, uscendone con il grado di tenente di cavaliera dell'esercito austriaco il 1 maggio 1895 e ha trascorso due anni di stanza a Brno, dove \u00e8 stato nominato Oberleutnant due anni pi\u00f9 tardi.\nMatrimonio.\nNel mese di marzo 1900, Otto conobbe meglio l'arciduchessa Elisabetta Maria d'Asburgo-Lorena, unica figlia dell'arciduca Rodolfo d'Asburgo-Lorena, a Laxenburg, con il quale aveva ballato a un ballo all'Hofburg. Alto, con lineamenti regolari, biondo con gli occhi blu, eccellente cavaliere e perfetto gentiluomo, l'arciduchessa, viziata e capricciosa, si innamora immediatamente di lui e decide di sposarlo.\nIl vecchio imperatore, traumatizzato dalla morte di suo figlio e che, per reazione, aveva viziato scandalosamente sua nipote, si lasci\u00f2 piegare nel dicembre 1900 dalla prospettiva di un matrimonio morganatico, il cui fidanzato non era di sangue reale, sebbene appartenente all'alta nobilt\u00e0, ma gli chiese di aspettare i diciotto anni della nipote. Come Capo degli eserciti, convoc\u00f2 l'ufficiale che accett\u00f2. Il fidanzamento fu annunciato nell'autunno del 1901.\nElisabetta Maria ricevette una dote di 420.000 corone, in titoli e gioielli, e l'imperatore gli concesse il diritto di mantenere il trattamento di \"Altezza Reale e Imperiale\" anche se dovette rinunciare al trono. Il matrimonio venne celebrato nella cappella di San Giuseppe dell'Hofburg nella pi\u00f9 stretta intimit\u00e0, seguito da una luna di miele in Slovenia al castello di Seebach, quindi in Italia, a Malta e in Egitto, e di nuovo ad Atene e Costantinopoli. Il principe fu assegnato alla 9\u00aa Divisione di fanteria a Praga. Grazie a questo matrimonio, il ramo minore dei principi Windisch-Graetz ottenne l'essere annoverato tra le famiglie reali europee, acquisendo il titolo di \"Prinz\", \"principe\" (1902).\nEbbero quattro figli:\nNel 1905 fu nominato capitano di cavalleria e si concluse la sua carriera militare, iniziando ad amministrare l'eredit\u00e0 di sua moglie. Nello stesso anno la famiglia si trasfer\u00ec nel castello di Ploschkowitz, messo a disposizione dall'imperatore.\nIniziarono i primi disaccordi a causa della salute fragile dei bambini e al fatto che Elisabetta Maria aveva iniziato ad annoiarsi. Una grave crisi coniugale si verific\u00f2 nel 1912, quando Elisabetta Maria incolp\u00f2 suo marito per la sua mancanza di desiderio nei suoi confronti.\nNel 1913 Elisabetta Maria inizi\u00f2 a farsi vedere con un giovane tenente Egon Lerch, che divenne il suo amante, ma il giovane mor\u00ec il 7 agosto 1915, quando il suo sottomarino viene affondato dall'esplosione di una mina appartenente alla marina italiana. Elisabetta Maria, disperata, decise di separarsi da suo marito. Seguirono diversi anni di battaglie giudiziarie, dopo la morte dell'imperatore nel 1916, sulla questione della separazione (il divorzio non esisteva in Austria a quel tempo) e della custodia dei figli. Il principe fu obbligato a chiamare pi\u00f9 volte i gendarmi per vedere i suoi figli. Nel 1920 ottenne la custodia dei due maggiori.\nIl principe venne nominato tenente colonnello, il 27 novembre 1916, del 3\u00ba battaglione del reggimento dei cacciatori tirolesi mentre era sul fronte in Italia. Gli ultimi anni della guerra avevano visto anche una lotta spietata tra di loro: infatti il principe voleva conservare i benefici finanziari dovuti al suo matrimonio.\nLa separazione effettiva fu pronunciata dalla corte il 26 marzo 1924.\nMorte.\nIl principe, che era difeso dalla suocera, chiese nel 1934 di mettere sotto controllo la sua ex moglie, con il pretesto che sperpera il patrimonio dei suoi tre figli sopravvissuti in favore dei sussidi al partito socialdemocratico a cui aveva aderito.\nDopo la caduta dell'impero austroungarico, appunto, il principe zu Windisch-Graetz fugg\u00ec in Ungheria e poi a Lugano, dove durante la Seconda Guerra Mondiale fu noto per la sua attivit\u00e0 filantropica di soccorso degli ebrei fuggiti clandestinamente dalla Germania.\nIl divorzio fu pronunciato nel febbraio del 1948. Il principe mor\u00ec il giorno di Natale del 1952 a Lugano e fu sepolto nel cimitero di Lugano-Castalogna. Aveva vissuto in una \"grande miseria\", grazie ai sussidi di sua figlia Stephanie."}
{"id": "2962007", "revid": "125599395", "url": "https://it.wikipedia.org/wiki?curid=2962007", "title": "Sa'id bin Sultan", "text": "Primi anni.\nSa'id bin Sultan nacque a Mascate il 5 giugno 1797 ed era il figlio primogenito del sultano Sultan bin Ahmad e di Sayyida Ghanneyeh bint Sayf Al Al Bu Sa'idi.\nIl padre nel 1804 fu ucciso dai pirati mentre guidava una spedizione contro di essi a Bassora. In precedenza aveva nominato Mohammed bin Nasir bin Mohammed al-Jabry come reggente e custode dei suoi due figli, Salim e Sa'id. Il fratello di Sultan, Qais bin Ahmad, governatore di Sohar, decise di tentare di impadronirsi del potere. All'inizio del 1805 Qais e suo fratello Mohammed marciarono verso sud lungo la costa fino a Matrah, che cattur\u00f2 facilmente. Qais inizi\u00f2 quindi ad assediare Mascate. Mohammed bin Nasir prov\u00f2 a corrompere Qais perch\u00e9 se ne andasse ma non ci riusc\u00ec.\nMohammed bin Nasir chiese aiuto a Badr bin Sayf. Dopo una serie di scontri, Qais fu costretto a ritirarsi a Sohar. Badr bin Sayf divenne il sovrano effettivo. Alleato con i wahhabiti, Badr divenne sempre pi\u00f9 impopolare. Per allontanare legittimi eredi, Badr nomin\u00f2 Salim governatore di Al Ma\u015fna'ah, sulla costa della Batina, e Sa'id governatore di Barka'.\nNel 1806, Sa'id bin Sultan attir\u00f2 Badr bin Sayf a Barka' e lo uccise nelle vicinanze. Venne quindi riconosciuto come sultano. Esistono diversi resoconti di ci\u00f2 che accadde ma sembra chiaro che Sa'id abbia dato il primo colpo e che i suoi sostenitori abbiano terminato il lavoro. Sa'id fu acclamato dal popolo come un liberatore dai wahhabiti, che lasciarono il paese. Qais bin Ahmad subito diede il suo sostegno a Sa'id. Nervoso per la reazione wahhabita, Sa'id incolp\u00f2 Mohammed bin Nasir dell'omicidio.\nRegno.\nSa'id bin Sultan divenne l'unico sovrano, apparentemente con il consenso di suo fratello. La loro zia, la figlia dell'imam Ahmed bin Sa'id, sembra che abbia influenzato questa decisione.\nNel 1820, lanci\u00f2 una spedizione punitiva contro la trib\u00f9 Bani Bu Ali con l'assistenza della Compagnia britannica delle Indie orientali. Fu sconfitto, ma l'anno seguente torn\u00f2 con una pi\u00f9 grande forza della Compagnia e sconfisse la trib\u00f9.\nIl 22 settembre 1822 firm\u00f2 con gli inglesi il trattato di Moresby. Esso rese illegale la vendita di schiavi alle potenze cristiane.\nNel 1835 ratific\u00f2 un trattato molto favorevole con gli Stati Uniti d'America. Per negoziarlo il 21 settembre 1833 era giunto a Mascate il diplomatico Edmund Roberts che ripart\u00ec a bordo dell\"'USS Peacock\".\nNel 1837 chiese assistenza allo \"shaykh\" \u02bf\u012as\u0101 bin Tar\u012bf nella conquista del villaggio di Mombasa in Kenya, ove incontr\u00f2 l'opposizione delle truppe della trib\u00f9 degli \u02bfUtub Al Bin Ali. Forte \u02bf\u012as\u0101 a Mombasa ottenne dopo la conquista tale nome che gli venne imposto da proprio dallo \"Shaykh\" \u02bf\u012as\u0101 bin Tar\u012bf.\nNel 1840 trasfer\u00ec la sua capitale da Mascate, in Oman, a Stone Town, a Zanzibar, dove Richard Waters era console americano. In quello stesso anno egli invi\u00f2 una nave negli Stati Uniti con l'intento di intessere nuove relazioni commerciali.\nIl 2 ottobre 1845 firm\u00f2 il trattato di Hamerton con il quale dichiar\u00f2 fuorilegge l'esportazione di schiavi dal suo impero africano.\nMor\u00ec a bordo della sua nave, la \"Kitorie\", al largo delle Seychelles il 19 ottobre 1856. \u00c8 sepolto nel cimitero di Maksurani a Zanzibar. Gli succedette il suo figlio terzogenito Thuwayni come sultano di Mascate e Oman, mentre il suo figlio sestogenito, \"Sayyid\" Majid, divenne sultano di Zanzibar.\nIl Museo nazionale dell'Oman di Mascate ospita numerosi oggetti di argenteria e altri beni appartenenti a Sa'id.\nFigli.\nSaid ebbe 36 figli dalle proprie mogli:"}
{"id": "2962008", "revid": "129019", "url": "https://it.wikipedia.org/wiki?curid=2962008", "title": "Bagni Gell\u00e9rt", "text": "I Bagni Gell\u00e9rt (in ungherese: \"Gell\u00e9rt gy\u00f3gyf\u00fcrd\u0151\") sono un complesso termale che si trova nella parte Buda di Budapest, capitale dell'Ungheria.\nCostruiti tra il 1912 e il 1918 in stile Art Nouveau, furono ampliati nel 1927, danneggiati durante la seconda guerra mondiale dai bombardamenti sovietici e poi ricostruiti. La zona dei bagni oggi fa parte dell'edificio alberghiero dell'Hotel Gellert, pur mantenendo un ingresso separato ed indipendente.\nQueste terme sono probabilmente le pi\u00f9 famose di Budapest, nonch\u00e9 tra le pi\u00f9 belle architettonicamente, con mosaici colorati e decorazioni che gli sono valsi apparizioni in numerose riviste e vari spot televisivi. Intorno alla suggestiva sala principale che contiene la piscina centrale riscaldata, si aprono numerose sale e altri bagni, oltre a servizi di varia natura: massaggi, terapia del fango, solarium, centro estetico, parrucchiere, bar e ristorante a buffet.\n\u00c8 presente anche una ampia zona esterna che in inverno resta chiusa, ad eccezione di una piccola piscina con acqua termale a 40 gradi.\nNotizie riguardanti le propriet\u00e0 delle acque curative si trovano gi\u00e0 a partire dal XIII secolo. Nel medioevo qui vi era edificato un ospedale. Dei bagni sono stati poi realizzati durante il periodo della dominazione turca."}
{"id": "2962024", "revid": "124607640", "url": "https://it.wikipedia.org/wiki?curid=2962024", "title": "Hostess-promoter", "text": "L'hostess \u00e8 un professionista che si occupa della ideazione, organizzazione e coordinamento dei congressi, convegni ed eventi promozionali.\nFigura professionale.\nLa tipologia di lavoro dell'hostess-promoter consiste nell'organizzare e pubblicizzare l'evento, tramite la consegna ai visitatori di fiere, centri commerciali e inaugurazioni, di materiale promozionale. La sua attivit\u00e0 si svolge prevalentemente in auditorium, centri congressi e poli fieristici. Con il passare degli anni, all'interno della figura dell'hostess promoter si sono sviluppate altre figure professionali simili per tipologia di lavoro ma pi\u00f9 settoriali.\nMolte agenzie si rivolgono a hostess specializzate/i per organizzare eventi di ogni tipo, moda, promozioni, prodotti, food &amp; beverage.\nOggi, per svolgere la professione di hostess, \u00e8 necessario frequentare corsi di indirizzo professionale, o accademie delle professioni accreditate.\nLa figura della/del promoter \u00e8 leggermente diversa da quella di hostess. La/ il promoter non solo promuove il prodotto, ma spesso lo vende nei supermercati o nei negozi. Per la/l\u2019 hostess spesso vengono richiesti determinati requisiti fisici di altezza taglia ed et\u00e0, mentre per la/ il promoter non ha caratteristiche estetiche."}
{"id": "2962031", "revid": "32271402", "url": "https://it.wikipedia.org/wiki?curid=2962031", "title": "Federica d'Hannover", "text": ""}
{"id": "2962032", "revid": "729019", "url": "https://it.wikipedia.org/wiki?curid=2962032", "title": "Castello del Piagnaro", "text": "Il castello del Piagnaro \u00e8 una struttura difensiva situata sulla collina che domina, in direzione nord, il borgo di Pontremoli, in provincia di Massa e Carrara. Il castello era parte integrante del sistema difensivo della citt\u00e0 assieme alle mura e alle torri che difendevano il borgo medievale, sviluppatosi lungo la Via Francigena. Edificato all'inizio dell'XI secolo, ha subito numerose ricostruzioni nel corso dei secoli, soprattutto nel Seicento e nel Settecento. Oggi, una porzione del castello ospita il Museo delle Statue Stele e fa parte del circuito Associazione dei Castelli del Ducato di Parma, Piacenza e Pontremoli.\nStoria.\nIl castello di Piagnaro sorge agli inizi dell'XI secolo con funzioni di difesa e di controllo delle vie di comunicazioni verso l'Appennino, fra le quali la Via Francigena. Il suo nome, \"Piagnaro\", deriva dalle \"piagne\", lastre in arenaria utilizzate in Lunigiana per realizzare i tetti delle abitazioni. Il nucleo originario viene costruito per volont\u00e0 della famiglia di origine longobarda degli Adalberti. Pi\u00f9 volte distrutto ad opera di truppe imperiali e dagli stessi pontremolesi per discordie interne, fu sempre ricostruito per la sua posizione strategica che permetteva di dominare le strade del Bratello e della Cisa, di fondamentale importanza per i traffici commerciali medioevali. La struttura primitiva della fortezza, pertanto, ha subito profonde modifiche nei secoli: nel 1329 subisce una prima distruzione per mano dei guelfi e ghibellini, alleati contro l'odiato vicario di Ludovico di Baviera.\nNei secoli successivi subisce altri attacchi con conseguenti ricostruzioni, affiancate a restauri, rifacimenti e aggiornamenti della struttura difensiva. Il castello, comunque, viene utilizzato con scopo militare fino al 1790, anno in cui il Granduca di Toscana Pietro Leopoldo consegna al Comune l'ultimo cannone per fonderne il bronzo e realizzare la campana civica. Negli anni successivi viene utilizzato come sede di governatori militari e di nuovo come caserma fino ai primi anni del Regno d'Italia, dunque fino alla seconda met\u00e0 dell'Ottocento, dopodich\u00e9 viene adibito ad abitazione di famiglie non abbienti. Nel primo Novecento viene per questo considerato una sorta di ghetto, evitato dalla maggior parte della popolazione. \nDal 1975 gli ambienti della parte inferiore del Castello ospitano il museo delle Statue Stele della Lunigiana. In occasione dell'apertura del museo, inoltre, il castello \u00e8 stato completamente restaurato all'interno e all'esterno.\nDescrizione.\nLa parte pi\u00f9 antica visibile al giorno d'oggi \u00e8 il torrione semicircolare del Quattrocento posto a nord, mentre la parte mediana \u00e8 il risultato di un rifacimento operato nel Seicento e nel Settecento. Questo corpo contiene l'attuale ingresso al castello e, sul retro, un vasto cortile con un antico pozzo dal cortile; da qui tramite una gradinata, si sale sulla terrazza, dominante la vallata e l'abitato di Pontremoli. Un secondo nucleo di et\u00e0 posteriore, posto pi\u00f9 in basso sull'altura, comprende invece costruzioni con il tipico aspetto di caserma, utilizzate per l'alloggio delle truppe."}
{"id": "2962033", "revid": "124915242", "url": "https://it.wikipedia.org/wiki?curid=2962033", "title": "Your Love Is My Drug", "text": "Your Love Is My Drug \u00e8 un brano musicale della cantautrice Kesha, pubblicato il 20 aprile 2010 dall'etichetta discografica RCA.\nLa canzone \u00e8 stata scritta da Joshua Coleman, Kesha Sebert e Pebe Sebert e prodotta da Dr. Luke, Benny Blanco e Ammo ed \u00e8 stata estratta come singolo dall'album di debutto della cantante, \"Animal\". Il video del brano ha ottenuto la certificazione VEVO per aver superato i 100 milioni di visualizzazioni.\nVideo.\nIl video musicale di \"Your Love Is My Drug\" \u00e8 stato diretto da Honey. \u00c8 stato girato tra il 6 aprile e il 7 aprile 2010 nel deserto del Lancaster, in California."}
{"id": "2962043", "revid": "1916147", "url": "https://it.wikipedia.org/wiki?curid=2962043", "title": "Alba d'acciaio", "text": "Alba d'acciaio (\"Steel Dawn\") \u00e8 un film del 1987 diretto da Lance Hool, di ambientazione fantascientifica post apocalittica.\nTrama.\nDopo l'ultima, disastrosa guerra atomica, l'umanit\u00e0 residua sopravvive su lande desertiche, lottando soprattutto per l'acqua. Nomad, un guerriero, dopo aver assistito in una baracca al brutale assassinio di un vecchio proclamante la pace per mano di Sho, un altro guerriero, giunge in una valle dove vivono Kasha (vedova di un valoroso pilota, che lui ha conosciuto e stimato) con il suo bambino ed il vecchio Tark; con qualche lavoratore, tutti si occupano di semplici lavori agricoli, tanto da sfamarsi. Ma la donna ha un segreto e un progetto: costruire un acquedotto, per dare l'acqua agli altri abitanti della vallata. Assunto Nomad per i lavori correnti, Kasha si decide un giorno a svelargli il segreto, anzi il vero tesoro che il sottosuolo nasconde, giusto sotto la propria casa: una sorgente inesauribile e copiosa. Mentre Nomad e Kasha si innamorano e lui insegna al bambino mille utili nozioni, continuano le mene malvagie di Damnil, un potente guerriero dei dintorni sempre contornato dei suoi ribaldi, che vuole per s\u00e9 il controllo della vallata. Assoldato il truce Sho per contrastare Nomad, capitato in loco per guastare i suoi piani, dopo un primo e durissimo scontro con Nomad, fa rapire il bambino di Kasha, la quale si precipita da Damnil per riprenderselo, disposta a cedere anche la sorgente. Ma Nomad interviene: elimina gli scherani; lotta a sangue con Sho, che muore in duello; caccia Damnil e riporta a casa Kasha e il figlio di costei. Anche se Tark nel frattempo \u00e8 morto, essi faranno l'acquedotto e fonderanno la nuova Meridian, una citt\u00e0 che vivr\u00e0 all'insegna della pace con tutti. L'avvenire appartiene a loro: Nomad, eterno vagabondo, parte verso nuove intrepide avventure."}
{"id": "2962045", "revid": "481666", "url": "https://it.wikipedia.org/wiki?curid=2962045", "title": "Otto Kruger", "text": "Biografia.\nPronipote dell'ex-presidente del Sudafrica Paul Kruger, lavor\u00f2 nel mondo dello spettacolo sin da bambino, fino al debutto a Broadway all'et\u00e0 di 15 anni. Divenne ben presto famoso e rivel\u00f2 il suo talento in particolare per i personaggi di uomo cinico e di villain, ruoli che infatti interpret\u00f2 spesso. \nL'esordio avvenne nel 1923, ma i ruoli davvero importanti giunsero negli anni trenta. Lo si ricorda nel ruolo del dottor Livesey ne \"L'isola del tesoro\" (1934), in quello del medico in \"La figlia di Dracula\" (1936), in \"Sabotatori\" (1942) di Alfred Hitchcock e soprattutto in \"Mezzogiorno di fuoco\" (1952), nel ruolo del giudice.\nDall'inizio degli anni cinquanta altern\u00f2 il cinema con le apparizioni televisive, ritirandosi definitivamente dalle scene nel 1964.\nMor\u00ec nel 1974, nel giorno del suo compleanno, per complicanze dovute a un ictus."}
{"id": "2962055", "revid": "33153", "url": "https://it.wikipedia.org/wiki?curid=2962055", "title": "Molniya", "text": ""}
{"id": "2962059", "revid": "174925", "url": "https://it.wikipedia.org/wiki?curid=2962059", "title": "Anfoteri", "text": ""}
{"id": "2962061", "revid": "287204", "url": "https://it.wikipedia.org/wiki?curid=2962061", "title": "Federica Cellini", "text": "Biografia.\nInizia la propria carriera realizzando documentari per \"La Storia siamo noi\". Come regista di documentari si \u00e8 occupata in particolare di tematiche sociali, affrontando il tema dei campi profughi (\"Palestiniadi\", racconto di una manifestazione sportiva nei campi per rifugiati del Libano), quello della lotta per la prevenzione dell'AIDS in Africa (\"Lo Schermo nella Polvere\" girato in Mozambico), quello del ruolo degli anziani nella societ\u00e0 (\"Last Stop\", sulle comunit\u00e0 di anziani soli negli Stati Uniti).\nIn parallelo all'attivit\u00e0 di regista e autrice, nel 2010 conduce su RAI 3 Citizen Report, trasmissione dedicata al Giornalismo partecipativo. Nel 2011 conduce su Rai 2 \"I nuovi Mille\", nel 2013 coconduce su Rai 2 con Enzo Romeo l'approfondimento del TG2 sull'elezione del nuovo Papa \"Conclave, tutti i giorni dalla Sistina\". Sempre nel 2013 conduce alcuni collegamenti per \"Virus - Il contagio delle idee\", programma condotto da Nicola Porro su Rai 2. Nella stagione 2013-2014 \u00e8 inviata di \"Ballar\u00f2\", mentre nell'autunno del 2014 segue Giovanni Floris a LA7 entrando a far parte della redazione di \"Dimarted\u00ec\".\nDal novembre 2011 cura su Vogue Italia una rubrica di giornalismo partecipativo intitolata \"My Vogue Citizen Journalism\".\""}
{"id": "2962063", "revid": "614400", "url": "https://it.wikipedia.org/wiki?curid=2962063", "title": "Melvin Spencer Newman", "text": "Nacque a New York ma, poco dopo la sua nascita, si trasfer\u00ec con la famiglia a New Orleans, in Louisiana. A 14 anni torn\u00f2 a New York e inizi\u00f2 a frequentare la \"Riverdale County School\". Studi\u00f2 con grandi successi all'universit\u00e0 di Yale dove ottenne la laurea con lode."}
{"id": "2962073", "revid": "287204", "url": "https://it.wikipedia.org/wiki?curid=2962073", "title": "Ermenegildo Agazzi", "text": "Biografia.\nFratello minore di Rinaldo, che lo avvicina alla pittura e amico di Giovanni Cavalleri, con il quale frequenta a partire dal 1885 l'Accademia Carrara come allievo di Cesare Tallone, viene avviato da Rinaldo allo studio del Verismo della scuola napoletana.\nLa sua prima esposizione avviene nel 1886 a Bergamo. Le sue opere vengono esposte alla Biennale di Venezia per diverse edizioni dal 1899 fino al 1912, anno in cui espone \"Arrotino\" e \"La calza\", nel 1894 alla Triennale di Milano (\"Pastorello\"), nel 1900 partecipa all'Esposizione di Parigi e nel 1910 a quella di Bruxelles. Nel 1935 torna ad esporre alla Esposizione di Parigi.\nNel 1931 si trasferisce per un breve periodo a Saint Brevin in Francia, dedicandosi alle rappresentazioni paesaggistiche della Bretagna.\nNel 1938 ottiene a Milano, dove si era trasferito sin dal 1894 avvicinandosi ai colleghi della corrente divisionista, il premio Baragiola, e sempre nel 1938 il Premio del Ministero dell'Educazione Nazionale. \nNel 1942 ritorna a Bergamo, dopo che la sua abitazione e lo studio milanesi con gran parte delle sue tele vengono distrutti da un bombardamento e dove muore tragicamente nel 1945, vittima di una rapina.\nOpere.\nPartendo dagli esordi influenzati dai canoni del verismo di scuola napoletana propri del fratello Rinaldo (\"La lanterna\"), tanto da essere definito dalla critica come artista \"appartenente al tardo-verismo lombardo\", in seguito si distingue per un utilizzo sapiente e brillante del colore sia nel ritratto che nei paesaggi, che lo avvicina ai contemporanei divisionisti, frequentati agli esordi del suo periodo milanese, dai quali Agazzi si evolve con uno stile proprio e riconoscibile, che tramite il colore vuole ottenere il massimo risultato estetico e il raggiungimento della propria finalit\u00e0 sociale di nobilitare gli aspetti pi\u00f9 mediocri della vita.\nLa sua maturit\u00e0 artistica si esprime con opere apprezzate dalla critica e dal pubblico: nel 1900 consegue la Medaglia d\u2019oro all\u2019Esposizione di Parigi con \"Testa d'uomo\", nel 1910 la Medaglia d'oro all'Esposizione Internazionale di Bruxelles, nel 1928 il premio Sallustio Fornara alla Mostra Sociale primaverile della Permanente di Milano con \"Valli bergamasche\", nel 1935 la Medaglia d\u2019argento al Premio Internazionale di Parigi per \"Natura morta con pesci\", nel 1938 la Medaglia d'oro dal Ministero dell'Educazione Nazionale per \"Ritratto dell'architetto Gattermayer\"), con un tratto fortemente distintivo sia per il cromatismo che per la componente emotiva applicata alle opere, definite \"focose\" dallo storico Bortolo Belotti e \"inquiete ed estrose\" da Carlo Pirovano."}
{"id": "2962082", "revid": "767487", "url": "https://it.wikipedia.org/wiki?curid=2962082", "title": "Monumento alla Liberazione", "text": "Il monumento alla Liberazione \u00e8 un monumento che si trova a Budapest in Ungheria.\n\u00c8 formato da una figura femminile alta 14 metri che tiene alta la palma della vittoria. Il monumento fu edificato nel 1947 per celebrare la liberazione di Budapest dal nazismo da parte dell'Armata Rossa. Si trova in cima alla collina Gell\u00e9rt."}
{"id": "2962084", "revid": "14691", "url": "https://it.wikipedia.org/wiki?curid=2962084", "title": "Monumento alla Liberazione (Budapest)", "text": ""}
{"id": "2962101", "revid": "767487", "url": "https://it.wikipedia.org/wiki?curid=2962101", "title": "Giorgio Dal Monte", "text": "\u00c8 scomparso nel 1992 all'et\u00e0 di 61 anni.\nAveva un fratello maggiore, noto come Dal Monte I, che milit\u00f2 nell'Aosta negli anni quaranta e cinquanta.\nCaratteristiche tecniche.\nBrevilineo, con una certa tendenza al sovrappeso, era un centravanti molto potente fisicamente e dotato di un buon tiro. Poteva giocare anche come ala.\nCarriera.\nProveniente dalla squadra della sua citt\u00e0, l'Aosta, nel 1952 viene ingaggiato dal , all'epoca militante in Serie B, e alla prima stagione contribuisce con 8 reti all'attivo alla vittoria del campionato e conseguente promozione in Serie A.\nResta al centro dell'attacco genoano per altre due stagioni in massima serie, realizzando complessivamente 17 reti, quindi nel 1955 passa al appena laureatosi Campione d'Italia. Coi rossoneri disputa una stagione con 11 reti in 21 incontri di campionato disputati, ottenendo il successo nella Coppa Latina. \u00c8 protagonista soprattutto nella neonata Coppa dei Campioni, nella quale realizza 3 reti su 5 incontri disputati, fra cui una doppietta dal dischetto nella semifinale di ritorno contro il vinta a San Siro, risultato tuttavia non sufficiente a ribaltare il 4-2 dell'andata..\nA fine stagione torna al Genoa, con cui disputa altri quattro campionati in massima serie, realizzando 9 reti in ognuna delle prime due stagioni e 7 complessivi nelle due successive, fino alla retrocessione per illecito sportivo della stagione 1959-1960.\nChiude la carriera con il Rapallo Ruentes in Serie D.\nIn carriera ha collezionato complessivamente 159 presenze e 53 reti in Serie A e 29 presenze e 8 reti in Serie B."}
{"id": "2962104", "revid": "212348", "url": "https://it.wikipedia.org/wiki?curid=2962104", "title": "Malm\u00f6 Fotbollf\u00f6rening 2009", "text": "Questa voce raccoglie le informazioni riguardanti il Malm\u00f6 Fotbollf\u00f6rening nelle competizioni ufficiali della stagione 2009.\nStagione.\nLa stagione 2009, prima in cui il Malm\u00f6 disput\u00f2 le partite interne nello Swedbank Stadion, si concluse con un piazzamento di media classifica (settimo posto) per la squadra. In Coppa di Svezia la squadra usc\u00ec invece al terzo turno per mano del Mj\u00e4llby\nDivisa e sponsor.\nNessuna modifica di rilievo per le maglie del Malm\u00f6 (il cui fornitore tecnico \u00e8 Puma mentre lo sponsor ufficiale \u00e8 Stars for Life) impiegate nel corso della stagione 2009.\nOrganigramma societario.\nArea direttiva\nArea tecnica"}
{"id": "2962108", "revid": "117099157", "url": "https://it.wikipedia.org/wiki?curid=2962108", "title": "The Wind (album)", "text": "The Wind \u00e8 un album di Warren Zevon, pubblicato dall'etichetta discografica Artemis Records il 26 agosto 2003."}
{"id": "2962114", "revid": "1310927", "url": "https://it.wikipedia.org/wiki?curid=2962114", "title": "Makadji Boukar", "text": "Carriera.\nLa carriera di Boukar inizia nel 2002 nel Cotonsport Garoua. Successivamente, nel 2005 si trasferir\u00e0 per tre anni nel Sahel FC per poi tornare nel 2008 nel Cotonsport Garoua. Ha giocato complessivamente 14 partite nella CAF Champions League."}
{"id": "2962116", "revid": "2043648", "url": "https://it.wikipedia.org/wiki?curid=2962116", "title": "Poveri in riva al mare", "text": "Poveri in riva al mare (\"Des pauvres au bord de la mer\") \u00e8 un dipinto realizzato olio su tela nel 1903 da Pablo Picasso.\nAttualmente \u00e8 conservato a Washington, nel National Gallery of Art.\nAppartiene ad una fase della produzione di Picasso che la critica definisce periodo blu (1901-1904). Le tre figure umane mostrano chiaramente la preparazione accademica dell'artista; sono definite da una linea di contorno marcata e presentano un aspetto plastico grazie alle ombre e ai contorni neri.\nRiflettono un senso di chiusura in s\u00e9 stessi, il che determina distacco e malinconia. Come le altre opere di questo periodo il tema principale \u00e8 l'incomunicabilit\u00e0, infatti i personaggi sono statici, immobili, incapaci di relazionarsi fra loro."}
{"id": "2962134", "revid": "547034", "url": "https://it.wikipedia.org/wiki?curid=2962134", "title": "Rinaldo Agazzi", "text": "Biografia.\nFiglio di Francesco e Pierina Moscheni, proprietari di un\u2019osteria che si trasferirono da Mapello a Bergamo nel 1871, \u00e8 allievo di Enrico Scuri all'Accademia Carrara di Bergamo e di seguito di Mino Maccari all'Accademia Libera di Roma, unitamente a Giovanni Cavalleri, Giuseppe Aureli, Cesare Bertolotti, Carlo Botti.\nIl suo periodo romano \u00e8 caratterizzato dall'influenza pittorica dei veristi napoletani (come Ettore Tito, Francesco Paolo Michetti, Vincenzo Irolli, Francesco Mancini) che, unita a quella dei lombardi e veneti (Giacomo Favretto, Luigi Nono), ha contribuito fortemente a sviluppare la sua personalit\u00e0 artistica. Aderisce in questa fase al verismo, per poi dedicarsi al ritratto alla maniera di Cesare Tallone.\nNel 1884 rientra a Bergamo, dove si stabilisce in via Osio e lavora presso l\u2019istituto di Arti Grafiche.\nLe precarie condizioni economiche lo spingono a produrre grandi quantit\u00e0 di dipinti di genere di facile vendita, situazione che causa in Agazzi gravi conseguenze personali (viene ricoverato presso un ospedale psichiatrico), cui si aggiungono vicissitudini familiari \ncome l\u2019arresto del cognato, da dove trae spunto per realizzare \"L'arresto\".\nPartecipa alla III Esposizione internazionale d'arte di Venezia del 1899 insieme al fratello minore e suo allievo Ermenegildo. Prende parte a numerose mostre in Italia e all'estero: Torino, Milano, Venezia (1920, XII Esposizione internazionale d'arte, dove espone \"La colazione\"), Bologna, Parigi, Barcellona, Londra ((1913, Mostra degli acquarellisti), Firenze, Monaco di Baviera (1905 e 1909 Quadriennali), Roma (1913, Mostra della Secessione romana), essendo presente a quasi tutte le manifestazioni artistiche europee dal 1884 alla prima guerra mondiale, ottenendo i consensi dei collezionisti e della critica mondiale. \nFra le tante personali allestite vanno ricordate le due postume, al Palazzo della Permanente di Milano nel 1941 con prefazione in catalogo di R. Giolli e di G. Cerrina, a Bergamo nel 1945 con prefazione in catalogo di U. Ronchi e ancora a Bergamo con prefazione in catalogo di Mario Monteverdi.\nA Rinaldo e al fratello Ermenegildo \u00e8 intitolato il Premio Agazzi, concorso di pittura, acquerello e grafica che si svolge a Mapello, paese natale degli artisti.\nOpere.\nArtista di iniziale estrazione verista, derivata dalla sua formazione presso l'Accademia Libera di Roma e dall'influenza del pittore napoletano Antonio Mancini, ottiene i primi riconoscimenti con l'opera \"Il ritratto di Girolamo Bonaparte\", che gli consente l'accesso a numerose esposizioni.\nLa delicata situazione economica e personale si riflette sulla produzione del periodo bergamasco, dove si dedica a pittura di genere facilmente vendibile volta al sostentamento della famiglia, affiancata a dipinti intrisi di forte realismo e opere con determinata valenza sociale (\"Gli schiavi bianchi\").\nGli ultimi anni della sua attivit\u00e0 sono dedicati alla ritrattistica (\"Ritratto di gentiluomo con garofano all'occhiello\"). \nDegna di nota anche la sua produzione a carboncino."}
{"id": "2962136", "revid": "599013", "url": "https://it.wikipedia.org/wiki?curid=2962136", "title": "Dorge Kouemaha", "text": "Carriera.\nClub.\nCresciuto in squadre camerunensi, nel 2004 si trasferisce in Europa dove gioca nei greci dell'Aris Salonicco. Nel 2006 passa agli ungheresi del Tatab\u00e1nya dove resta per due stagioni, prima di trasferirsi al Debrecen.\nNel 2008 approda ai tedeschi del Duisburg segnando 15 reti in campionato. La stagione successiva passa ai belgi del Club Bruges dove segna con continuit\u00e0 in campionato (arrivando terzo nella classifica dei cannonieri belga), in Europa League decisiva \u00e8 stata la sua doppietta il 5 novembre 2009 in trasferta nel 4-2 sul Partizan Belgrado e la rete nel 1-0 sul Valencia del 18 febbraio 2010.\nNazionale.\nKouemaha ha debuttato nella Nazionale del Camerun nel 2008. \u00c8 stato selezionato tra i 30 pre-convocati ai Mondiali di Sudafrica 2010."}
{"id": "2962142", "revid": "28592", "url": "https://it.wikipedia.org/wiki?curid=2962142", "title": "Cattedrale di Chieti", "text": ""}
{"id": "2962149", "revid": "28592", "url": "https://it.wikipedia.org/wiki?curid=2962149", "title": "Duomo di San Mauro", "text": ""}
{"id": "2962153", "revid": "28592", "url": "https://it.wikipedia.org/wiki?curid=2962153", "title": "Vescovo di Chieti", "text": ""}
{"id": "2962156", "revid": "767487", "url": "https://it.wikipedia.org/wiki?curid=2962156", "title": "Virginia Slims of California 1988", "text": "Il Virginia Slims of California 1988 \u00e8 stato un torneo di tennis giocato sul cemento indoor. \u00c8 stata la 17\u00aa edizione del torneo, che fa parte della categoria Tier III nell'ambito del WTA Tour 1988. Si \u00e8 giocato a Oakland negli Stati Uniti, dal 15 al 21 febbraio 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Larisa Neiland 6\u20131, 6\u20132\nDoppio.\n Rosemary Casals / Martina Navr\u00e1tilov\u00e1 hanno battuto in finale Hana Mandl\u00edkov\u00e1 / Jana Novotn\u00e1 6\u20134, 6\u20134"}
{"id": "2962162", "revid": "28592", "url": "https://it.wikipedia.org/wiki?curid=2962162", "title": "Arcivescovo di Nicosia", "text": ""}
{"id": "2962164", "revid": "88812", "url": "https://it.wikipedia.org/wiki?curid=2962164", "title": "Tibi mitto navem prora puppique carentem", "text": ""}
{"id": "2962165", "revid": "287204", "url": "https://it.wikipedia.org/wiki?curid=2962165", "title": "Virginia Slims of California 1988 - Singolare", "text": "Il singolare del Virginia Slims of California 1988 \u00e8 stato un torneo di tennis facente parte del WTA Tour 1988.\nZina Garrison era la detentrice del titolo, ma ha perso in semifinale contro Martina Navr\u00e1tilov\u00e1.\nMartina Navr\u00e1tilov\u00e1 ha battuto in finale 6\u20131, 6\u20132 Larisa Neiland."}
{"id": "2962169", "revid": "838137", "url": "https://it.wikipedia.org/wiki?curid=2962169", "title": "Virginia Slims of California 1988 - Doppio", "text": "Il doppio del Virginia Slims of California 1988 \u00e8 stato un torneo di tennis facente parte del WTA Tour 1988.\nHana Mandl\u00edkov\u00e1 e Wendy Turnbull erano le detentrici del titolo, ma hanno partecipato con partner differenti, la Mandl\u00edkov\u00e1 con Jana Novotn\u00e1 e la Turnbull con Zina Garrison.\nLa Garrison e la Turnbull hanno perso nei quarti di finale contro Mary Joe Fern\u00e1ndez e Terry Phelps.\nLa Mandl\u00edkov\u00e1 e la Novotn\u00e1 hanno perso in finale 6\u20134, 6\u20134 contro Rosemary Casals e Martina Navr\u00e1tilov\u00e1."}
{"id": "2962170", "revid": "30610", "url": "https://it.wikipedia.org/wiki?curid=2962170", "title": "Studio Canova", "text": " \nLo Studio Canova \u00e8 un edificio storico della citt\u00e0 di Roma, in via delle Colonnette 26A-27.\nStoria e descrizione.\nNel 1779 Antonio Canova, scultore e massimo esponente del neoclassicismo, decise di trasferirsi nella citt\u00e0 di Roma. Dopo essersi inserito nella vita cittadina, nel 1803 acquis\u00ec un immobile nel Campo Marzio, vicino al Porto di Ripetta, dove organizz\u00f2 un ampio studio. Si trattava di una vera e propria bottega all'antica, dove Canova, la cui eccellenza (e anche la moda) richiamavano numerosissime commesse, operava insieme a numerosi collaboratori.\nL'edificio ospitava anche reperti archeologici da studio, giunti in vario modo nella disponibilit\u00e0 dello scultore, e che figurano oggi in parte murati nelle pareti anche esterne dell'edificio. Alla morte dell'artista l'immobile, come testimonia la lapide affissa in facciata sull'attuale via Canova nel 1822, fu lasciato in eredit\u00e0 - insieme all'attrezzatura - ad Antonio D'Este, scultore e collaboratore del Canova stesso, e a suo figlio Alessandro.\nL'edificio \u00e8 privato, ma vincolato dallo Stato per il suo interesse storico-artistico nel 1953. Dal 1978 \u00e8 stato trasformato in una galleria d'arte."}
{"id": "2962171", "revid": "125289577", "url": "https://it.wikipedia.org/wiki?curid=2962171", "title": "Episodi di H2O (terza stagione)", "text": "La terza stagione di \"H2O\" \u00e8 stata trasmessa dal 17 maggio 2010 al 2 giugno 2010 su Joi di Mediaset Premium con un doppio episodio giornaliero. Dal 7 giugno 2010 \u00e8 in onda anche su Italia 1 con un episodio giornaliero. Durante la trasmissione degli ultimi episodi della serie, Joi ha unito gli episodi formando un film televisivo da 92 minuti.\nLa prima parte della stagione \u00e8 stata diretta da Jeffrey Walker mentre la seconda da Colin Budds.\nCaccia nella giungla.\nTrama.\nWill vuole tornare alla piscina naturale di Mako e Bella si offre di accompagnarlo perch\u00e9, non conoscendo neanche lei l'isola, le sar\u00e0 pi\u00f9 facile depistarlo. Rikki, per\u00f2, non convinta, li segue a loro insaputa. Mentre percorrono la giungla, Bella e Will si imbattono in un torrente e lei manda avanti il ragazzo, utilizzando poi i suoi poteri per creare delle rocce di cristallo per attraversare senza bagnarsi; tuttavia, la ragazza scivola e cade in acqua, trasformandosi in una sirena. Bella viene per\u00f2 salvata da Rikki, che la asciuga prima che Will, tornato indietro a cercarla, la scopra. Il terzetto continua cos\u00ec l'esplorazione di Mako, arrivando infine alla grotta, dove trovano Cleo e Lewis, andati alla piscina a indagare perch\u00e9 Cleo ha paura di essere attaccata dall'acqua. L'unica cosa diversa da prima \u00e8 una piccola cascata sulla parete di fronte all'entrata subacquea e Rikki riesce a convincere Will di aver sognato tutto. Quando il ragazzo, amareggiato, se ne va, le tre sirene scoprono che, se si avvicinano insieme alla cascata, da essa sorge un piccolo tentacolo.\nIl tuo nemico \u00e8 l'acqua.\nTrama.\nSu consiglio di Bella, Cleo si propone per il posto di assistente addestratrice di delfini al parco acquatico, ottenendo il posto. Mentre \u00e8 al parco, Will entra nella vasca del delfino Ronnie, facendogli fare delle acrobazie: l'addestratore, credendo che sia merito di Cleo, decide di inserirla nello spettacolo. La ragazza, disperata perch\u00e9 non riesce a dare i comandi a Ronnie, riceve l'inaspettato aiuto di Will e cos\u00ec \u00e8 il ragazzo che, durante lo spettacolo, dirige il delfino da sott'acqua.\nIntanto, Rikki licenzia il gruppo di Nate, del quale fa parte anche Bella, per una canzone che il ragazzo stava cantando provando a baciare Rikki, alla fine. All'inizio Bella crede che sia colpa sua perch\u00e9 ha incoraggiato Cleo ad accettare il posto di assistente addestratrice mentre Rikki non era d'accordo, ma, quando sente la canzone di Nate e il ragazzo ci prova con lei, capisce di essersi sbagliata. Chiarite le cose con Rikki, Bella accetta, a nome del gruppo, di tornare a suonare al \"Rikki's\", dove canta una versione modificata della canzone di Nate.\nSan Valentino.\nTrama.\n\u00c8 arrivato San Valentino e Lewis propone a Cleo di andare, come hanno sempre fatto, a pescare. A causa delle continue insistenze di lui, la ragazza, esasperata, gli confessa che, oltre ad essere poco romantico, lei odia pescare. Cleo ha intanto alcuni problemi con Kim: la sorella minore, infatti, \u00e8 indecisa tra due ragazzi e questo la porta a scontrarsi con il padre Don, che la considera ancora una ragazzina. Quando Kim scompare, Cleo va a cercarla, trovandola infine al \"Rikki's\" con i suoi due spasimanti. Kim, per\u00f2, non volendo la sorella tra i piedi, va alla barca del padre per lamentarsi con lui, facendo accidentalmente cadere in acqua Samantha Roberts, della Commissione Parchi Nazionali, venuta a sbrigare alcune formalit\u00e0 per la licenza commerciale di pesca richiesta da Don. Kim \u00e8 amareggiata per quello che \u00e8 successo e, andata in camera di Cleo per scusarsi, le confessa di sentire molto la mancanza della madre e della sorella maggiore, che passa tutto il suo tempo con Rikki e Bella. Intanto, conosciutisi meglio, Don e Sam decidono di uscire insieme: quella sera, mentre Cleo fa un ripasso di ballo al padre, Lewis si presenta a casa Sertori in giacca e cravatta con una rosa per lei.\nNel frattempo, Rikki, piuttosto che celebrare San Valentino, festa per lei troppo commerciale, vorrebbe semplicemente passare del tempo con Zane visto che sono stati molto occupati con il locale; Bella, invece, vorrebbe chiedere a Will di uscire con lei, ma \u00e8 titubante perch\u00e9 non sa come il ragazzo potrebbe reagire. Will per\u00f2, ha gli occhi puntati sempre su Rikki, e, sembra le voglia chiedere di essere la sua ragazza.\nGrandi idee.\nTrama.\nPer aumentare i guadagni del \"Rikki's\", coperto di debiti, Zane acquista delle moto da cross da noleggiare ai clienti e organizza una gara con un premio di mille dollari. Il ragazzo, per\u00f2, conta di essere lui a vincere e non dover cos\u00ec pagare il premio, utilizzando invece i soldi delle iscrizioni per saldare i conti. Bella incoraggia Will a partecipare perch\u00e9 cos\u00ec potr\u00e0 acquistare la nuova attrezzatura da sub. Saputo che Will \u00e8 esperto di motocross, Zane non \u00e8 pi\u00f9 sicuro di vincere e, insieme a Nate, decide di barare: durante la gara, Nate cerca di far uscire di strada Will, senza riuscirci, grazie ai poteri di Bella che fa cadere l'amico imbroglione di Zane: cos\u00ec alla fine \u00e8 Will a vincere. L'avversario, per\u00f2, non vuole pagare; tuttavia, Rikki, disapprovando il comportamento di Zane, d\u00e0 il denaro a Will e mette all'asta le moto per recuperare i soldi per saldare i debiti con i fornitori. \nIntanto, Lewis e Cleo prelevano dei campioni di acqua dalla piscina naturale di Mako e dalla cascata, scoprendo che, mentre prese singolarmente sono assolutamente normali, quando le due acque vengono mischiate si genera un tentacolo.\nSegreti e bugie.\nTrama.\nBella propone a Will di studiare insieme per gli esami e decidono di incontrarsi dopo gli allenamenti del ragazzo; tuttavia, Will perde la cognizione del tempo e non si presenta all'appuntamento. Bella va cos\u00ec a casa sua, dove lo vede incontrarsi con una ragazza pi\u00f9 grande dai capelli rossi. Il giorno seguente, dopo aver trattato male il ragazzo, la sirena va a nuotare a Mako e s'imbatte in Will e nella ragazza con cui l'ha visto incontrarsi: un attimo prima di essere scoperta dai due subacquei, Bella viene salvata da Rikki. Poco dopo, tornate al locale, le due sirene vedono arrivare Will e la ragazza. Andata da lui a fargli una scenata, Bella scopre, con grande imbarazzo, che la rossa non \u00e8 la fidanzata di Will come credeva, ma sua sorella.\nNel frattempo, Lewis approfitta del laboratorio di Scienze della scuola per studiare il tentacolo creato da lui e Cleo, ma la signorina Taylor lo vede e, pensando si tratti del suo progetto pratico di Scienze, gli chiede di portarle una relazione che illustri come ha fatto a creare una palla d'acqua in grado di resistere alla forza di gravit\u00e0.\nFamiglie felici.\nTrama.\nPer presentare alle figlie la nuova fidanzata Sam, con la quale esce gi\u00e0 da un po', Don organizza un picnic in spiaggia, ma Cleo, avendo paura di bagnarsi, si comporta senza volerlo in modo scontroso. Quando sente Kim dire di non volere un'altra donna in casa, Don si convince che nessuna delle figlie approvi la sua scelta e lascia Sam; tuttavia, Cleo lo convince a cambiare idea e, tornato con la donna, Don annuncia il loro fidanzamento, del quale Kim non \u00e8 felice.\nIntanto, il \"Rikki's\" cerca una nuova cameriera e, senza prima consultare la socia, Zane assume Sophie, la sorella di Will. Rikki, per\u00f2, non \u00e8 contenta della scelta perch\u00e9, oltre a essere lei la responsabile delle assunzioni, anche Bella si era proposta per il lavoro. Le due ragazze vengono cos\u00ec assunte in prova per un giorno e alla fine Bella decide di lasciare il posto a Sophie, accontentandosi di cantare, perch\u00e9 \u00e8 quella che ha pi\u00f9 bisogno di soldi.\nRapita.\nTrama.\nApprofittando dell'assenza di Don e Kim, le sirene e Lewis si riuniscono a casa di Cleo per affrontare la Luna piena. Poco prima che sorga la Luna, Will si presenta a casa di Cleo per parlare con Bella, e i due escono in giardino. Will chiede alla ragazza di andare con lui a Mako, ma Bella rifiuta e, mentre il ragazzo si allontana arrabbiato, Bella viene rapita dal tentacolo. Convinto da Cleo e Rikki a lasciar cercare Bella a loro, Will si dirige verso Mako con Lewis che, non essendo riuscito a farlo desistere, ha deciso di seguirlo. Anche Cleo e Rikki vanno alla piscina naturale, dove il tentacolo sta cercando di trasformare Bella in acqua. Dopo aver salvato l'amica, le sirene si allontanano poco prima che Will e Lewis entrino nella grotta. Qui Will vede, incastonata nella parete, la torcia che aveva con s\u00e9 durante la precedente Luna piena e, dopo aver staccato il pezzo di roccia, il giorno seguente lo mostra alle sirene e a Lewis come prova di non aver sognato tutto e dice loro di essere determinato a scoprire il segreto di Mako.\nL'apprendista stregone.\nTrama.\nAll'insaputa di Lewis, che le ha detto di buttarlo, Cleo decide di fare degli esperimenti sul tentacolo magico di Mako che hanno creato, e a questo scopo invita a casa sua Rikki e Bella. Rimasta da sola in camera di Cleo, Rikki fa evaporare il tentacolo usando i suoi poteri, ma il vapore, condensandosi, gocciola nella vaschetta di Hector, il pesce di Cleo, e lo ingloba, formando una palla d'acqua che comincia a fluttuare per casa e poi in giardino. Alla fine, Bella recupera Hector trasformando la palla d'acqua in gelatina, ma Will, andato a casa di Cleo a cercare le ragazze per confrontare gli appunti delle lezioni, \u00e8 sicuro che, nonostante Bella lo neghi, abbia fatto qualcosa di strano.\nIntanto Lewis, mandato da Cleo a giocare a golf con il padre, sta battendo l'uomo pur essendo la prima volta che prende in mano una mazza; tuttavia, vedendo che Don \u00e8 abbattuto, il ragazzo lo lascia vincere.\nRivelazione.\nTrama.\nMentre nuota, Bella trova il fossile di una conchiglia che decide di regalare a Will per la sua collezione. Nonostante Cleo e Rikki le dicano di stare il pi\u00f9 lontana possibile dal ragazzo. Will chiede a Bella di fare una passeggiata con lui sulla spiaggia, e la ragazza accetta. Durante la passeggiata Will invita Bella a fare una nuotata con lui, ma la sirena rifiuta cos\u00ec il ragazzo va da solo. Uscito dall'acqua Will prova a baciare Bella, ma le tocca la guancia con la mano bagnata e lei corre in mare. \nIntanto, al \"Rikki's\", Sophie racconta a Cleo e Rikki della conchiglia regalata da Bella al fratello e che ha intenzione di far fare una perizia per scoprire quanto vale. Essendo una conchiglia che si trova soltanto nei punti pi\u00f9 profondi dell'oceano, Rikki va a casa di Will e, mentre Cleo distrae Sophie, usa i suoi poteri per distruggere il fossile. Tornata al locale, Rikki intima a Bella di tagliare ogni legame con Will perch\u00e9 a casa sua ha trovato delle carte che dimostrano che il ragazzo \u00e8 ormai vicinissimo a collegare le sirene a Mako. La ragazza va a casa di Will a dirgli che non possono pi\u00f9 vedersi, ma il ragazzo le risponde di sapere che i suoi segreti sono legati all'acqua, gliene versa un bicchiere sul braccio e, quando Bella si tuffa in mare, la segue a ruota, scoprendo che \u00e8 una sirena. La ragazza gli racconta quindi di quando \u00e8 diventata sirena a 9 anni in Irlanda, ma nega che anche Cleo e Rikki lo siano, dicendogli che lui \u00e8 l'unico a sapere il suo segreto. \nQuella sera, al \"Rikki's\", Bella vede Will parlare con Sophie e crede che il ragazzo le stia raccontando tutto, ma poco dopo lui la rassicura, dicendole che manterr\u00e0 il segreto.\nSolo una ragazza nel cuore.\nTrama.\nSophie sottopone Will a un duro allenamento per presentarlo a un probabile sponsor, ma il ragazzo preferisce andare a nuotare in mare aperto. Presto, Bella si rende conto che Will sembra pi\u00f9 interessato alla lei sirena che non a conoscerla per com'\u00e8 davvero, e decide di allontanarlo.\nIntanto, al \"Rikki's\", le altre due sirene devono gestire una festa per bambini. Per intrattenerli, Rikki si veste da clown, ma, visto che non \u00e8 tanto brava, Cleo ha l'idea di sfruttare i propri poteri per far divertire i piccoli\nDelitto e castigo.\nTrama.\nPer il compleanno di Rikki, Cleo e Bella creano una statuetta di cristallo a forma di sirena e la regalano all'amica. Quando Sophie la vede, la mostra anche a Will, che comincia a sospettare che Bella non gli abbia detto tutto. Mentre le due sirene vanno alla piscina naturale per organizzare una festa a sorpresa con Zane e Lewis, la festeggiata viene rapita e imbavagliata da due uomini, dai quali era andata a restituire delle banconote false con cui avevano pagato un ordine: Rikki, per\u00f2, riesce a mandare un messaggio d'aiuto a Cleo e Bella. Tuttavia, soltanto Will sa dove \u00e8 andata la ragazza e, per farselo dire, Cleo e Bella sono costrette a rivelargli che non c'\u00e8 una sola sirena. Andato al molo, il gruppetto riesce a salvare Rikki poco prima che la barca sulla quale era prigioniera esploda e, dopo che la polizia arresta i due falsari, le sirene e Will raggiungono Zane e Lewis a Mako per festeggiare.\nAvere e trattenere.\nTrama.\nLewis viene ammesso all'Istituto americano di Biologia Marina, ma, visto che dovr\u00e0 stare via per tre anni, non sa come dirlo a Cleo, che intanto sta organizzando le nozze di Don e Sam. Non volendo rovinarle la cerimonia, il ragazzo decide di tacerle la notizia, anche se la partenza \u00e8 fissata per il giorno dopo il matrimonio, ma Kim, sentendolo che si confida con Rikki, racconta tutto a Cleo. Quest'ultima, pur essendo molto triste, decide di andare avanti comunque con i preparativi, e Kim, di conseguenza, ruba le fedi e poi, durante il matrimonio, attiva l'impianto di irrigazione, causando cos\u00ec l'interruzione della cerimonia. Nel frattempo, Lewis, resosi conto che, se partir\u00e0, lui e Cleo dovranno lasciarsi perch\u00e9 una relazione a distanza ha poche possibilit\u00e0 di sopravvivere, decide di restare e aiuta Cleo a organizzare in fretta un nuovo matrimonio a Mako, dove, dopo che Kim chiede scusa e restituisce le fedi, Sam e Don si sposano. Durante i festeggiamenti, Cleo convince Lewis a dare una possibilit\u00e0 alla loro storia e lo esorta a partire per realizzare il suo sogno, cos\u00ec Lewis accetta il suo consiglio e parte.\nMagie da sirene.\nTrama.\nZane si offre di fare da sponsor a Will, e i due ragazzi, insieme a Sophie, escono in mare aperto con una barca per testare l'apnea di Will. L'obiettivo di Zane, per\u00f2, \u00e8 dimostrare di essere lui il pi\u00f9 bravo; infatti, riesce a raggiungere una profondit\u00e0 di 40 metri, contro i 30 di Will, ma solo perch\u00e9 Nate lo aspettava sott'acqua con una bombola d'ossigeno. Punto nell'orgoglio, Will decide di arrivare a 60 metri, ma si tuffa senza rallentare il battito cardiaco e quindi, pur raggiungendo il suo obiettivo, sviene. Non vedendolo riemergere, Zane chiama Rikki, che accorre sul posto e bacia pi\u00f9 volte Will per farlo riprendere, aiutandolo poi, senza farsi vedere da Sophie, a tornare in superficie. \nNel frattempo, Cleo e Bella rompono la roccia della piscina di Mako portata via da Will e trovano un cristallo identico a quello che Bella porta al collo e da lei recuperato sul fondo della piscina in Irlanda nella quale \u00e8 diventata sirena.\nGioco di potere.\nTrama.\nVolendo aiutare il Programma Salvataggio Delfini del parco acquatico, Bella decide di proporre un concerto per raccogliere fondi al \"Rikki's\", ma Sophie, sentendola che ne parla con Will, presenta l'idea a Rikki e Zane spacciandola per propria, e le viene affidata l'intera organizzazione dell'evento. Bella, pur non essendo contenta che la sorella di Will le abbia rubato l'idea, decide di collaborare comunque perch\u00e9 ci tiene ai delfini, ma, quando Sophie pretende che la band suoni le canzoni decise da lei, si licenziano. Un'ora prima dell'inizio del concerto, Rikki e Zane scoprono che le band che dovevano presentarsi non verranno perch\u00e9 Sophie ha chiesto dei soldi per coprire i costi sia a loro sia al parco acquatico, che per questo vorrebbe annullare il concerto. Di conseguenza, Sophie viene licenziata e al concerto canta Bella.\nIntanto, Sam si trasferisce a casa Sertori, portando con s\u00e9 i souvenir dei viaggi in Africa e le ricette della cucina etnica. Tuttavia Kim, non contenta dei cambiamenti, architetta uno scherzo a danno della matrigna, allentando la guarnizione del rubinetto del bagno in modo che schizzi l'acqua in faccia. A rimanerne vittima \u00e8 per\u00f2 Cleo, che, trasformatasi in sirena, impedisce a Sam di usare il bagno nonostante la donna ne abbia urgente bisogno perch\u00e9 deve andare al lavoro e si sta facendo tardi. Nonostante questo episodio, Sam sa che non \u00e8 Cleo a non volerla in casa, ma Kim.\nIl lato oscuro.\nTrama.\nLe sirene decidono di passare la notte di Luna piena al \"Rikki's\", insieme a Will e a Zane. Nate, per\u00f2, credendo che ci sia in programma una festa, si presenta al locale con alcuni amici, e, quando Rikki arriva e li vede, litiga con Zane perch\u00e9 ha permesso loro di restare: furibonda, va a Mako per distruggere il tentacolo. Qui, la ragazza riesce a comunicare con la strana creatura e le impedisce di attaccare Will, giunto a salvarla. La sirena gli fa promettere, per\u00f2, che non racconter\u00e0 l'accaduto a Cleo e Bella.\nIntanto, Cleo deve vedersela con Kim, uscita di casa di nascosto e presentatasi al \"Rikki's\" con le amiche per fare festa. All'improvviso, arriva anche Don, venuto a cercare la figlia minore, e, dopo una ramanzina, si esibisce al karaoke, mettendo le due ragazze in imbarazzo.\nAttrazione magnetica.\nTrama.\nCleo scopre che la roccia della grotta di Mako \u00e8 magnetica e, per saperne di pi\u00f9, accetta l'aiuto di Ryan, un giovane collega di Sam appassionato di rocce, ospite a casa Sertori per cena. Rikki, per\u00f2, non \u00e8 d'accordo che il ragazzo venga coinvolto e comincia ad allontanarsi dalle amiche. Le analisi sul campione rivelano un magnetismo molto forte riscontrato in precedenza solo sulla Luna e per questo Cleo deduce che l'intera grotta sia costituita da roccia lunare, fatto che spiega anche la stretta relazione tra la piscina naturale e le fasi lunari. Vedendo Cleo e Bella preoccupate dopo l'ennesimo litigio con Rikki, Will racconta loro quello che \u00e8 accaduto al plenilunio, nonostante avesse promesso di non dire nulla.\nNella luce.\nTrama.\nRyan chiede a Cleo di poter fare altre analisi sul campione di roccia magnetica, ma la ragazza non \u00e8 disposta a dirgli dove l'ha trovato; tuttavia, Kim gli dice che la sorella passa molto tempo a Mako e il ragazzo si dirige all'isola. Qui, viene notato da Rikki, che, allarmata, comunica la cosa alle amiche, ma Cleo e Bella sono scettiche e la sirena decide di chiedere aiuto a Zane. Quest'ultimo, per\u00f2, ha un appuntamento con Sophie per parlare della sponsorizzazione di Will, e quando Rikki lo scopre va su tutte le furie: la coppia, a causa anche della gelosia di Zane, ha un furioso litigio, durante il quale il ragazzo dice a Rikki di essere stanco della sua ossessione per Mako. La ragazza va quindi da sola all'isola per sabotare Ryan, e qui viene raggiunta da Will. Ryan, per\u00f2, vedendo dei movimenti tra le foglie, comincia a inseguirli e, durante la fuga, Rikki e Will lo portano accidentalmente alla piscina naturale. Quando Ryan se ne va, Cleo e Bella si scusano con Rikki per non averle creduto e, tornate unite come un tempo, la ragazza racconta loro che, durante il plenilunio, ha avuto l'impressione che il tentacolo volesse dirle qualcosa.\nSeparazione.\nTrama.\n\u00c8 arrivato il giorno della gara d'immersione della Gold Coast alla quale partecipa Will, e Cleo porta Rikki al parco acquatico per farla distrarre, visto che la ragazza non ne pu\u00f2 pi\u00f9 di avere Zane intorno. Qui, le due sirene vengono raggiunte da Bella, e insieme decidono di andare da Will per sostenerlo da sott'acqua. Il ragazzo riesce ad arrivare a 80 metri di profondit\u00e0, vincendo, e Sophie e Zane, euforici, si baciano senza sapere che le sirene li stanno osservando da una boa poco distante. Dopo la vittoria, Will dice alla sorella che ha deciso che non garegger\u00e0 pi\u00f9 perch\u00e9 Bella gli ha fatto capire che deve immergersi soltanto perch\u00e9 gli piace, non per soddisfare le ambizioni di Sophie. Intanto, Rikki lascia Zane.\nRegina per un giorno.\nTrama.\nNon riuscendo a gestire il \"Rikki's\" da solo, Zane assume Sophie come direttrice, e la ragazza inizia subito a modificare lo stile del locale. Intanto, Bella perde il controllo dei suoi poteri, cominciando a trasformare accidentalmente tutti i liquidi che la circondano in gelatina ogni volta che starnutisce. Non riuscendo a capirne il motivo, la ragazza chiede a Cleo di sostituirla temporaneamente come cantante del gruppo, ma l'amica \u00e8 totalmente stonata. Mentre Bella va al locale per vedere se la causa dell'allergia \u00e8 uno dei nuovi fiori messi da Sophie, Rikki \u00e8 sola con Will a casa sua, annusa un'acqua di colonia e starnutisce, incendiando una foto. Capendo cos\u00ec che il fattore scatenante degli starnuti di Bella \u00e8 il profumo di Will, Rikki va al locale per dirlo a Bella e, dopo che Will si \u00e8 lavato, la sirena sale sul palco a cantare al posto di Cleo. \nIl ladro di gioielli.\nTrama.\nWill trasforma il cristallo blu in un ciondolo uguale a quello di Bella e lo regala a Rikki, scatenando la gelosia di Zane. Quella sera, le sirene e Will vanno a studiare a casa di Cleo, e quest'ultima nota che i due cristalli si attraggono l'uno con l'altro. Quando provano a farli toccare, per\u00f2, salta la corrente e, visto che non sanno ancora la portata del potere delle due pietre, Will prende in custodia il ciondolo di Rikki. La mattina dopo, Sophie chiede a Will che cosa c'\u00e8 tra lui e Rikki, e il fratello le risponde che sono soltanto amici. Sophie racconta a Zane che Rikki e Will si frequentano, il ragazzo va quindi a casa di Will per affrontarlo, ma, non trovandolo, prende il ciondolo di Rikki. Intanto, a Mako, utilizzando la collana di Bella, le sirene trovano un terzo cristallo e, quando vanno da Will, nel frattempo tornato a casa, per mostrarglielo, scoprono che la collana di Rikki \u00e8 stata rubata. La sirena, sicura che il ladro sia Zane, va da lui al locale, dove il ragazzo le dice che, se si separano, lui non manterr\u00e0 pi\u00f9 il segreto. Mentre discutono, arriva anche Sophie, ma il sopraggiungere di Cleo e Bella, che fanno saltare la corrente grazie ai cristalli, permette a Rikki di andarsene indisturbata dopo aver ripreso il suo ciondolo. Il giorno seguente, Will trasforma anche il cristallo di Cleo in un ciondolo e le tre sirene vanno da Zane a chiedergli se ha raccontato di loro a Sophie, ma lui promette che manterr\u00e0 il segreto.\nLe sovrane di Mako.\nTrama.\n\u00c8 arrivato il giorno di una nuova Luna piena, che sorge, contrariamente ai calcoli fatti dalle sirene, proprio mentre stanno sostenendo un importante esame di Scienze a scuola. Quando l'esame viene rinviato a causa dell'effetto della Luna sull'impianto di irrigazione, Cleo, Rikki e Bella vanno a Mako: qui, il tentacolo mostra loro delle fessure nella roccia nelle quali incastonare i ciondoli. Una volta inserite, le pietre danno origine a un filmato nel quale si vede una cometa che si dirige verso la Terra. La proiezione viene per\u00f2 interrotta da Zane, che, mandando a monte un appuntamento con Sophie, arriva alla piscina naturale con Will perch\u00e9 era preoccupato per Rikki. Il giorno dopo, sostenuto l'esame, le sirene s'interrogano su quello che hanno visto, non sapendo se considerarlo un evento del passato o qualcosa che deve ancora accadere. Rikki, per\u00f2, \u00e8 sicura che la chiave di tutto si celi nella parte che non sono riuscite a vedere.\nLa festa sulla spiaggia.\nTrama.\nMentre Cleo riceve un telescopio in regalo da Ryan, Bella vorrebbe invitare Will ad andare insieme alla festa per la fine dell'anno scolastico che si terr\u00e0 sulla spiaggia, ma la sirena non osa fare il primo passo. Per esercitarsi a chiedere un appuntamento a Bella, Will chiede l'aiuto di Rikki, ma Bella, recatasi a casa del ragazzo per chiedergli di andare alla festa con lei, lo sente domandarlo a Rikki, e non sapendo che si stava esercitando per chiederlo a lei decide di invitare Nate. Sophie, volendo che Zane si tolga finalmente di testa la ex e cambi il nome del locale, consiglia a Will di invitare Rikki. Quando Zane vede Rikki e Will insieme si avventa contro il ragazzo. Quest'ultimo, per difendersi, urla che a lui piace Bella, ma quando la sirena, incredula, gli si avvicina per chiedergli spiegazioni, viene bagnata da una bibita accidentalmente rovesciata da Nate. Bella corre quindi in acqua, seguita da Will, e, dopo essersi chiariti, i due si baciano e si mettono insieme. Intanto, tornato al locale, Zane dice a Sophie che Rikki e suo fratello non sono mai stati insieme, come lei invece gli aveva fatto credere, e che il locale non cambier\u00e0 nome.\nTroppo vicini per star bene.\nTrama.\nA causa delle pressioni di Kim, che insiste per andare in vacanza in un posto lussuoso, Don trova un secondo lavoro al parco marino come capitano di una nave pirata. Il suo spettacolo ha talmente tanto successo che la direzione decide di cancellare quello di Cleo con il delfino Ronnie. Don, per\u00f2, sapendo quanto la figlia tenga alla sua esibizione con Ronnie, si licenzia.\nIntanto, Bella cerca di conoscersi meglio con Will e condividere i reciproci interessi, ma per sbaglio rompe il fossile preferito di Will e i due litigano. Per scusarsi Bella trova un fossile uguale a quello rotto e cos\u00ec decide di regalarglielo. Will vedendo il fossile bacia Bella e, tornati a casa di Will fanno pace.\nAppuntamento col destino.\nTrama.\nAndate alla piscina naturale, Cleo, Rikki e Bella si accorgono che la temperatura \u00e8 aumentata e la bussola, mentre di solito impazziva, ora punta verso sud. Inoltre, Cleo viene a sapere da Sam che tutti i pesci attorno a Mako sono scappati, forse a causa di una cometa che, dopo 150 anni, sta arrivando da sud ed \u00e8 entrata nel sistema solare proprio quando sono cominciati gli attacchi dell'acqua. Certe che non sia una coincidenza, le sirene, per saperne di pi\u00f9, riescono ad evocare il tentacolo e finire di vedere il filmato, che mostra loro una cometa che si schianta su Mako. Dopo aver dedotto che l'isola e la cometa si attraggono perch\u00e9 fatte della stessa materia, le ragazze capiscono che la loro missione \u00e8 impedire l'impatto.\nIntanto, Ryan riconosce nei ciondoli di Cleo, Rikki e Bella dei cristalli visti a Mako. Sophie, non volendo perdere il lavoro al locale perch\u00e9 sta fallendo, entra in affari con Ryan e insieme convincono Zane a investire nel loro progetto di recupero dei cristalli, che, essendo di grande valore, potrebbero risollevare il \"Rikki's\". Zane, all'inizio titubante, accetta, e i tre si dirigono durante la notte alla piscina naturale, scoprendo che le pareti sono piene di cristallo.\nIl diploma.\nTrama.\nAlla piscina naturale Rikki scopre che qualcuno ha trovato il cristallo: Bella racconta a Will e Cleo la storia di Eva, una sirena irlandese che 150 anni prima, era riuscita a creare una torre di luce che aveva respinto la cometa. Intanto, Sophie e Ryan tornano a Mako per prendere altro cristallo e le sirene, avvertite da Zane, arrivano proprio nel momento in cui Ryan fa esplodere con la dinamite la parete. Nonostante Will, arrivato sull'isola con Zane, faccia capire a Sophie di aver sbagliato, la magia della piscina naturale, a causa dell'esplosione, svanisce per sempre. Nel frattempo a casa di Cleo si organizza una specie di cerimonia per la cometa, ma poi Sam capisce che se la cometa atterrasse sulla Terra, potrebbe rimanere senza vita. Bella, dopo aver capito che la torre di luce era in realt\u00e0 acqua energiazzata, decide di affrontare la cometa da sola e sacrificarsi come aveva fatto Eva, ma Cleo e Rikki glielo impediscono. Le tre sirene, utilizzando i propri poteri fino allo sfinimento, riescono ad evocare una torre d'acqua e luce che colpisce la cometa, allontanandola dalla Terra. Il giorno dopo, alla cerimonia dei diplomi, con grande sorpresa arriva anche Lewis e il gruppo va a festeggiare la fine degli esami al Rikki's. Tutti sono fidanzati, tranne Zane e Rikki (ancora visibilmente innamorati). Bella, per festeggiare, canta la canzone della sigla: No ordinary girl."}
{"id": "2962173", "revid": "767487", "url": "https://it.wikipedia.org/wiki?curid=2962173", "title": "Virginia Slims of Houston 1988", "text": "Il Virginia Slims of Houston 1988 \u00e8 stato un torneo di tennis giocato sulla terra battuta.\n\u00c8 stata la 18\u00aa edizione del torneo, che fa parte della categoria Tier III nell'ambito del WTA Tour 1988.\nSi \u00e8 giocato al Westside Tennis Club di Houston negli Stati Uniti, dal 18 al 24 aprile 1988.\nCampionesse.\nSingolare.\n Chris Evert ha battuto in finale Martina Navr\u00e1tilov\u00e1 6\u20130, 6\u20134\nDoppio.\n Katrina Adams / Zina Garrison hanno battuto in finale Lori McNeil / Martina Navr\u00e1tilov\u00e1 6\u20137, 6\u20132, 6\u20134"}
{"id": "2962174", "revid": "1543377", "url": "https://it.wikipedia.org/wiki?curid=2962174", "title": "Sigma Scorpii", "text": "Sigma Scorpii (\u03c3 Sco / \u03c3 Scorpii, conosciuta anche come Al Niyat) \u00e8 una stella multipla, composta da quattro componenti, appartenente alla costellazione dello Scorpione. Nonostante abbia magnitudine apparente 2,90, \u00e8 solo l'undicesima stella in ordine di luminosit\u00e0 all'interno della costellazione. Ci\u00f2 \u00e8 dovuto alla ricchezza di stelle con magnitudine apparente inferiore a 3 che lo Scorpione pu\u00f2 vantare. Si tratta infatti della costellazione che ha il maggior numero di stelle aventi questa luminosit\u00e0. Il nome proprio \"Al Niyat\" pu\u00f2 confondere in quanto \u00e8 attribuito anche a Tau Scorpii o all'asterismo formato da \u03c3 e \u03c4 Scorpii.\nOsservazione.\nSigma Scorpii \u00e8 una delle stelle che formano la testa dello Scorpione. Si individua abbastanza facilmente in quanto si trova a circa tre gradi a nord-ovest di Antares, la stella pi\u00f9 luminosa della costellazione. Essa in particolare si trova fra Antares e l'arco di tre stelle luminose che formano la parte anteriore della figura mitologica: Graffias, Dschubba e Pi Scorpii.\nEssendo posta 25\u00b0 sotto l'equatore celeste, Sigma Scorpii \u00e8 una stella dell'emisfero australe. Le sue possibilit\u00e0 di osservazione nell'emisfero boreale sono tuttavia abbastanza ampie. Essa \u00e8 infatti osservabile fino al 65\u00ba parallelo N, cio\u00e8 quasi fino al circolo polare artico. Restano escluse solo buona parte della Groenlandia, le regioni pi\u00f9 settentrionali del Canada e della Russia, oltre che l'Islanda e parte della Svezia e della Norvegia. D'altra parte questa stessa declinazione comporta che essa sia circumpolare solo pi\u00f9 a sud del 65\u00ba parallelo S, cio\u00e8 solo nelle regioni del continente antartico.\nI mesi migliori per la sua osservazione sono quelli che corrispondono all'estate boreale, da maggio ad agosto.\nAmbiente galattico.\nSigma Scorpii fa parte, come molte stelle brillanti della costellazione dello Scorpione, dell'associazione stellare Scorpius-Centaurus, l'associazione OB pi\u00f9 vicina alla Terra. Questa associazione \u00e8 molto estesa, essendo formata da forse 1.200 stelle con masse pari o superiori alle 15 M\u2609. Esse si sono formate in un tempo compreso fra i 5 e i 17-22 milioni di anni. Le stelle pi\u00f9 massicce dell'associazione sono probabilmente gi\u00e0 esplose in supernovae, che hanno dato origine ad ulteriori fenomeni di formazione stellare.\nL'associazione Scorpius-Centaurus \u00e8 divisa in tre sottogruppi di stelle, chiamati \"Scorpione superiore\", \"Centauro superiore-Lupo\" e \"Centauro inferiore-Croce\". Sigma Scorpii fa quasi sicuramente parte del primo di questi sottogruppi, noto anche come Associazione di Antares, sebbene non sia chiaro se Antares faccia parte del sottogruppo o meno. L'associazione Scorpione superiore, che comprende le stelle poste in corrispondenza della testa dello Scorpione, \u00e8 il sottogruppo pi\u00f9 giovane dei tre, essendosi formato circa 5 milioni di anni fa. La distanza media del sottogruppo dalla Terra \u00e8 circa 500-600 anni luce. Sigma Scorpii, in particolare, dista da noi 620 \u00b1 60 anni luce.\nIn prossimit\u00e0 di Sigma Scorpii si pu\u00f2 osservare la nebulosa a emissione e a riflessione Sh2-9, che viene fatta brillare proprio da questa stella. Parte della nube si limita a riflettere la radiazione di Sigma Scorpii (che nel visibile \u00e8 di colore azzurro), mentre la parte che riceve pi\u00f9 intensamente tale radiazione viene ionizzata ed emette a sua volta una luce di colore rossastro. Il gas che forma la nebulosa \u00e8 probabilmente un residuo della grande nube molecolare da cui si \u00e8 formato il sottogruppo dello Scorpione superiore.\nCaratteristiche.\nIl sistema.\nIl sistema stellare di Sigma Scorpii \u00e8 formato da quattro componenti. Tramite i telescopi se ne possono risolvere tre: a 0,4 secondi d'arco dalla principale, che ha magnitudine 2,9 e che \u00e8 chiamata \"Sigma Scorpii A\", si pu\u00f2 osservare una stella azzurra di magnitudine 5,2, chiamata \"Sigma Scorpii C\"; pi\u00f9 distante, a 20 secondi d'arco, \u00e8 risolvibile un'altra componente azzurro-bianca pi\u00f9 debole, di magnitudine 8,7, chiamata \"Sigma Scorpii B\". La principale \u00e8 sua volta una binaria spettroscopica, formata da due componenti, che orbitano l'una intorno all'altra con un periodo di 33 giorni. L'et\u00e0 del sistema \u00e8 stimata essere 10 milioni di anni, ma questa stima \u00e8 solo in parte compatibile con l'appartenenza del sistema al sottogruppo dello Scorpione superiore, visto che l'et\u00e0 media di quest'ultimo \u00e8 5 milioni di anni.\nIl sistema Sigma Scorpii A.\nLe due componenti di Sigma Scorpii A sono costituite da una stella gigante di classe spettrale B1 e di una stella di sequenza principale di classe B1. A volte la stella di sequenza principale viene classificata come appartenente alla classe spettrale O9. Le due componenti orbitano l'una intorno all'altra in un'orbita moderatamente eccentrica: in uno studio del 2007 \u00e8 stata calcolato \"e\" = 0.3220, ma studi precedenti riportano eccentricit\u00e0 pi\u00f9 accentuate. L'orbita \u00e8 inclinata di 158\u00b0 rispetto alla nostra visuale e ha un semiasse maggiore di 0,38 \u00b1 0,07 UA (circa 57 milioni di km) e un semiasse minore di 0,25 \u00b1 0,03 UA, pari a circa 37 milioni di km.\nLa principale di Sigma Scorpii A.\nTra le due stelle che compongono la coppia Sigma Scorpii A, la stella gigante \u00e8 la pi\u00f9 massiccia. Infatti essa ha gi\u00e0 abbandonato la sequenza principale e si trova pertanto in uno stadio di evoluzione pi\u00f9 avanzato di quello della sua compagna. Poich\u00e9 tanto pi\u00f9 una stella \u00e8 massiccia, tanto pi\u00f9 veloce \u00e8 la sua evoluzione, ne segue che la stella gigante ha una massa maggiore della sua compagna. La sua massa \u00e8 calcolata essere 18,4 \u00b1 5,4 volte quella del Sole e il suo raggio 12,7 \u00b1 1,8 volte quello della nostra stella. Stelle di queste dimensioni e di questa massa sono molto luminose: questa stella \u00e8 infatti 29.000 \u00b1 8.000 volte pi\u00f9 luminosa di quanto non lo sia il Sole e la sua magnitudine assoluta \u00e8 \u22124,12 \u00b1 0,34.\nQuesta stella \u00e8 anche una variabile del tipo Beta Cephei. Si tratta di stelle che hanno da poco abbandonato la sequenza principale e che pulsano contraendosi ed espandendosi ritmicamente. Il massimo di luminosit\u00e0 si registra nel momento di massima contrazione della stella. Si tratta di solito di stelle che appartengono alle prime sottoclassi della classe spettrale B e hanno masse comprese tra le 9 e le 17 M\u2299. Le variazioni della principale del sistema Sigma Scorpii A possono essere spiegate mediante la sovrapposizione di quattro differenti periodi, due dei quali sono rilevabili anche mediante variazioni nella velocit\u00e0 radiale: questi ultimi hanno durata 0,2468 e 0,2396 giorni e ampiezza, rispettivamente, di 0,007 e 0,02 magnitudini. In particolare quest'ultimo periodo domina sia le variazioni di luminosit\u00e0 che quelle della velocit\u00e0 radiale. Come in tutte le variabili Beta Cephei, l'ampiezza della variazione del periodo dominante non \u00e8 costante in tutte le lunghezze d'onda ed \u00e8 particolarmente accentuata nell'ultravioletto. Invece la variazione del periodo secondario \u00e8 costante in tutte le lunghezze d'onda. Inoltre mentre il periodo dominante determina una differenza della temperatura superficiale della stella di circa 2.500-4.000 K, il periodo secondario determina cambiamenti di temperatura insignificanti.\nLa curva disegnata dalla variazione principale non \u00e8 sinusoidale, ma \u00e8 maggiormente scoscesa nella fase discendente che in quella ascendente. Inoltre nella fase discendente si presenta un breve periodo in cui non si registra alcuna variazione. Infine questo periodo si sta leggermente allungando, al ritmo di 3 secondi per secolo. Questo allungamento del periodo di variazione sembra tipico delle variabili Beta Cephei che hanno un nucleo di elio inerte e che stanno fondendo una shell di idrogeno intorno ad esso. La principale di Beta Scorpii A si trova quindi probabilmente in questa fase evolutiva.\nLa secondaria di Sigma Scorpii A.\nLa secondaria di Sigma Scorpii A \u00e8 una stella di sequenza principale che si trova fra la classe spettrale O e quella B e che \u00e8 stata variamente classificata come O9 o O9,5 o B1. In ogni caso si tratta, data la sua classe, di una stella massiccia e luminosa, sebbene non come la principale. La sua massa \u00e8 stimata essere, infatti, 11,9 \u00b1 3,1 volte quella del Sole. Con una magnitudine assoluta \u22123,32 \u00b1 0,34, questa stella \u00e8 16.000 \u00b1 4.000 volte pi\u00f9 luminosa del Sole. Uno dei fattori che determina questa notevole brillantezza \u00e8 dato dall'elevata temperatura superficiale, che si aggira intorno ai 25.000 K e che fa s\u00ec che una consistente porzione della sua radiazione sia distribuita nelle frequenze dell'ultravioletto.\nSigma Scorpii B e C.\nSigma Scorpii C \u00e8 una stella azzurra di sequenza principale che orbita intorno al sistema di Sigma Scorpii A. La sua distanza dalla coppia centrale \u00e8 almeno 120 UA (circa 18 miliardi di km), cio\u00e8 almeno quattro volte la distanza fra il Sole e Nettuno. La sua classe spettrale \u00e8 B7.\nSigma Scorpii B \u00e8 anch'essa una stella azzurra di sequenza principale, ma un po' meno massiccia di Sigma Scorpii C, essendo classificata come stella di classe B9,5. Essa dista dalle sue tre compagne almeno 4500 UA (675 miliardi di km).\nEtimologia.\nIl nome proprio \"Al Niyat\" deriva dall', \"al-niy\u0101\u0163\", che significa \"le arterie\". Questo nome ha origine dal fatto che gli arabi consideravano Antares (\u03b1 Scorpii), la stella pi\u00f9 luminosa dello Scorpione, come il cuore di questa costellazione, sia per la sua posizione al centro della costellazione che per il suo colore rosso. Di conseguenza le stelle brillanti nelle vicinanze di Antares, Sigma Scorpii e Tau Scorpii, venivano concepite come le arterie che si dipartono dal cuore."}
{"id": "2962177", "revid": "599013", "url": "https://it.wikipedia.org/wiki?curid=2962177", "title": "Serkan K\u0131r\u0131nt\u0131l\u0131", "text": "Carriera.\nClub.\nHa giocato nella prima divisione turca.\nNazionale.\nHa partecipato ai Mondiali Under-20 del 2005; per diversi anni (dal 2007 al 2018) ha ricevuto convocazioni in nazionale maggiore, nella quale ha giocato in totale 4 partite."}
{"id": "2962178", "revid": "1442080", "url": "https://it.wikipedia.org/wiki?curid=2962178", "title": "Virginia Slims of Houston 1988 - Singolare", "text": "Il singolare del Virginia Slims of Houston 1988 \u00e8 stato un torneo di tennis facente parte del WTA Tour 1988.\nChris Evert era la detentrice del titolo e ha battuto in finale 6\u20130, 6\u20134 Martina Navr\u00e1tilov\u00e1."}
{"id": "2962182", "revid": "838137", "url": "https://it.wikipedia.org/wiki?curid=2962182", "title": "Virginia Slims of Houston 1988 - Doppio", "text": "Il doppio del Virginia Slims of Houston 1988 \u00e8 stato un torneo di tennis facente parte del WTA Tour 1988.\nKathy Jordan e Martina Navr\u00e1tilov\u00e1 erano le detentrici del titolo, ma solo la Navr\u00e1tilov\u00e1 ha partecipato in coppia con Lori McNeil.\nLa McNeil e la Navr\u00e1tilov\u00e1 hanno perso in finale 6\u20137, 6\u20132, 6\u20134 contro Katrina Adams e Zina Garrison."}
{"id": "2962185", "revid": "729019", "url": "https://it.wikipedia.org/wiki?curid=2962185", "title": "Toray Pan Pacific Open 1988", "text": "Il Toray Pan Pacific Open 1988 \u00e8 stato un torneo di tennis giocato sul sintetico indoor.\n\u00c8 stata la 13\u00aa edizione del Toray Pan Pacific Open, che fa parte della categoria Tier III nell'ambito del WTA Tour 1988.\nSi \u00e8 giocato al Tokyo Metropolitan Gymnasium di Tokyo, in Giappone, dal 25 aprile al 1\u00ba maggio 1988.\nCampionesse.\nSingolare.\n Pam Shriver ha battuto in finale Helena Sukov\u00e1 7\u20135, 6\u20131\nDoppio.\n Pam Shriver / Helena Sukov\u00e1 hanno battuto in finale Gigi Fern\u00e1ndez / Robin White 4\u20136, 6\u20132, 7\u20136"}
{"id": "2962186", "revid": "767487", "url": "https://it.wikipedia.org/wiki?curid=2962186", "title": "Beyond the Time Barrier", "text": "Beyond the Time Barrier (traduzione letterale \"Al di l\u00e0 della barriera del tempo\") \u00e8 un film del 1960 diretto da Edgar G. Ulmer. \u00c8 una storia fantascientifica basata sul viaggio nel tempo che descrive una distopia futura post apocalittica.\nTrama.\nIl pilota della US Air Force maggiore Bill Allison conduce con successo un velivolo sperimentale per il volo spaziale suborbitale, ma perde il contatto radio. Atterrato nella sua base aerea, essa appare abbandonata e sembra vecchia e inutilizzata. Nascostosi nel sottosuolo, vede una citt\u00e0 futuribile all'orizzonte, dove viene reso incosciente e catturato dagli abitanti.\nAllison scopre di essere entrato in un buco attraverso il tempo e di essere sbarcato nell'anno 2024, abitato dai sopravvissuti di una piaga cosmica che ha colpito la Terra a partire dal 1971. Gli abitanti della terra morente abitano in una citt\u00e0 sotterranea chiamata La Cittadella. Sono guidati da un dittatore, il Supremo, e da sua nipote, la principessa Trirene, una giovane muta ma telepatica.\nContro di loro si lanciano i \"fuoriusciti\", violenti mutanti che cercano di uccidere tutti quelli che possono. Sono presenti anche altri viaggiatori del tempo accidentali, il capitano russo Markova, giunto dal 1973, il generale Kruse e il professor Bourman, che sono arrivati dal 1994 per sfuggire alla peste del tempo.\nProduzione.\nIl film fu prodotto dall'interprete principale Robert Clarke.\nCritica.\nFantafilm scrive che si tratta di un'\"opera minore di Edgar G. Ulmer, ma suggestiva nella rappresentazione di un cupo mondo futuro sotterraneo, fatto di cunicoli e anfratti simili a catacombe, che certamente ha ispirato un altro film degli anni '60 (\"The Time Travelers\") e indicato la direzione a molti racconti del \"dopo-bomba\" di anni pi\u00f9 recenti. Come in altre occasioni, Ulmer sa riscattarsi dalle ristrettezze di un esiguo budget coordinando con Meredith M. Nicholson una fotografia prevalentemente giocata sulle ombre a suggerire atmosfere inquietanti\"."}
{"id": "2962190", "revid": "599013", "url": "https://it.wikipedia.org/wiki?curid=2962190", "title": "Franco Ferroni", "text": "Carriera.\nClub.\nCresce nel settore giovanile del Basket Rimini nella nidiata che fu, tra gli altri, anche di Carlton Myers, Massimo Ruggeri e Renzo Semprini. Quel gruppo, guidato in panchina da Massimo Bernardi, arriva a conquistare lo scudetto juniores 1990-91 al PalaFiera di Forl\u00ec al termine della finale vinta contro i pari et\u00e0 della Stefanel Trieste, al tempo allenati da Matteo Boniciolli.\nNel frattempo comincia a scendere in campo anche in prima squadra, diventando membro di quella Marr di Piero Pasini che in soli due anni conquist\u00f2 una doppia promozione dalla Serie B1 dalla A1. Nel 1991 un Ferroni diciannovenne accarezza il sogno di volare oltreoceano per approdare al Davidson College, ma una disputa legale con il club riminese lo costringe a tornare in Romagna contro la sua volont\u00e0, a causa del regolamento NCAA che impedisce l'eleggibilit\u00e0 a giocatori professionisti.\nL'ala di Rimini \u00e8 poi costretta ad un anno e mezzo di inattivit\u00e0: durante questo periodo prima si infortuna seriamente alla caviglia dopo un intervento scomposto di Giampaolo Zamberlan (era il 2 gennaio 1993 nel corso di Rimini-Venezia), mentre successivamente \u00e8 costretto a fermarsi a causa di un'anomalia cardiaca di origine virale.\nUna volta ristabilitosi, calca nuovamente i parquet di A1 con le maglie di Fortitudo Bologna e Libertas Forl\u00ec prima di ritornare al Basket Rimini. Qui gioca met\u00e0 della stagione 1997-98 (prima di incappare in uno dei tanti infortuni della sua carriera, in questo caso al ginocchio) oltre che le prime due partite del campionato seguente, prima di trasferirsi all'Andrea Costa Imola. Ha poi un'esperienza alla Virtus Roma dove dispone per\u00f2 di uno scarso minutaggio, circa 9,6 minuti per gara, scendendo in campo solamente in met\u00e0 delle partite di campionato disputate dai giallorossi. L'anno successivo scende in A2 accordandosi con Fabriano, in una formazione che si guadagna l'accesso alla massima serie grazie alla vittoria dei play-off. Ferroni viene confermato e gioca cos\u00ec la sua ultima penultima stagione in Serie A, prima della breve esperienza dell'autunno 2002 con l'Olimpia Milano. Termina quindi la stagione in Legadue con gli Aironi Novara, prima di chiudere il 2003-04 in B1 a Ozzano.\nNazionali giovanili.\nFerroni \u00e8 stato chiamato in diverse Nazionali italiane giovanili, tra cui quella cadetti, quella juniores e quella Under-22. \u00c8 stato campione d'Europa con la Nazionale juniores vincendo gli Europei 1990 nei Paesi Bassi, titolo poi bissato due anni pi\u00f9 tardi in Grecia con la Nazionale Under-22 insieme ai compagni di squadra riminesi Myers, Ruggeri e Semprini."}
{"id": "2962191", "revid": "1442080", "url": "https://it.wikipedia.org/wiki?curid=2962191", "title": "Toray Pan Pacific Open 1988 - Singolare", "text": "Il singolare del Toray Pan Pacific Open 1988 \u00e8 stato un torneo di tennis facente parte del WTA Tour 1988.\nGabriela Sabatini era la detentrice del titolo, ma quest'anno non ha partecipato.\nPam Shriver ha battuto in finale 7\u20135, 6\u20131 Helena Sukov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2962195", "revid": "599013", "url": "https://it.wikipedia.org/wiki?curid=2962195", "title": "Legge 9 luglio 1990, n. 185", "text": "La legge 9 luglio 1990, n. 185 \u00e8 una legge della Repubblica Italiana che disciplina il commercio delle armi.\nStoria.\nVenne approvata nel 1990 a seguito di alcuni scandali, quali ad esempio il coinvolgimento di una filiale statunitense di una banca italiana, la Banca Nazionale del Lavoro di Atlanta, nella vendita illegale di armi all'Iraq di Saddam Hussein, ai tempi della prima guerra del Golfo.\nContenuto.\nLa legge prevede che ogni anno i differenti dicasteri interessati, per quanto di rispettiva competenza, preparino una relazione da presentare al Parlamento italiano entro il 31 marzo, per le operazioni relative all'anno precedente in materia di importazione ed esportazione dei sistemi di armamento da e per l'Italia.\nLa norma impedisce inoltre che sistemi d'arma italiani possano essere venduti a Stati in guerra, che violano gravemente i diritti umani e che rientrino in quelli che vengono definiti \"Heavily Indebted Poor Country\".\nDati statistici.\nNel 2018, l'export dell'Italia \u00e8 stato pari a un valore di 4 miliardi e 613 milioni, in decremento rispetto ai 7 miliardi e 437 milioni dell'anno precedente. Il primo paese per l'export \u00e8 stato il Qatar (un miliardo e 923 milioni), seguito dal Pakistan (682,9 milioni), dalla Turchia /(362,3 milioni) e dagli Emirati Arabi Uniti (220,3 milioni)."}
{"id": "2962196", "revid": "838137", "url": "https://it.wikipedia.org/wiki?curid=2962196", "title": "Toray Pan Pacific Open 1988 - Doppio", "text": "Il doppio del Toray Pan Pacific Open 1988 \u00e8 stato un torneo di tennis facente parte del WTA Tour 1988.\nAnne White e Robin White erano le detentrici del titolo, ma solo Robin White ha partecipato in coppia con Gigi Fern\u00e1ndez.\nLa Fern\u00e1ndez e la White hanno perso in finale 4\u20136, 6\u20132, 7\u20136 contro Pam Shriver e Helena Sukov\u00e1."}
{"id": "2962202", "revid": "287204", "url": "https://it.wikipedia.org/wiki?curid=2962202", "title": "International Women's Open 1988", "text": "L'International Women's Open 1988 \u00e8 stato un torneo di tennis giocato sull'erba. \n\u00c8 stata la 14\u00aa edizione del \"torneo di Eastbourne\", che fa parte della categoria Tier III nell'ambito del WTA Tour 1988. \nSi \u00e8 giocato a Eastbourne in Inghilterra, dal 13 al 19 giugno 1988.\nCampionesse.\nSingolare.\n Martina Navr\u00e1tilov\u00e1 ha battuto in finale Nata\u0161a Zvereva 6\u20132, 6\u20132\nDoppio.\n Eva Pfaff / Elizabeth Smylie hanno battuto in finale Belinda Cordwell / Dianne van Rensburg 6\u20133, 7\u20136"}
{"id": "2962206", "revid": "287204", "url": "https://it.wikipedia.org/wiki?curid=2962206", "title": "International Women's Open 1988 - Singolare", "text": "Il singolare dell'International Women's Open 1988 \u00e8 stato un torneo di tennis facente parte del WTA Tour 1988.\nHelena Sukov\u00e1 era la detentrice del titolo, ma ha perso nel 2\u00ba turno contro Pascale Paradis.\nMartina Navr\u00e1tilov\u00e1 ha battuto in finale 6\u20132, 6\u20132 Nata\u0161a Zvereva."}
{"id": "2962207", "revid": "767487", "url": "https://it.wikipedia.org/wiki?curid=2962207", "title": "Mehmet \u00c7ak\u0131r", "text": "Collegamenti esterni.\n Sito ufficiale"}
{"id": "2962209", "revid": "122475420", "url": "https://it.wikipedia.org/wiki?curid=2962209", "title": "Bartolomeo di Neocastro", "text": "Biografia.\nPochissime sono le notizie sulla sua vita, alcune tratte da accenni alla propria persona che egli fa nella sua cronaca, altre desumibili da notizie di archivio. \nLo si ritiene nato a Messina nella prima met\u00e0 del Duecento in una famiglia originaria probabilmente di Nicastro, nella Calabria Ulteriore (oggi una circoscrizione del comune di Lamezia Terme, in provincia di Catanzaro). Si sa poi che fu un giureconsulto presso la stessa citt\u00e0 mamertina, esercitandovi inizialmente funzioni giuridiche, prima di assumere incarichi burocratici di primo piano presso la corte aragonese: nel 1286, ad esempio, fu inviato da Giacomo II di Aragona in missione diplomatica presso Onorio IV. Proprio tali notizie rivelano il valore della sua figura come testimone diretto e ravvicinato degli eventi narrati, dei quali fu in qualche caso spettatore dall'interno.\n\"Historia Sicula\".\nFu autore di una Historia Sicula dal 1250 al 1293, redatta in prosa latina. \nL'incipit dell'opera rivela l'occasione che avrebbe fornito lo spunto per la versione in prosa, realizzata a partire da una prima edizione in versi latini, ovvero il desiderio del figlio di essere erudito sugli avvenimenti storici che, negli anni appena trascorsi, avevano mutate le sorti della sua patria: il filo narrativo seguito dall'autore prende le mosse dalla morte di Federico II imperatore (nel 1250) e si spinge fino all'estate del 1293, con la descrizione di un'ambasceria siciliana a Giacomo II d'Aragona, sbarcata a Barcellona il 3 luglio di quell'anno. \nPregi e difetti dell'opera.\nLo stile \u00e8 sempre gonfio e prolisso, e a volte anche oscuro. \nNei contenuti, poi, gli si pu\u00f2 imputare il difetto di un'imprecisa conoscenza dei fatti non direttamente conosciuti perch\u00e9 anteriori al suo tempo, una circostanza, questa, che lo fa cadere a volte in gravissime inesattezze e in veri e propri strafalcioni, come i clamorosi scivoloni iniziali in cui incorre nel delineare la genealogia di Federico II di Svevia, che viene detto figlio (anzich\u00e9 nipote) del Barbarossa, mentre quest'ultimo viene indicato come figlio di Enrico VI e Costanza d'Altavilla, ovvero i genitori dello \"stupor mundi\".\nNonostante questi difetti, il valore della cronaca rimane notevole per gli avvenimenti di cui egli fu vivo testimone, anche per il suo punto di vista privilegiato, che lo vedeva introdotto all'interno degli ambienti aragonesi. La \"Historia\" di Bartolomeo rimane una delle fonti pi\u00f9 importanti soprattutto per la conoscenza degli eventi che rivoltarono il clima politico dell'isola durante e dopo la famosa ribellione del Vespro."}
{"id": "2962211", "revid": "697352", "url": "https://it.wikipedia.org/wiki?curid=2962211", "title": "Assedio di Siracusa", "text": ""}
{"id": "2962218", "revid": "110157", "url": "https://it.wikipedia.org/wiki?curid=2962218", "title": "Historia Sicula", "text": "La Historia Sicula \u00e8 una cronaca in prosa medio latina sulla storia del Regno di Sicilia e Regno di Napoli, che si estende dal 1250 al 1293. Fu redatta dal giurista messinese Bartolomeo di Neocastro. L'opera ha una grande importanza per la storia del Vespri siciliani.\nAutore.\nDi Bartolomeo di Neocastro si sanno poche notizie: giureconsulto messinese, esercit\u00f2 dapprima funzioni giuridiche, prima di assumere incarichi burocratici di primo piano nella corte aragonese del Regno di Sicilia, con anche delicati incarichi diplomatici. Proprio questa sua posizione rivela il valore della sua figura come testimone diretto e ravvicinato degli eventi narrati, dei quali fu, in qualche caso, anche spettatore dall'interno.\nStoria della compilazione.\nL'incipit dell'opera rivela l'occasione che avrebbe fornito lo spunto per la versione in prosa, realizzata a partire da una prima edizione in versi latini, ovvero il desiderio del figlio di essere erudito sugli avvenimenti storici che, negli anni appena trascorsi, avevano mutate le sorti della sua patria: il filo narrativo seguito dall'autore prende le mosse dalla morte di Federico II imperatore (nel 1250) e si spinge fino all'estate del 1293, con la descrizione di un'ambasceria siciliana a Giacomo II d'Aragona, sbarcata a Barcellona il 3 luglio di quell'anno.\nEdizioni.\nUna prima edizione, sul codice pi\u00f9 importante, fu condotta a Palermo da Giovanni Maria Amato, in appendice alla sua opera sulla cattedrale di Palermo, \"De principe templo Panormitano\", del 1728.\nSuccessivamente, un manoscritto della cronaca fu rinvenuto occultato sotto l'altare del Monastero di San Salvatore a Messina. Tale documento, che si sospetta autografo, fu ritrovato da Paolo Aglioti che lo invi\u00f2 a Lodovico Antonio Muratori perch\u00e9 fosse pubblicato nel 1729.\nUna terza edizione si \u00e8 avuta a opera di Rosario Gregorio nel 1791 (\"Bibliotheca Scriptorum\"), seguita nel 1868 da quella di Giuseppe Del Re con versione italiana a fronte (Vol. II di \"Cronisti e scrittori sincroni della dominazione normanna nel regno di Puglia\", edizione in due volumi a cura di Giuseppe Del Re, Domenico Del Re, Bruto Fabricatore, Stanislao Gatti, Michelangelo Naldi, Scipione Volpicella, Emmanuele Rocco, Nicola Corcia, Camillo Minieri-Riccio, 1845-1868).\nLa prima edizione critica, inserita nel Vol. 13, parte 3, dei \"Rerum Italicarum Scriptores\", si deve alle cure Giuseppe Paladino (\"Bartholomaei de Neocastro Historia sicula aa. 1250-1293\", Bologna, Nicola Zanichelli Editore, 1921-1922).\nCompilazione originaria in versi.\nSempre dall'incipit, si deduce anche che la compilazione iniziale fosse in esametri latini e che solo successivamente, su richiesta del figlio, al fine di una maggiore intelligibilit\u00e0, l'autore l'abbia volta in prosa, lasciandovi cos\u00ec tracce dell'originario colorito poetico, che possono ancora scorgersi in diversi luoghi dell'opera. Dell'opera poetica esistevano sicuramente, nel XVII secolo due codici andati dispersi senza giungere alla pubblicazione, allora in possesso di Jer\u00f3nimo Zurita y Castro e dell'erudito Antonino Amico (Messina, 1586 - Palermo, 21 ottobre 1641).\nPregi e difetti dell'opera.\nLo stile \u00e8 sempre gonfio e prolisso, e a volte anche oscuro.\nNei contenuti, poi, gli si pu\u00f2 imputare il difetto di un'imprecisa conoscenza dei fatti non direttamente conosciuti perch\u00e9 anteriori al suo tempo, una circostanza, questa, che lo fa cadere a volte in gravissime inesattezze e in veri e propri strafalcioni, come i clamorosi scivoloni iniziali in cui incorre nel delineare la genealogia di Federico II di Svevia. Questi, infatti, viene detto figlio (anzich\u00e9 nipote) del Barbarossa, mentre quest'ultimo vien fatto nascere nientemeno che da Enrico VI, che era suo figlio, e da Costanza d'Altavilla, ovvero dai genitori dello \"stupor mundi\". Altro errore, anche se meno grave, lo compie sulla seconda moglie di Federico II, Jolanda di Brienne: Bartolomeo la individua esattamente come figlia di Giovanni di Brienne, re di Gerusalemme, ma la indica erroneamente come \u00abun'altra Costanza\u00bb (\"altera Costancia\"), ovvero con lo stesso nome della defunta prima moglie di Federico II, Costanza d'Aragona.\nNonostante questi difetti, il valore della cronaca rimane notevole per gli avvenimenti di cui egli fu vivo testimone, anche per il suo punto di vista privilegiato, che lo vedeva introdotto all'interno degli ambienti aragonesi. La \"Historia\" di Bartolomeo rimane una delle fonti pi\u00f9 importanti soprattutto per la conoscenza degli eventi che rivoltarono il clima politico dell'isola durante e dopo la famosa ribellione del Vespro."}
{"id": "2962220", "revid": "838137", "url": "https://it.wikipedia.org/wiki?curid=2962220", "title": "International Women's Open 1988 - Doppio", "text": "Il doppio dell'International Women's Open 1988 \u00e8 stato un torneo di tennis facente parte del WTA Tour 1988.\nSvetlana \u010cerneva e Larisa Neiland erano le detentrici del titolo, ma hanno partecipato con partner differenti, la Parkhomenko con Leila Meskhi e la Savchenko con Nata\u0161a Zvereva.\nLa Meskhi e la Parkhomenko hanno perso nel 2\u00ba turno contro Belinda Cordwell e Dianne van Rensburg.\nLa Savchenko e la Zvereva hanno perso in semifinale contro Eva Pfaff e Elizabeth Smylie.\nEva Pfaff e Elizabeth Smylie hanno battuto in finale 6\u20133, 7\u20136 Belinda Cordwell e Dianne van Rensburg."}
{"id": "2962222", "revid": "131358", "url": "https://it.wikipedia.org/wiki?curid=2962222", "title": "Antonio Alvarez", "text": ""}
{"id": "2962232", "revid": "1654832", "url": "https://it.wikipedia.org/wiki?curid=2962232", "title": "Il capanno degli attrezzi", "text": "Il capanno degli attrezzi (\"The Potting Shed\") \u00e8 un'opera teatrale di Graham Greene.\nTrama.\nLo scrittore James Callifer torna alla casa dov'\u00e8 nato.\nQui incontra il suo vecchio zio, un parroco, che gli salv\u00f2 la vita quando aveva quattordici anni.\nDopo tanti anni James scopre i retroscena di quell'episodio ed i motivi della vicenda umana dello zio che ha perso la fede.\nRappresentazioni.\nIl debutto di \"The Potting Shed\" \u00e8 stato il 29 gennaio 1957 al Bijou Theatre di New York e poi al John Golden Theatre, per un totale di 143 repliche. La regia era di Carmen Capalbo, gli interpreti: Robert Flemyng (James Callifer), Sybil Thorndike, Frank Conroy, Leueen MacGrath, Joan Croydon, Lewis Casson, Carol Lynley.\nLa prima rappresentazione in Italia (e anche in Europa), nella traduzione di Alvise Sapori, \u00e8 stata il 19 gennaio 1958 al Teatro Giacosa di Ivrea, per la regia di Enzo Ferrieri. Interpreti: Augusto Mastrantoni, Luciano Alberici, Anna Maria Alegiani, Esperia Sperani, Ruggero De Daninos, Gastone Bartolucci, Marcello Bertini, Renata Padovani."}
{"id": "2962240", "revid": "1543377", "url": "https://it.wikipedia.org/wiki?curid=2962240", "title": "Samabogo", "text": "Samabogo \u00e8 un comune rurale del Mali facente parte del circondario di Bla, nella regione di S\u00e9gou.\nIl comune \u00e8 composto da 10 nuclei abitati:"}
{"id": "2962242", "revid": "71814", "url": "https://it.wikipedia.org/wiki?curid=2962242", "title": "Patrimonio separato", "text": ""}
{"id": "2962248", "revid": "71814", "url": "https://it.wikipedia.org/wiki?curid=2962248", "title": "Patrimonio segregato", "text": ""}
{"id": "2962254", "revid": "1543377", "url": "https://it.wikipedia.org/wiki?curid=2962254", "title": "Archivio di Stato di Salerno", "text": "L'Archivio di Stato di Salerno, istituito nel 1812, raccoglie oltre 130000 unit\u00e0 archivistiche e pi\u00f9 di mille pergamene, oltre ad avere una biblioteca di circa ventiquattromila volumi. Si trova in un Palazzo medioevale attualmente ristrutturato, con annessa \"Cappella di San Ludovico\" del XIII secolo.\nStoria.\nL\u2019Archivio di Stato di Salerno trae la sua origine dal decreto del 22 ottobre 1812 che stabiliva \u00abarchivi provinciali presso le Intendenze del regno di Napoli\u00bb. Dopo la Restaurazione, a seguito della \u00ablegge organica degli archivi\u00bb del 12 novembre 1818, fu uno dei primi ad avere pratica attuazione e fu assegnato alla prima delle tre classi previste dalla ministeriale del 27 maggio 1820. Le carte pi\u00f9 antiche della provincia vennero inviate al Grande Archivio in Napoli e solo una modesta, anche se preziosa documentazione, anteriore alla data della sua istituzione, \u00e8 conservata nell\u2019Archivio, tra cui le carte del monastero di S. Giorgio di Salerno e quelle del Collegio medico salernitano, recuperate successivamente. Si conservano inoltre i protocolli notarili che hanno carattere di continuit\u00e0 ed organicit\u00e0 per i secc. XV-XVIII. L\u2019Archivio di Stato di Salerno sub\u00ec le vicende di tutti gli Archivi provinciali del Mezzogiorno che, posti a carico delle amministrazioni provinciali dalla legge comunale e provinciale del 20 marzo 1865, n. 2248, ebbero un lungo periodo di abbandono. \u00c8 da segnalare tuttavia la preziosa opera svolta da Paolo Emilio Bilotti. Con il passaggio allo Stato degli Archivi provinciali - divenuti Archivi provinciali di Stato - a seguito del r.d. 22 settembre 1932, n. 1391, si apr\u00ec anche per l\u2019Archivio salernitano un periodo migliore. Quasi contemporaneamente ebbe infatti inizio l\u2019opera di Leopoldo Cassese che pose mano al riordinamento delle carte accumulatesi per pi\u00f9 di un secolo, operando una laboriosa ricostruzione delle serie e dei fondi archivistici. L\u2019opera del Cassese si concretizz\u00f2 nella stesura della Guida storica dell\u2019Archivio di Stato di Salerno , cui si rinvia per approfondimenti; se questo strumento oggi appare spesso superato e lacunoso nei dati riportati, resta ancora validissimo per le sintetiche note introduttive che l\u2019autore premette ad ogni magistratura, illustrandone la nascita, la struttura e le competenze. L\u2019Archivio provinciale di Salerno assunse la denominazione di Sezione di Archivio di Stato con l. del 22 dicembre. 1939, n. 2006; ebbe infine l\u2019attuale denominazione in virt\u00f9 del d.p.r. del 30 settembre 1963, n. 1409. Gli archivi qui conservati non esauriscono naturalmente la documentazione relativa a Salerno e ad altre localit\u00e0 dell\u2019attuale provincia: occorrer\u00e0 guardare in particolare nei fondi conservati presso l\u2019Archivio di Stato di Napoli.\nIl Palazzo sede dell'Archivio.\nL'edificio che ospita l'Archivio di Stato era, in tempi lontani, un palazzo giudiziario. Vi ha alloggiato la Regia Udienza, magistratura con competenze giudiziarie, amministrative e militari risalente al periodo aragonese. Non si sa se vi abbia avuto sede fin dalla sua origine nel XV secolo, ma di sicuro vi si trovava nel 1637, come attesta una delle tre lapidi che ricordano successivi restauri del palazzo di giustizia. \nNel 1806, con la caduta della dinastia borbonica e l'avvento dei Napoleonidi, la Regia Udienza fu soppressa e sostituita da altre magistrature. Il palazzo fu scelto come sede del Tribunale di Prima istanza e della Gran Corte Criminale, che avevano ereditato, l'uno in campo civile e l'altra in quello penale, le competenze della Regia Udienza. Rest\u00f2 tale anche col ritorno dei Borbone, nel 1815. Proprio in quest'epoca, come sede della Gran Corte Criminale che aveva il compito di giudicare in prima ed unica istanza tutte le cause di alta criminalit\u00e0, il palazzo fu teatro dei numerosissimi processi che seguirono agli episodi insurrezionali del Risorgimento, dai moti del 1820 a quelli del '48 fino alla Spedizione di Sapri. Vi \u00e8 ancora una piccola cella, nella quale venivano rinchiusi i detenuti in attesa di giudizio. In questa cella, curiosamente e impropriamente definita \"cella Pisacane\" nella tradizione orale dell'Archivio di Stato, sarebbe stato tenuto prigioniero in realt\u00e0 Giovanni Nicotera, compagno di Pisacane nella tragica spedizione di Sapri. Pisacane lasci\u00f2 la vita a Sanza insieme a 26 compagni, Nicotera venne catturato. Sub\u00ec il processo e la condanna in questa sede, anche se il processo vero e proprio, a causa del gran numero di accusati, venne celebrato in uno spazio vicino. \nAnche dopo l'Unit\u00e0 d'Italia l'edificio conserv\u00f2 la sua destinazione di sede giudiziaria ed ospit\u00f2 il Tribunale Civile e Correzionale, che aveva ereditato le competenze della Gran Corte Criminale e del Tribunale Civile del periodo borbonico. Nello stesso tempo vi fu alloggiata anche la Corte d'Assise.\nQuando, nel 1934, gli uffici giudiziari si trasferirono nel nuovo Palazzo di Giustizia, l'antico edificio divenne sede dell'Archivio Provinciale (in seguito Archivio di Stato), alloggiato, fino a quel momento, nel Palazzo d'Avossa in via Botteghelle.\nLa Cappella di San Ludovico.\nNel corso del 2009 si sono conclusi i lavori per il restauro della Cappella di San Ludovico, facente parte del complesso dell\u2019Archivio di Stato di Salerno. L\u2019ambiente, decorato con affreschi, risale al XIII secolo. Si tratta di una scoperta di grande rilievo, in quanto fino ad ora al locale, sito al pian terreno dell'edificio sede dell'Archivio di Stato, non era stata attribuita la giusta importanza. Infatti agli inizi dello scorso secolo era adibito a farmacia comunale e poi \u00e8 diventato locale di deposito della documentazione archivistica. Il restauro ha restituito alla citt\u00e0 un frammento del proprio passato, gettando nuova luce sul patrimonio artistico della Salerno angioina. Della cappella con il titolo di San Ludovico si trova menzione in alcuni rogiti notarili: essa era dislocata sotto il palazzo dei Guarna, precedentemente appartenuto ai della Porta che, essendosi macchiati del reato di ribellione, videro confiscati i loro beni da Roberto Sanseverino, principe di Salerno. Nel Cinquecento il palazzo divenne sede della Regia Udienza e nella cappella si celebravano le funzioni religiose per i carcerati. Nel XVII secolo essa fu intitolata a San Leonardo. Nella cappella \u00e8 venuto alla luce un affresco trecentesco raffigurante San Ludovico d\u2019Angi\u00f2, figlio secondogenito di Carlo II lo Zoppo e di Maria d\u2019Ungheria, vissuto nella seconda met\u00e0 del XIII secolo. Dopo la morte del fratello primogenito Carlo Martello, rinunci\u00f2 al trono di Napoli e delle contee d\u2019Angi\u00f2 e di Provenza a favore dell'altro fratello Roberto ed entr\u00f2 nell\u2019Ordine francescano. Consacrato vescovo di Tolosa nel 1296 da Bonifacio VIII, mor\u00ec di tubercolosi l\u2019anno successivo e fu proclamato santo nel 1317 da Giovanni XXII.\nPatrimonio.\nIl patrimonio dell'Archivio di Stato di Salerno \u00e8 composto da fondi di provenienza statale, a partire dall'Antico regime fino ai giorni nostri, e fondi di origine non statale. Tra i documenti dell'Antico regime (fino al 1806) vi sono gli atti delle Corti locali, della Regia Udienza Provinciale, del Catasto e del Catasto onciario. I documenti del periodo napoleonico e della Restaurazione comprendono gli atti dell'Intendenza, delle magistrature giudiziarie, del Catasto murattiano e i documenti demaniali. Del periodo post unitario fanno parte i documenti relativi alla Prefettura ed alle Sottoprefetture, all'ordinamento giudiziario, all'Intendenza di Finanza, al Genio Civile, al Provveditorato agli studi ed al Subeconomato dei benefici vacanti. I fondi di provenienza non statale comprendono protocolli notarili, archivi comunali, dell'Amministrazione provinciale, delle corporazioni religiose, archivi privati e l'archivio del Collegio medico che, a differenza della celebre Scuola medica, si occupava di conferire i gradi accademici e di vigilare sui medici e i farmacisti.\nLa biblioteca dell'Archivio, nata come supporto all\u2019attivit\u00e0 di ricerca documentaria svolta dagli archivisti e dai frequentatori della Sala di Studio, nel corso del tempo \u00e8 cresciuta specializzandosi sempre di pi\u00f9 nella storia dell\u2019Italia meridionale. Raccoglie infatti materiali e pubblicazioni relativi alla storia locale ed alla storia del Mezzogiorno, sia tramite acquisti che per i doni degli stessi autori. Attualmente conta oltre 25000 volumi, per la gran parte catalogati in SBN. Conserva anche un'importante collezione di periodici che annovera pi\u00f9 di cento testate e alcune migliaia di opuscoli che costituiscono le miscellanee. Importanti sono alcuni fondi privati donati all'Archivio, tra questi i principali sono il fondo Paolo Emilio Bilotti, il fondo Carrano, il fondo Silvestri."}
{"id": "2962255", "revid": "1543377", "url": "https://it.wikipedia.org/wiki?curid=2962255", "title": "Somasso", "text": "Somasso \u00e8 un comune rurale del Mali facente parte del circondario di Bla, nella regione di S\u00e9gou.\nIl comune \u00e8 composto da 5 nuclei abitati:"}
{"id": "2962256", "revid": "106908", "url": "https://it.wikipedia.org/wiki?curid=2962256", "title": "Matsushita", "text": ""}
{"id": "2962265", "revid": "1428919", "url": "https://it.wikipedia.org/wiki?curid=2962265", "title": "Tiemena", "text": "Tiemena \u00e8 un comune rurale del Mali facente parte del circondario di Bla, nella regione di S\u00e9gou.\nIl comune \u00e8 composto da 10 nuclei abitati:"}
{"id": "2962268", "revid": "92723", "url": "https://it.wikipedia.org/wiki?curid=2962268", "title": "Edmund Cecil Rhodes", "text": "Biografia.\nFrequent\u00f2 la Bradford Grammar School e consegu\u00ec la maturit\u00e0 al Trinity College, Cambridge\nlaureandosi poi nel 1914. Nel 1924 divenne lettore presso la London School of Economics, dove rimase fino al pensionamento. Scrisse per Biometrika e il Journal of the Royal Statistical Society\nRhodes propose l'algoritmo di Rhodes nella programmazione lineare.\nCollabor\u00f2 con Arthur Lyon Bowley e con Alexander Morris Carr-Saunders al suo studio sulla delinquenza giovanile. Contribu\u00ec a studi sulla popolazione e sugli esami, scrivendo assieme a Philip John Hartog il libro \"An Examination of Examinations\"."}
{"id": "2962270", "revid": "80339", "url": "https://it.wikipedia.org/wiki?curid=2962270", "title": "Viljujskij", "text": ""}
{"id": "2962272", "revid": "80339", "url": "https://it.wikipedia.org/wiki?curid=2962272", "title": "Vilyuysky", "text": ""}
{"id": "2962274", "revid": "80339", "url": "https://it.wikipedia.org/wiki?curid=2962274", "title": "Vilyuysky ulus", "text": ""}
{"id": "2962275", "revid": "80339", "url": "https://it.wikipedia.org/wiki?curid=2962275", "title": "Distretto di Viljujsk", "text": ""}
{"id": "2962276", "revid": "80339", "url": "https://it.wikipedia.org/wiki?curid=2962276", "title": "Distretto di Vilyuysk", "text": ""}
{"id": "2962277", "revid": "71563", "url": "https://it.wikipedia.org/wiki?curid=2962277", "title": "Ematolite", "text": ""}
{"id": "2962281", "revid": "435108", "url": "https://it.wikipedia.org/wiki?curid=2962281", "title": "CS Plebiscito Padova", "text": ""}
{"id": "2962282", "revid": "1115371", "url": "https://it.wikipedia.org/wiki?curid=2962282", "title": "Petco Park", "text": "Il Petco Park \u00e8 uno stadio di baseball situato a San Diego nello Stato della California, Stati Uniti. Ospita gli incontri casalinghi dei San Diego Padres, squadra che milita nella Major League Baseball (MLB).\nLa sua costruzione ha permesso di rimodernare gran parte del centro della citt\u00e0 e ha rivitalizzato le attenzioni dei tifosi per la squadra di baseball locale. \u00c8 situato adiacente al Gaslamp District e ha rimpiazzato il Qualcomm Stadium, oggi utilizzato solamente dalla squadra di football dei San Diego Chargers.\nIl 12 luglio 2016 si \u00e8 giocato qui l'87\u00ba MLB All-Star Game e la squadra dell'American League ha vinto con il punteggio di 4 a 2 contro la National League.\nOccasionalmente viene usato per concerti e in passato ha ospitato partite di rugby, football, tennis, golf e calcio.\nStoria.\nLo stadio \u00e8 stato progettato per trasferire la squadra dei Padres dal vecchio Qualcomm Stadium (che li ha ospitati dal 1969 al 2003) e il cantiere \u00e8 stato affidato alla San Diego Ballpark Builders, una partnership formata volutamente tra la Clark Construction, la Nielsen Dillingham e la Douglas E. Barnhart. I costi totale della costruzione (poco pi\u00f9 di 450 milioni di dollari) sono stati coperti in parte dalla citt\u00e0 di San Diego con l'intenzione di rinnovare una grande porzione del centro della citt\u00e0.\nI lavori sono iniziati il 3 maggio del 2000 e l'inaugurazione era prevista per l'inizio della stagione MLB del 2002 che per via di motivi politici e legali slitt\u00f2 di un paio d'anni. Un'altra causa del rinvio \u00e8 stata la presenza di un edificio storico e iscritto al National Historic Landmark dal 1978 (il Western Metal Supply Company building) che sarebbe stato demolito per fare spazio alle tribune nella parte esterna a sinistra del campo; dopo diverse trattative si \u00e8 deciso di lasciare lo stabile nella posizione originale e di integrarlo nel impianto attraverso una ristrutturazione della facciata esterna nonch\u00e9 dei locali interni.\nLa prima partita \u00e8 stata giocata l'11 marzo 2004 tra i San Diego State Aztecs e gli Houston Cougars durante un torneo amichevole universitario organizzato dalla San Diego State University. L'inaugurazione ufficiale \u00e8 avvenuta durante la prima partita di campionato l'8 aprile 2004 e ha visto i San Diego Padres vincere 4 a 3 contro i San Francisco Giants.\nI diritti per il nome sono stati acquistati dall'azienda Petco che si occupa di distribuire cibo e prodotti per animali, ha sede a San Diego e li deterr\u00e0 fino al 2026. \nCapienza.\nDi seguito viene riportata la capienza dello stadio durante i rispettivi anni:\nUsi secondari.\nOccasionalmente l'impianto viene modificato per poter ospitare eventi di vario genere e concerti. In passato si sono esibiti artisti quali Madonna, Avicii, Deadmau5, Paul McCartney, i Rolling Stones e Taylor Swift.\nDal 2007 al 2009 \u00e8 stato scelto come sede del torneo di rugby a 7 giocatori USA Sevens che si sviluppa durante la seconda settimana di febbraio e attualmente si svolge a Las Vegas. Il Petco Park \u00e8 stato preferito ad altre strutture per via del clima mite della citt\u00e0 durante l'inverno.\nDal 2010 si organizzano qui eventi associati al Comic-Con International, convention annuale per appassionati di fumetti, manga, anime e cultura pop generica."}
{"id": "2962284", "revid": "56620", "url": "https://it.wikipedia.org/wiki?curid=2962284", "title": "Cronaca di Riccardo da San Germano", "text": ""}
{"id": "2962287", "revid": "729019", "url": "https://it.wikipedia.org/wiki?curid=2962287", "title": "Touna", "text": "Touna \u00e8 un comune rurale del Mali facente parte del circondario di Bla, nella regione di S\u00e9gou.\nIl comune \u00e8 composto da 24 nuclei abitati:"}
{"id": "2962292", "revid": "182193", "url": "https://it.wikipedia.org/wiki?curid=2962292", "title": "A.S. Varese Olona Nuoto", "text": ""}
{"id": "2962295", "revid": "1543377", "url": "https://it.wikipedia.org/wiki?curid=2962295", "title": "Chadli Bendjedid", "text": "Fu sotto la sua presidenza che l'ex Presidente della Repubblica algerina, Ahmed Ben Bella, fu liberato nel 1979 dalla sua prigionia, che durava dal 1965, quando, a seguito del colpo di Stato organizzato dal colonnello e Ministro della Difesa Boum\u00e9di\u00e8ne, fu da questi incarcerato.\nBiografia.\nChadli Bendjedid (traslitterazione francofona maghrebina per Sh\u0101dhil\u012b ben Jad\u012bd) ha militato nell'esercito francese come sottufficiale e combatt\u00e9 nella guerra d'Indocina. Disert\u00f2 per passare al Fronte di Liberazione Nazionale algerino all'inizio della guerra d'indipendenza algerina nel 1954.\nProtetto di Houari Boum\u00e9dienne, Bendjedid ebbe il comando militare della regione di Orano (Algeria) nel 1964. Dopo l'indipendenza ascese i ranghi delle forze armate algerine, diventando capo della II regione militare nel 1964 e colonnello nel 1969.\nAscesa alla presidenza.\nBendjadid \u00e8 stato ministro della Difesa dal novembre 1978 al febbraio 1979 e divenne presidente dopo la morte di Houari Boum\u00e9dienne.\nBendjadid era un candidato \"di compromesso\" che giunse al potere supremo dopo che la leadership del Partito unico (l'FLN) e la stessa Presidenza erano stati contestati nel IV Congresso del FLN svoltosi tra il 27 e il 31 gennaio 1979. I candidati favoriti per succedere a Boum\u00e9dienne erano Mohammad Salah Yahiaoui e Abdelaziz Bouteflika. L'ultimo aveva servito come Segretario degli Esteri presso le Nazioni Unite per sedici anni. Era un componente di spicco del clan Oujda ed era considerato di idee liberali e filo-occidentali. Yahiaoui (Yahyawi) era stato strettamente affiliato ai comunisti algerini, consentendo al Partito dell'Avanguardia Socialista (PAGS) di acquisire giurisdizione sui sindacati dei lavoratori e sulle organizzazioni giovanili.\nGiunto al potere, Bendjedid ridusse il ruolo dello Stato nell'economia e allent\u00f2 i pervasivi controlli del Governo sui cittadini. Alla fine degli anni ottanta, con l'economia collassata a causa della vertiginoso calo del prezzo del petrolio sui mercati internazionali, crebbe la tensione tra elementi del regime monopartitico che avevano sostenuto le politiche di liberalizzazione economica avviate da Bendjedid e quanti volevano il ritorno al modello statalista. Nell'ottobre del 1988, marce giovanili che protestavano contro le politiche di austerit\u00e0 decise dal regime e che lanciavano slogan contro Bendjedid, evolvettero in massicci disordini di strada a Orano, \u02bfAnn\u0101ba e in altre citt\u00e0 ancora. La brutale reazione dei militari ai danni dei protestatari lasci\u00f2 sul terreno varie centinaia di morti. Forse come strategia politica d'emergenza, Bendjedid cominci\u00f2 a operare per accelerare la transizione nel Paese a un sistema democratico multipartitico. Tuttavia nel 1991 i militari intervennero per bloccare le elezioni che vedevano nettamente favorito il Fronte Islamico di Salvezza (Front Islamique du Salut, FIS), di orientamento fondamentalista, obbligando Bendjedid a lasciare il potere e avviando una lunga sanguinosa stagione di guerra civile in Algeria..\nVita post-presidenziale.\nBendjedid rimase per lo pi\u00f9 defilato dalla politica dal gennaio del 1992. Torn\u00f2 alla vita pubblica alla fine del 2008, quando tenne un discorso assai controverso in una Conferenza svolta ad al-T\u0101rif, capoluogo della sua provincia natale.\nMorte.\nNei primi mesi del 2012, \u00e8 stato ricoverato a Parigi per un cancro. Viene ricoverato nel reparto di terapia intensiva presso l'ospedale militare di Ain Naadja ad Algeri il 3 ottobre 2012 per un cancro alla prostata in fase abbastanza avanzata, oltre a insufficienza renale. Muore il 6 ottobre 2012 all'et\u00e0 di 83 anni."}
{"id": "2962305", "revid": "599013", "url": "https://it.wikipedia.org/wiki?curid=2962305", "title": "Pet\u0103r Zanev", "text": ""}
{"id": "2962307", "revid": "1543377", "url": "https://it.wikipedia.org/wiki?curid=2962307", "title": "Yangasso", "text": "Yangasso \u00e8 un comune rurale del Mali facente parte del circondario di Bla, nella regione di S\u00e9gou.\nIl comune \u00e8 composto da 30 nuclei abitati:"}
{"id": "2962311", "revid": "599013", "url": "https://it.wikipedia.org/wiki?curid=2962311", "title": "Lu\u00eds Pa\u00e9z", "text": ""}
{"id": "2962322", "revid": "484362", "url": "https://it.wikipedia.org/wiki?curid=2962322", "title": "Balloon (bicchiere)", "text": ""}
{"id": "2962323", "revid": "767487", "url": "https://it.wikipedia.org/wiki?curid=2962323", "title": "Dpup", "text": "dpup \u00e8 una distribuzione GNU/Linux, basata su Puppy Linux, compatibile con le librerie Debian. Per questo dpup \u00e8 una vera e propria innovazione nel campo del software libero, in quanto una distribuzione leggera come Puppy Linux pu\u00f2 utilizzare i pacchetti .deb, i pi\u00f9 diffusi."}
{"id": "2962326", "revid": "287204", "url": "https://it.wikipedia.org/wiki?curid=2962326", "title": "Vincenzo Licata", "text": "Biografia.\nVincenzo Licata nacque il 21 giugno 1906 a Sciacca. Quinto di tredici figli, dopo le scuole elementari prosegu\u00ec gli studi, per pochi anni, presso l'istituto tecnico di Sciacca \"Mariano Rossi\", che tuttavia, come egli stesso scrisse, frequent\u00f2 svogliatamente, preferendo ai banchi scolastici le barche dei pescatori:\nQui di seguito la traduzione letterale dal dialetto siciliano in italiano:\nNegli anni del primo dopoguerra, Licata cominci\u00f2 ad essere attratto dalle vicende spirituali del mondo, che scopr\u00ec dedicandosi alla lettura assidua che trovava nella biblioteca locale. Il suo autore prediletto fu Victor Hugo, e lesse Joseph Conrad, Giovanni Verga, Ernest Hemingway e poesie d'ogni tempo. I segni della sua cultura da autodidatta sono evidenti nella maggior parte delle sue poesie.\nMor\u00ec il 26 gennaio 1996 a Sciacca.\nLe opere poetiche.\nLa fortuna di poeta del Licata si concentra su una variet\u00e0 di poesie in dialetto siciliano, incentrate maggiormente sui paesaggi e cultura del suo paese di nascita. \nDopo la raccolta di poesie \"C'\u00e8 pirmissu?\", pubblic\u00f2 \"Furanata\" (1958), \"Lu casu di Sciacca\" (1968, sul secondo caso di Sciacca), \"La scunfitta di Roncisvalli\" (1974), \"Vintuliata di Marina\" (1983), \"San Franciscu d'Assisi a Munti Kroniu\" (1994) e, per il teatro, \"Don Turi e Ganu di Magonza\", scritto nel 1977 e portato in scena per la prima volta dall'associazione teatrale \"Club Gruppo Teatro 13\" di Sciacca, per la regia di Giuseppe Raso, e successivamente rappresentato al Teatro Biondo di Palermo nel 1994 con Ciccio Ingrassia e Mimmo Cuticchio e \"Vintuliata di Marina\" portata in scena per la prima volta nel 1982 dall'associazione \"Club Gruppo Teatro 13\" di Sciacca.\nSciacca.\nSicuramente fra le sue poesie quella pi\u00f9 vocativa e significativa fu \"Sciacca\", dedicata alla sua terra nat\u00eca. Di seguito i primi versi e la traduzione letterale:\nCarriera da attore.\nVincenzo Licata non fu solo poeta, fu anche attore.\nL'incontro casuale con il regista Pietro Germi (a cui dedic\u00f2 successivamente la sua poesia \"A Pietro Germi\"), che decise di girare proprio a Sciacca il film \"Sedotta e abbandonata\", gli permise di partecipare alla pellicola nella parte di Pasquale Profumo (1963). Licata compose le parole del brano inserito nella colonna sonora (\"Vampata d'amuri\"). Partecip\u00f2, nel 1979, al film di Francesco Rosi \"Cristo si \u00e8 fermato a Eboli\", nella parte di un emigrante napoletano tornato dall'America.\nIn memoria del poeta saccense.\nAnche la cittadina marinara ha cercato di fare memoria sul poeta saccense che tanto l'ha amata.\nA Vincenzo Licata sono infatti dedicati un premio letterario di poesia e letteratura e un monumento che d\u00e0 alle spalle la famosa Rocca Regina. \nIl monumento (inaugurato il 21 febbraio 2010 e scolpito dallo scultore locale Filippo Prestia) a lui dedicato si tratta di un complesso scultoreo che ritrae un gabbiano (una delle creature volatili pi\u00f9 presenti nel porto di Sciacca) e il poeta intento a togliersi la sua coppola dal capo e portala al cuore con un'espressione del volto volta ad ammirare l'area portuale. La statua del poeta poi poggia su una rocca su cui \u00e8 stata poggiata una placca commemorativa che dice: \"Vincenzo Licata. Poeta del Mare. Sciacca 21 giugno 1906/ Sciacca 26 gennaio 1996\"."}
{"id": "2962328", "revid": "119665250", "url": "https://it.wikipedia.org/wiki?curid=2962328", "title": "Macina (Mali)", "text": "Macina \u00e8 un comune rurale del Mali, capoluogo del circondario omonimo, nella regione di S\u00e9gou.\nIl comune \u00e8 composto da 21 nuclei abitati:"}
{"id": "2962333", "revid": "1543377", "url": "https://it.wikipedia.org/wiki?curid=2962333", "title": "Augusto Agabiti", "text": "Biografia.\nNacque a Pesaro, primogenito di Francesco Agabiti, garibaldino che combatt\u00e9 a Bezzecca e a Mentana: una sorella di Augusto, Celestina Agabiti, sar\u00e0 la madre del noto critico letterario Walter Binni. Augusto fece i primi studi nella citt\u00e0 marchigiana e poi, trasferitosi con la famiglia a Roma nel 1897, vi si laure\u00f2 in legge nel 1901 e s'impieg\u00f2 presso la Camera dei deputati, dove lavor\u00f2 prima nell'Ufficio di Segreteria, poi, dal gennaio 1905, in Biblioteca.\nNel 1904 pubblic\u00f2 il saggio giuridico \"La sovranit\u00e0 della societ\u00e0\". Le conoscenze nell'ambiente parlamentare, in particolare quella di Luigi Luzzatti - allora Presidente della Commissione di vigilanza sulla Biblioteca - gli permisero di sollecitare l'emanazione di leggi in sintonia con le sue idee umanitarie, come quella sulla limitazione della vivisezione degli animali e sull'alcolismo.\nNel clima culturale dei primi anni del secolo, nei quali era forte un'impronta spiritualistica, coltiv\u00f2 interessi teosofici: nel 1904 l'Agabiti incontr\u00f2 Decio e Olga Calvari, cultori della teosofia della Blavatskij, e con loro fece parte della Societ\u00e0 Teosofica, fondata ad Adyar da Henry Steel Olcott e da Annie Besant, dalla quale si allontan\u00f2 nel 1910 per aderire alla Lega Teosofica Indipendente, fondata l'anno prima a Benares. Collaboratore dal 1907 della rivista \u00abUltra\u00bb, ne fu anche il direttore dal 1914.\nSe egli fu influenzato dal clima spiritualistico e tardo-romantico che pervase la cultura europea e italiana nel periodo a cavallo dei due secoli, mantenne per\u00f2 in s\u00e9 principi progressivi che gli derivarono dall'educazione liberale e positivistica, rifiutando la deriva reazionaria in politica e decadente in letteratura: ne \"Il problema della vivisezione\" attacc\u00f2 il dannunzianesimo come \u00abil risultato attuale e necessario dei principi areligiosi, edonistici, di egoismo selvaggio professati da alcuni gruppi sociali di intellettuali decadenti, i quali pretendono di essere al di l\u00e0 del bene e del male\u00bb.\nConsonante ai sentimenti tardo-romantici \u00e8 l'interesse per il problema della morte: nella sua \"La tortura sepolcrale, il nostro pericolo pi\u00f9 spaventoso\", del 1913, indica l'orrore della conseguenza della morte apparente e dei rischi della sepoltura di una persona ancora viva; ma nella \"Umanit\u00e0 in solitudine\" del 1914, immaginava una umanit\u00e0 in armonia con gli altri esseri viventi e con la natura tutta e, dichiarandosi libero pensatore, rendeva omaggio all'antica scienziata Ipazia, vittima del fanatismo religioso, dedicandole una scheda biografica e un romanzo.\nNel 1914 si dichiar\u00f2 favorevole all'intervento militare contro l'Austria-Ungheria, sviluppandone i motivi ne \"La salvezza di Europa e l'intervento italiano\". Egli concep\u00ec quella guerra in uno spirito risorgimentale, pur mantenendo un alto rispetto per la Germania, da lui considerata la massima espressione moderna della cultura europea, criticando per altro il militarismo prussiano. And\u00f2 cos\u00ec al fronte, arruolato come ufficiale del Genio, partecipando alle numerose battaglie che si svolsero sull'Isonzo e svolgendo anche un'attivit\u00e0 di propaganda in conferenze che egli raccolse nel libro \"Sulla fronte giulia\", che fu pubblicato postumo nel 1919.\nL'esperienza della guerra lasci\u00f2 in lui una traccia profonda, mutando anche le sue originarie convinzioni politiche. Scriveva alla sorella Margherita: \u00abIl mio avvicinamento ai partiti popolari, radicali, socialisti riformisti \u00e8 dovuto ad un cumulo di ragioni [...] Necessita che i popoli siano d'ora innanzi interpellati nelle gravi questioni internazionali e che non si venda il sangue loro fra un ballo e l'altro da parte di principi senza coscienza e di diplomatici cinici, ignoranti ed egoisti. Necessita che da questa guerra sorgano non solo gli Stati uniti d'Europa ma gli Stati Uniti del mondo [...] Bisogna fare una politica preveggente e che persegua l'ideale del progresso morale ed economico dei popoli [...] I reazionari cercano in Italia, Francia, Inghilterra, di comprimere la libert\u00e0 di pensiero [...] La guerra mi ha fatto convincere che, tolta una piccola minoranza, i conservatori avrebbero preferito la schiavit\u00f9 piuttosto che battersi [...] Ora che andiamo verso la monarchia assoluta e che la guerra ha rivelato l'egoismo cieco dei ricchi e dei potenti e il disinteresse eroico e patriottico dei repubblicani, non esito un momento a scegliere la causa repubblicana e se occorrer\u00e0 per preparare la federazione europea dovremo farlo anche a costo dell'abbattimento di tutte le monarchie\u00bb.\nNon ebbe per\u00f2 modo di mettere in atto i suoi propositi: mentre era a Roma in licenza, mor\u00ec di influenza spagnola il 5 ottobre 1918."}
{"id": "2962335", "revid": "119693764", "url": "https://it.wikipedia.org/wiki?curid=2962335", "title": "Julius Fu\u010d\u00edk (scrittore)", "text": "Biografia.\nNacque in una famiglie operaia: suo padre era un operaio metalmeccanico. Nel 1913 la sua famiglia si trasfer\u00ec da Praga a Plze\u0148. Inizi\u00f2 precocemente a interessarsi di politica e di letteratura: a 12 anni cominci\u00f2 a scrivere sul giornale \"Slovan\" (\"Lo Slavo\"). Dopo aver conseguito il diploma di maturit\u00e0, nel 1920 inizi\u00f2 gli studi in Filosofia all'Universit\u00e0 Carolina e nel 1921 si iscrisse al neonato Partito Comunista di Cecoslovacchia (KS\u010c). Nel 1926 fu redattore della rivista letteraria \"Kmen\" (\"Classe\"), divenne membro del movimento artistico di avanguardia \"Dev\u011btsil\". Tra il 1928 e il 1938 lavor\u00f2 come redattore della rivista di critica letteraria \"Tvorbi\" (\"Creativit\u00e0\"), fondata dal critico Franti\u0161ek Xaver \u0160alda. Dal 1929 fu giornalista del \"Rud\u00e9 pr\u00e1vo\", l'organo del KS\u010c e appartenne al gruppo che respingeva ogni critica all'URSS. Fu ripetutamente arrestato dalla polizia cecoslovacca e nel 1934 ricevette una condanna ad otto mesi di reclusione con la condizionale per motivi politici.\nNel 1930, visit\u00f2 l'Unione Sovietica per quattro mesi e ne diede un giudizio molto positivo nel suo libro \"V zemi, kde z\u00edtra ji\u017e znamen\u00e1 v\u010dera\" (\"Nella terra dove il domani significa ieri\") del 1932. Nel luglio 1934, poco prima che Hitler liquidasse le SA, visit\u00f2 la Baviera e descrisse le sue impressioni nel libro \"Cesta do Mnichova\" (\"In cammino verso Monaco\"). Torn\u00f2 in URSS nel 1934; fu corrispondente da Mosca del \"Rud\u00e9 pr\u00e1vo\" per due anni e scrisse diverse relazioni anche per il KS\u010c.\nNel 1938 spos\u00f2 Augusta Kode\u0159icov\u00e1, pi\u00f9 tardi nota come Gusta Fu\u010d\u00edkov\u00e1. Dopo la firma del patto Molotov-Ribbentrop, il trattato di non aggressione fra la Germania nazista e l'Unione Sovietica, il KS\u010c venne messo fuori legge e Fu\u010d\u00edk si rifugi\u00f2 presso i suoi genitori a Chotim\u011b\u0159 ed entr\u00f2 in clandestinit\u00e0; ritorn\u00f2 segretamente a Praga nel 1940. Dopo l'attacco nazista all'URSS nel giugno 1941 ader\u00ec alla resistenza antinazista, dedicandosi alla pubblicazione illegale del \"Rud\u00e9 pr\u00e1vo\" e di altro materiale antinazista. Venne arrestato il 24 aprile 1942 a Praga, assieme ad altri sei membri del KS\u010c dalla Gestapo, probabilmente per caso, durante una retata della polizia nazista. L'unico superstite fra i sei arrestati, Riva-Friedov\u00e1 Krieglov\u00e1, riveler\u00e0 pi\u00f9 tardi negli anni novanta, che Fu\u010d\u00edk aveva ricevuto l'ordine di suicidarsi per evitare la cattura; bench\u00e9 Fu\u010d\u00edk avesse una pistola con s\u00e9 al momento dell'arresto, non ne fece uso. Dalla prigione scrisse note ispirate di \"Report\u00e1\u017e psan\u00e1 na opr\u00e1tce\" (\"Reportage scritto sotto la forca\"), tradotto poi in molte lingue fra cui l'italiano. Condannato a morte nel 1943, la condanna venne eseguita nella prigione Pl\u00f6tzensee di Berlino."}
{"id": "2962336", "revid": "6923", "url": "https://it.wikipedia.org/wiki?curid=2962336", "title": "Sok\u00f3\u0142", "text": "Sok\u00f3\u0142 (Polacco: \"Polskie Towarzystwo Gimnastyczne \"Sok\u00f3\u0142\"\", Societ\u00e0 ginnastica polacca \"Sokol\") \u00e8 l'emanazione polacca dell'associazione dei Sokol ceca. Nelle lingue slave Sokol, nelle varie dizioni, come \"Sok\u00f3\u0142\" in polacco o \"Sokil\" in ucraino significa falco, uccello considerato nel mondo slavo dell'epoca simbolo di libert\u00e0 e coraggio. L'associazione fondata a Lw\u00f3w nel 1867 \u00e8 la pi\u00f9 antica organizzazione giovanile polacca e prima della fine della prima guerra mondiale aveva sedi, denominate \"nidi\" (polacco: \"gniazda\") in tutta la Polonia e fra le comunit\u00e0 polacche all'estero. Obiettivo dell'associazione, che si rifaceva alla massima di Giovenale \"mens sana in corpore sano\", era lo sviluppo fisico e mentale, sia a livello individuale sia su scala nazionale, nella convinzione che la salute e la bellezza del corpo fossero inseparabili dalla bellezza dello spirito e che lo sviluppo della mente non potesse essere fatto senza lo sviluppo del corpo.\nStoria.\nL'associazione polacca dei Sok\u00f3\u0142 venne costituita il 7 febbraio 1867 a Leopoli, capitale della Galizia, la pi\u00f9 settentrionale delle province dell'Impero austro-ungarico. Gli obiettivi fondamentali dell'associazione erano l'attivit\u00e0 fisica e la promozione della rinascita nazionale in tutte le parti della Polonia allora divisa tra vari stati. Nel 1885 il primo Presidente dell'associazione J\u00f3zef Millert riusc\u00ec a convincere le autorit\u00e0 tedesche a permettere sedi dell'associazione nelle parti della Polonia soggette all'Impero Germanico. Dopo la rivoluzione russa del 1905 i \"Sok\u00f3\u0142\" hanno potuto svolgere la loro attivit\u00e0 nelle terre polacche dell'Impero russo.\nIn opposizione allo scautismo che si affermava contemporaneamente in quegli anni in Polonia, che trovava il largo appoggio da parte del socialista J\u00f3zef Pi\u0142sudski, il movimento Sok\u00f3\u0142 era orientato politicamente a destra e le cariche pi\u00f9 importanti dell'organizzazione erano ricoperte da sostenitori della Lega Nazionale di Roman Dmowski. Aspetto interessante dell'associazione \u00e8 quella che i suoi aderenti consideravano il calcio uno sport plebeo e per questa ragione molti suoi aderenti abbandonarono l'associazione e all'inizio del XX secolo fondarono delle proprie societ\u00e0 calcistiche, tra le quali il Czarni Lw\u00f3w, la prima squadra calcistica delle Polonia, fondata nel 1903.\nAl termine della prima guerra mondiale la Polonia riconquist\u00f2 la sua indipendenza e nel 1919 le associazioni dei Sok\u00f3\u0142 costituite nei territori precedentemente divisi tra stati diversi, vennero unificate nella \"Unione delle societ\u00e0 di ginnastica \"Sok\u00f3\u0142\"\".\nDopo l'invasione della Polonia del 1939 le nuove autorit\u00e0 Unione Sovietica|sovietiche e tedesche vietarono le attivit\u00e0 dell'associazione dei Sok\u00f3\u0142 che non vennero autorizzate neanche al termine della seconda guerra mondiale dal regime comunista della Repubblica Popolare Polacca e tale divieto venne revocato soltanto nel 1988. Durante il periodo della guerra fredda alcune associazione Sok\u00f3\u0142 hanno continuato la loro attivit\u00e0 all'estero, tra la diaspora polacca nel Regno Unito, negli Stati Uniti, in Francia e altri paesi.\nIl 10 gennaio 1989 la prima sede dell'associazione venne aperta ufficialmente e il 1\u00ba marzo 1990 l'associazione venne nuovamente registrata in Polonia. L'organizzazione ha 86 sedi con circa 10.000 aderenti in Polonia e all'estero."}
{"id": "2962337", "revid": "72811", "url": "https://it.wikipedia.org/wiki?curid=2962337", "title": "Project M", "text": ""}
{"id": "2962339", "revid": "599013", "url": "https://it.wikipedia.org/wiki?curid=2962339", "title": "Ivajlo Petkov", "text": ""}
{"id": "2962344", "revid": "1543377", "url": "https://it.wikipedia.org/wiki?curid=2962344", "title": "Bokywere", "text": "Bokywere, o anche Boky-W\u00e9r\u00e9, \u00e8 un comune rurale del Mali facente parte del circondario di Macina, nella regione di S\u00e9gou.\nIl comune \u00e8 composto da 14 nuclei abitati:"}
{"id": "2962346", "revid": "86343", "url": "https://it.wikipedia.org/wiki?curid=2962346", "title": "Boky-W\u00e9r\u00e9", "text": ""}
{"id": "2962347", "revid": "86343", "url": "https://it.wikipedia.org/wiki?curid=2962347", "title": "Boky-Were", "text": ""}
{"id": "2962348", "revid": "1543377", "url": "https://it.wikipedia.org/wiki?curid=2962348", "title": "Historia Langobardorum Beneventanorum", "text": "La Historia Langobardorum Beneventanorum (o Ystoriola Langobardorum Beneventum degentium) di Erchemperto \u00e8 una cronaca longobarda che narra le vicende del Principato di Benevento dal 787 all'889.\nContenuto.\nLo stesso Erchemperto dichiara la sua ispirazione all'\"Historia Langobardorum\" di Paolo Diacono. L'opera lascia trasparire la sentita partecipazione dell'autore alle vicende drammatiche che riguardarono in quegli anni la nazione longobarda e rappresenta l'unica fonte storica esistente relativa a quel periodo: un'opera importantissima, quindi, poich\u00e9 tramanda episodi di cui altrimenti non avremmo mai avuto notizia. \nDi Erchemperto \u00e8 sopravvissuto anche un breve carme latino, in 17 distici elegiaci, che oggi si ritiene parte integrante dell'opera, di cui \u00e8 l'introduzione, con dedica ad Aione II di Benevento. "}
{"id": "2962349", "revid": "709565", "url": "https://it.wikipedia.org/wiki?curid=2962349", "title": "Caitlin Fairchild", "text": "Caitlin \"Kat\" Fairchild, o pi\u00f9 semplicemente Fairchild, \u00e8 un personaggio della serie a fumetti Wildstorm \"Gen\u00b9\u00b3\", scritta da Jim Lee e Brandon Choi e disegnata da J. Scott Capbell.\n\u00c8 il personaggio principale e pi\u00f9 noto della serie, nonch\u00e9 la leader del gruppo.\nPersonalit\u00e0.\nCaitlin \u00e8 la tipica ragazza timida ed introversa dei college americani. Fisicamente non molto attraente ed impacciata nei modi di fare. Di carattere apparentemente molto debole finisce sempre col farsi mettere i piedi in testa da tutti e si sente sempre molto inferiore alle altre ragazza sue coetanee, sebbene in effetti anche prima della trasformazione aveva un bel viso.\nDopo la trasformazione continuer\u00e0 a sentirsi a disagio con l'altro sesso ed a considerarsi non attraente, tanto che a volte sembra non accorgersi del suo cambiamento. In realt\u00e0 Caitlin se ne rende conto e ne \u00e8 a disagio poich\u00e9 non le piace ricevere attenzioni, inoltre \u00e8 molto infastidita dal fatto che ogni cosa che indossa finisca per andargli stretta e sembrare aderente. Crescendo Caitlin manterr\u00e0 sempre il carattere timido e pudico di base ma diverr\u00e0 sessualmente pi\u00f9 audace.\nCaitlin \u00e8 una ragazza responsabile e studiosa e per questo un'ottima leader, la sua capacit\u00e0 di guidare gli altri emerge in battaglia e tira spesso il gruppo fuori da situazioni complicare ma lei per modestia non se ne fregia cercando di autoconvincersi di non averla.\nDopo la trasformazione diverr\u00e0 via via pi\u00f9 sicura di s\u00e9 e non permetter\u00e0 pi\u00f9 agli altri di schiacciarla psicologicamente.\nCailtin non \u00e8 in grado di arrabbiarsli con qualcuno, e quando litiga con Rinmaker o Freefal finisce sempre per sentirsi in colpa per prima e chiedere scusa.\nTra le sue pi\u00f9 grandi qualit\u00e0 ci sono l'altruismo, la dolcezza e la comprensione. Mentre i suoi maggiori difetti sono l'insicurezza e l'ingenuit\u00e0.\nBiografia del personaggio.\nInfanzia e adolescenza.\nCaitlin \u00e8 figlia di Alex Fairchild, ex membro del Team 7. Non si sa chi sia sua madre, e lei non l'ha mai menzionata.\nQuando il padre fu costretto a scappare dalle Operazioni Internazionali, che volevano usare gli individui Gen-attivi come macchine da guerra, lasci\u00f2 la piccola Caitlin a dei parenti promettendole che sarebbe tornato, cosa che non fece.\nLa ragazza crebbe cos\u00ec assieme ai suoi zii ed alla cugina Karen, diventando una ragazza brillante ma goffa e impacciata, stereotipo della ragazza tutta casa e studio con occhiali spessi e atteggiamenti imbranati. La sua intelligenza le permise, una volta sedicenne, di venire accettata alla Princeton University, dove frequent\u00f2 i corsi di informatica e ingegneria elettronica.\nGen\u00b9\u00b3.\nVerso il suo terzo anno di studi alla Princeton Caitlin, stanca di subire le angherie della sua bisbotica compagna di stanza e delle ragazze pi\u00f9 in vista nonch\u00e9 della tediosit\u00e0 della sua vita decide di iscriversi nel progetto Genesis, che lei crede essere una sorta di programma governativo per ragazzi dotati. Qui gli vengono insegnate oltre le discipline tipiche delle scuole americane anche l'autodifesa e il corpo a corpo (in cui non si riveler\u00e0 particolarmente dotata). In questo periodo conosce Grunge e Roxy (che diventer\u00e0 la sua migliore amica).\nUna sera, sentitasi male (a causa del suo fattore Gen che stava per manifestarsi) uscir\u00e0 dalla sua stanza in cerca di un bagno. Incappa invece in una sala computer, dove incontra anche Grunge e Roxy (che cercavano un posto isolato per fumare e fare uno spuntino). I tre scoprono dai computer la verit\u00e0 sul progetto Genesis e sulle intenzioni dei governativi di attivare i loro fattori Gen dove possibile ed usarli come armi umane, tuttavia vengono sorpresi da una guardia che realizzando quanto avevano scoperto decide di eliminarli seduta stante, fortunatamente i poteri di Fairchild si manifestano per la prima volta dandole la possibilit\u00e0 di mandare KO la guardia. L'attivazione del suo fattore Gen le conferisce capacit\u00e0 fisiche strabilianti ed un'abilit\u00e0 combattiva mai prima di allora dimostrata, Caitlin si ritrova trasformata da imbranata \"secchiona\" geek a bellissima amazone dal fisico perfetto, fisico il cui sviluppo improvviso fa strappare completamente i vestiti della ragazza lasciandola in mutande.\nCoperte le sue nudit\u00e0 con la camicia di Grunge, la ragazza fugge dalla sede del progetto Genesis assieme ai suoi amici, che nella fuga sviluppano a loro volta dei superpoteri. Aiutati da John Lynch nella loro fuga, i ragazzi si stabiliscono nei pressi di San Diego a La Jolla in California.\nLynch promette di insegnare al nascente gruppo di supereroi a fare la differenza nel mondo e di aiutarli a risolvere i misteri attorno ai loro genitori.\nLa maturit\u00e0 e il coraggio di Caitlin, oltre alla sua naturale propensione per la Leadership la porteranno ad essere unanimemente considerata la leader della squadra dopo Lynch, del quale prender\u00e0 il posto nel periodo in cui questi sparir\u00e0 dalla circolazione.\nPi\u00f9 avanti nella serie rincontrer\u00e0 il padre Alex Fairchild, che credeva essere morto, e scoprir\u00e0 da questo incontro che lei e la sua migliore amica Roxy sono sorellastre. La riunione di famiglia ad ogni modo dura poco, perch\u00e9 il padre viene ucciso, stavolta realmente dal supercriminale Tindalos.\nLa perdita del padre la segner\u00e0 profondamente, e riuscir\u00e0 a superare il momento di crisi solo grazie al sostegno del gruppo, che ora \u00e8 l'unica famiglia rimastagli.\nCaitlin sar\u00e0 per breve tempo anche colpita da una forte amnesia che le far\u00e0 credere di essere Supergirl.\nWorldstorm.\nDopo l'arrivo di Capitan Atom nell'universo Wildstorm l'intera linea temporale del modo di Gen\u00b9\u00b3 viene riscritta e le vite dei personaggi modificate.\nCaitlin, anche in questa versione vive con una famiglia adottiva finch\u00e9 non viene rapita dagli uomini di Tabula Rasa (simili al precedente progetto Genesis) che per farlo uccide i suoi genitori. Alla sede del progetto incontra i suoi futuri compagni e la situazione si sviluppa similmente alla precedente versione. Anche qui Caitlin diviene il leader naturale ed unanimemente accettato del gruppo, nonch\u00e9 oggetto delle attenzioni della bisessuale Rainmaker, con cui per\u00f2 chiarisce che possono essere amiche ma non avranno mai un futuro insieme. Inoltre \u00e8 legata sentimentalmente a Burnout.\nDopo gli eventi di World's End, maxisaga che presenta un armageddon nel mondo Wildstorm, i ragazzi si aggireranno per il mondo post-apocalittico, dopo aver combattuto dei mutanti contagiati da un misterioso virus i membri del gruppo si rifocillano e si avventurano per la citt\u00e0 distrutta trovando dei sopravvissuti e vivendo varie disavventure.\nInoltre si espandono unendosi temporaneamente ad un altro gruppo di supereroi adolescenti di nuova leva: i Gen14.\nPoteri e abilit\u00e0.\nCaitlin \u00e8 stata dotata dal suo fattore Gen di capacit\u00e0 fisiche largamente superumane. Questa condizione \u00e8 andata anche a incidere sul fisico della ragazza che da mingherlina qual era \u00e8 diventata alta quasi due metri e muscolosa come una body builder. La trasformazione non ha riguardato solamente i suoi muscoli, ma anche le forme ed i caratteri sessuali secondari della ragazza hanno subito un grande cambiamento, tanto che ora Caitlin deve farsi i vestiti (soprattutto reggiseni) su misura. Fairchild inoltre, dopo l'attivazione dei suoi poteri non ha nemmeno pi\u00f9 avuto bisogno degli occhiali.\nLa sua forza \u00e8 tanto sviluppata da essersi dimostrata capace pi\u00f9 volte di combattere i pi\u00f9 forti supereroi e supercriminali dell'universo Wildstorm senza problemi. Oltre a questo Cailtin dopo essersi Gen attivata ha sviluppato incredibili competenze di lotta, che le vengono automatiche ed assolutamente naturali.\nCome risultato della sua potenza fisica anche la sua velocit\u00e0, i suoi riflessi e le reazioni del suo sistema immunitario sono incredibilmente incrementate rispetto all'ordinario. In pi\u00f9, la sua pelle \u00e8 composta da fibre tanto spesse da garantirle una resistenza sovrumana che sfocia quasi nell'invulnerabilit\u00e0, sebbene un forte urto possa provocarle danni anche senza penetrarne le membra.\nInoltre il suo cervello \u00e8 tanto forte da respingere gli attacchi mentali, seppur in modo alquanto limitato.\nSecondo quanto dichiarato da Jim Lee e Brandon Choi, i poteri di Caitlin non sono casuali, difatti il suo fattore Gen \u00e8 andato a potenziare il suo fisico affinch\u00e9 il corpo della ragazza fosse bilanciato all'eccellente mente da lei posseduta.\nFairchild infatti \u00e8 tecnicamente un genio dotata di capacit\u00e0 intellettive strabilianti che nonostante la sua giovane et\u00e0 e la sua relativa inesperienza la pongono sullo stesso livello delle pi\u00f9 grandi menti dell'universo Wildstorm.\nQueste capacit\u00e0 coesistenti in un unico individuo fanno di lei una creatura perfetta sia dal punto di vista fisico che intellettivo, e la pi\u00f9 vicina al supersoldato ideato dagli inventori del fattore Gen.\nNel terzo volume della serie, Fairchild assorbe inavvertitamente i poteri di un altro individuo genattivo, che le conferiscono poteri di mutaforma. Caitlin si dimostra in grado di mutare in qualsiasi cosa passando prima dallo stadio di liquido viola informe, questo potere fece diventare viola i capelli e le labbra di Caitlin, ma dopo che questi ritornarono ai loro colori originali non \u00e8 dato sapere se essa abbia mantenuto questa capacit\u00e0.\nInoltre, a causa della parentela paterna che lega le due, Fairchild e Roxy condividono un legame psichico che consente loro di comunicare con la mente e percepire quando una delle due si trova in pericolo."}
{"id": "2962350", "revid": "712828", "url": "https://it.wikipedia.org/wiki?curid=2962350", "title": "Hanazono", "text": "Biografia.\nIl suo regno ebbe inizio nel 1308 e termin\u00f2 nel 1318. Il suo nome personale era . Si trattava del quarto figlio del 92\u00ba imperatore Fushimi. Divenne imperatore quando il precedente, suo cugino di secondo grado, Go-Nij\u014d, abdic\u00f2. Lo stesso fece lui nel 1318 in favore di un altro cugino, Go-Daigo. In seguito condusse una vita ascetica diventando un monaco buddista"}
{"id": "2962354", "revid": "253269", "url": "https://it.wikipedia.org/wiki?curid=2962354", "title": "Chloe Bridges", "text": "Biografia.\nChloe Bridges si interessa alla recitazione in giovane et\u00e0, partecipando agli spettacoli della St. Martin's Episcopal School. A 11 anni, frequenta i corsi di moda e recitazione alla John Robert Powers di New Orleans. Oltre a film e serie TV, ha partecipato al videoclip di \"Remember December\" di Demi Lovato. Nel 2010 \u00e8 anche giurata alla finale di \"My Camp Rock\" in onda su Disney Channel. Ha fatto parte del cast del telefilm \"The Carrie Diaries\" nel ruolo di Donna LaDonna. Dal 2014 recita in \"Pretty Little Liars\", a partire dalla quinta stagione del telefilm."}
{"id": "2962357", "revid": "110157", "url": "https://it.wikipedia.org/wiki?curid=2962357", "title": "VP8", "text": "VP8 \u00e8 un codec video sviluppato da On2 Technologies per sostituire il predecessore VP7. \u00c8 stato annunciato il 13 settembre 2008.\nStoria.\nIl 19 maggio 2010 Google, che ha acquistato On2 nel 2010, ha distribuito VP8 come codec open source (sotto una licenza BSD-like) durante la conferenza Google I/O. Questo ha reso VP8 il secondo prodotto di On2 Technologies ad essere donato alla comunit\u00e0 del software libero dopo che nel 2002 distribu\u00ec il codec VP3 (sempre sotto licenza BSD) alla Xiph.Org Foundation come codec Theora; la richiesta che ha sollecitato di pi\u00f9 Google a distribuire il codice sorgente di VP8 \u00e8 venuta dalla Free Software Foundation, che il 12 marzo 2010 ha pubblicato una lettera aperta chiedendo a Google di rimpiazzare gradualmente l'uso di Adobe Flash Player e H.264 su YouTube con HTML5 e VP8.\nIl 19 maggio 2010 il progetto WebM \u00e8 stato lanciato, assieme al contributo di Mozilla, Opera, Google e pi\u00f9 di quaranta altre aziende in un grande sforzo per sostenere l'uso di VP8 come codec per l'HTML5. Nel formato contenitore WebM, VP8 \u00e8 usato assieme al codec audio Vorbis. Internet Explorer 9 avr\u00e0 la possibilit\u00e0 di supportare i file WebM se il codec VP8 sar\u00e0 installato localmente."}
{"id": "2962358", "revid": "203463", "url": "https://it.wikipedia.org/wiki?curid=2962358", "title": "Filippo Magawly Cerati", "text": "Nacque a Temora, villaggio nel centro dell'Irlanda nei pressi di Tullamore, dal conte Patrick e dalla contessa Jane O'Fullon. Alla morte del padre nel 1802, si trasfer\u00ec assieme al fratello Awly a Parma, dove si era gi\u00e0 stabilito un ramo della sua famiglia.\nIl duca Ferdinando I di Borbone lo fece educare nel Collegio Lalatta. Fin da giovanissimo disimpegn\u00f2 pubblici uffici durante il governo francese. Nel 1804 eredit\u00f2 i beni dello zio paterno, il conte Charles Edward, colonnello dell'esercito austriaco, e nel 1808 spos\u00f2 Chiara Mazzucchini di Viadana, figlia di Giuseppe e della contessa Fulvia Cerati. Alla morte del conte Antonio Cerati, zio di sua moglie, nel 1816 ne eredit\u00f2 il patrimonio, assumendone anche il cognome.\nDopo la caduta di Napoleone, il governo francese cess\u00f2 a Parma il 14 febbraio 1814 e venne costituito un governo provvisorio. Il prefetto si ritir\u00f2 a Piacenza, che era rimasta alla Francia. Dal 9 marzo il governo provvisorio fu esteso anche a Piacenza. In base al Congresso di Vienna del 1815, i territori del ducato di Parma, Piacenza e Guastalla vennero assegnati all'imperatrice Maria Luigia, ad eccezione delle terre poste sulla riva sinistra del Po.\nPapa Pio VII invi\u00f2 Filippo Magawly Cerati a Parigi per una missione diplomatica volta a sondare le intenzioni degli alleati vincitori di Bonaparte. Venne invitato dall'imperatore d'Austria a recarsi a Vienna, dove ebbe colloqui con Metternich, al quale spieg\u00f2 il suo piano di governo per il ducato che era stato assegnato a Maria Luigia. Partecip\u00f2 al congresso di Vienna come inviato di papa Pio VII.\nIl 6 giugno 1814 Metternich proclam\u00f2 una reggenza provvisoria a Parma in nome di Maria Luigia e il 30 giugno nomin\u00f2 come commissario imperiale il conte Ferdinando Marescalchi. A lui subentr\u00f2 il 6 agosto 1814, in qualit\u00e0 di ministro di Stato, il conte Filippo Magawly Cerati, che provvide subito alla riorganizzazione dello Stato secondo i piani gi\u00e0 stabiliti con Metternich. Maria Luigia prese possesso effettivo del potere soltanto il 17 marzo 1816. Nomin\u00f2 Magawly Cerati presidente del Consiglio di Stato straordinario, giudice dell'Ordine costantiniano di San Giorgio e suo consigliere intimo di Stato. Magawly Cerati si adoper\u00f2 per far realizzare diverse importanti opere pubbliche, tra cui il ponte sul Taro (progettato da Antonio Cocconcelli e costruito da una societ\u00e0 milanese), e ottenne la restituzione a Parma di alcune delle opere d'arte asportate per volere di Napoleone Bonaparte.\nNel 1823 torn\u00f2 in Irlanda e si stabil\u00ec a Dublino, dove rimase, salvo un breve viaggio a Parma nel 1828, fino alla morte all'et\u00e0 di soli 48 anni. Era noto per essere un uomo coltissimo ed eclettico, appassionato di storia e di argomenti scientifici. Assieme a Gerolamo Gottardi, docente di farmacia all'Universit\u00e0 di Parma, elabor\u00f2 un nuovo metodo per estrarre lo zucchero dal miele. Era un ottimo conoscitore della letteratura inglese, tedesca, francese e italiana. Oltre alla sua lingua madre l'inglese, parlava correntemente l'italiano, il francese e il tedesco, e fu iscritto all'Accademia dei Filomati.\nA Parma gli \u00e8 intitolata via Filippo Magawly, una strada del quartiere Lubiana."}
{"id": "2962365", "revid": "38120", "url": "https://it.wikipedia.org/wiki?curid=2962365", "title": "Raggio (personaggio)", "text": "Raggio \u00e8 il nome di tre personaggi immaginari, tutti supereroi nell'Universo DC.\nIl primo Raggio era uno dei personaggio della Quality Comics che fu acquistato dalla DC Comics. Fu successivamente connesso retroattivamente come membro dei Combattenti per la Libert\u00e0. Suo figlio, il secondo Raggio, e Stan Silver, il terzo, furono creati dalla DC.\nBiografia del personaggio.\nLanford \"Happy\" Terrill.\nPrima del rinnovamento di \"Crisi sulle Terre infinite\", fu descritto che Happy Terrill fu originariamente esposto ad un fulmine e al luce del sole contemporaneamente mentre era su una mongolfiera, ottenendo cos\u00ec dei super poteri energetici.\nLe sue origini post-\"Crisi\" furono molto pi\u00f9 coinvolgenti. Prima della Seconda guerra mondiale, il governo stabil\u00ec un gruppo segreto noto come RONOL (\"Research on the Nature of Light\", dall'inglese, \"Ricerche sulla natura della Luce\"). Un membro dei RONOL, il Dr. Dayzl, teorizz\u00f2 che la luce che si origin\u00f2 millenni fa dove la Terra orbita adesso, circumnavig\u00f2 l'universo e ritorn\u00f2 indietro come una pericolosa identit\u00e0 cosciente.\nL'unico modo di fermare questa \"Entit\u00e0 di Luce\", credeva Dayzl, era di comunicarci. Inducendo un reporter di nome Happy Terrill a seguirli, Dayzl e i suoi assistenti inscenarono un incidente in mongolfiera, facendo s\u00ec che Terrill venisse esposto alla \"bomba di luce\" genetica. Dayzl calcol\u00f2 che la sua discendenza sarebbe stata un'unione dell'essere umano con l'Entit\u00e0 di Luce. Ignaro della verit\u00e0, Terrill utilizz\u00f2 i suoi poteri risultanti per diventare il supereroe Raggio. Simultaneamente, i RONOL persero il rinforzo del governo a causa delle convinzioni non ortodosse di Dayzl. Il destino del buon dottore rimase sconosciuto. Ignaro di tutto Lanford user\u00e0 i suoi poteri (che oltre a quelli originali contano anche un invecchiamento lentissimo) per il bene con il nome di Ray, e si unir\u00e0 al gruppo patriottico noto come Combattenti per la libert\u00e0, viaggiando anche in un mondo alternativo dove i nazisti avevano vinto la guerra.\nNel 1950, dopo aver saputo la verit\u00e0, Terrill volle abbandonare l'identit\u00e0 di Raggio. Happy e la sua prima moglie, ebbero un figlio di nome Joshua. Per un po', Joashua accompagn\u00f2 suo padre in missione come la sua spalla \"Spitfire\" (dall'inglese, \"Sputafuoco\"). Tuttavia, Joshua era incline a violenti scoppi di rabbia, cos\u00ec fu messo in animazione sospesa negli anni cinquanta per essere poi svegliato nel futuro, sempre con l'et\u00e0 di dieci anni. Dopo una breve riunione con il suo vecchio team, i Combattenti per la Libert\u00e0 negli anni settanta, Happy si spos\u00f2 e si sistem\u00f2. Tutto sembr\u00f2 andare per il verso giusto, finch\u00e9 non vide il suo nuovo figlio neonato brillare di energia nella sala parto. Happy si convinse che le teorie di Dayzl erano corrette. Ora sapeva che suo figlio, un giorno, avrebbe avuto il potere di scontrarsi con l'Entit\u00e0 di Luce. Non volendo dare il tormento a sua moglie, Happy le disse che il bambino era morto e quindi lo sistem\u00f2 con un padre adottivo (suo fratello, Thomas).\nNella serie \"Freedom Fighters\" del 2008, a Terrill fu chiesto da Zio Sam di chiedere aiuto a Neon lo Sconosciuto. Quando Neon, completamente separato dall'umanit\u00e0, rifiut\u00f2, Terrill bevve dell'acqua dalla sua oasi, diventando il nuovo Neon lo Sconosciuto, ora noto semplicemente come \"Neon\".\nRay Terrill.\nA Ray Terrill fu detto che era iper-sensibile alla luce e che l'esposizione alla luce solare lo avrebbe ucciso. Istruito privatamente nella sua camera oscurata, il desiderio pi\u00f9 grande di Ray era la normalit\u00e0. I media lo chiamarono Night Boy. La sua unica amica durante i suoi anni formativi era la sua vicina di casa, Jennifer Jurden. A diciotto anni, sul letto di morte di suo \"padre\", Ray seppe che la sua vita era una bugia. Ray non era allergico alla luce, n\u00e9 doveva vivere in completa oscurit\u00e0. La cosa che lo rese pi\u00f9 furioso, fu scoprire che il suo vero padre era un supereroe del tempo di guerra degli anni quaranta, il Raggio della Golden Age.\nStan Silver.\nI nuovi Combattenti per la Libert\u00e0 avevano un nuovo Raggio tra i loro ranghi, che aveva poteri simili a quelli dei Terrills. Il nuovo Raggio \u00e8 Stan Silver, e fu descritto da Justin Gray come \"capace di trasformare il suo corpo in luce laser vivente\" e come \"il playboy del gruppo\". A Stan piaceva anche mostrarsi ai media.\nLavorando come corrispondente straniero per il Washington Sun, Silver fu esposto alle radiazioni dell'alta atmosfera mentre preparava una storia, ottenendo cos\u00ec poteri di varie forme di luce. Reclutato dallo S.H.A.D.E., Silver mise il suo potere al servizio del governo. Tuttavia, \u00e8 un donnaiolo egomaniaco nella sua identit\u00e0 civile. Successivamente si stacc\u00f2 dallo S.H.A.D.E. per unirsi alla squadra di Zio Sam.\nIn \"Uncle Sam and the Freedom Fighters\" n. 6, Silver rivel\u00f2 che \u00e8 un doppio agente ancora fedele allo S.H.A.D.E. Infatti, si rivolt\u00f2 ai suoi colleghi e uccise Invisible Hood. Immediatamente dopo, i colori del suo costume si invertirono, diventando blu invece di gialli.\nIn \"Uncle Sam and the Freedom Fighters\" n. 7, si batt\u00e9 contro i suoi ex compagni di squadra, ma fu sconfitto da Ray Terrill, e fu inviato indietro nel tempo da Padre Tempo. Lo si vide successivamente fuori dalla Casa Bianca con gli altri super soldati dello S.H.A.D.E., che si unirono a Padre Tempo nella linea temporale dopo la fine della battaglia.\nVersioni alternative.\nBasato sul commento di Grant Morrison, questo universo alternativo non \u00e8 la Terra-X pre-Crisi."}
{"id": "2962369", "revid": "2455", "url": "https://it.wikipedia.org/wiki?curid=2962369", "title": "Flacio Illirico", "text": ""}
{"id": "2962376", "revid": "71433", "url": "https://it.wikipedia.org/wiki?curid=2962376", "title": "All About Steve", "text": ""}
{"id": "2962377", "revid": "123948956", "url": "https://it.wikipedia.org/wiki?curid=2962377", "title": "Dan II di Valacchia", "text": "Biografia.\nFiglio di Dan I di Valacchia e della principessa serba Maria, Dan II era solo un fanciullo quando suo padre mor\u00ec (1386). Il voivodato di Valacchia pass\u00f2 allo zio di Dan, Mircea il Vecchio, che affianc\u00f2 poi al trono suo figlio Mihail I di Valacchia. La contesa dinastica scaturita da questa manovra scisse i Basarabidi in due schiatte che per oltre due secoli si contesero il trono valacco: i D\u0103ne\u0219ti, discendenti di Dan, ed i Dr\u0103cule\u0219ti, discendenti da Mircea.\nScomparso Mircea nel 1417, nel 1420 Mihail I venne eliminato da un corpo d'invasione dell'Impero ottomano. Dan prese per s\u00e9 il trono di Valacchia, in lotta con il secondogenito di Mircea, Radu II Chelul, e con i turchi. Costretto alla fuga, Radu negozi\u00f2 un accordo con il sultano Murad II. Per due volte, nel 1421 e nel 1423, Radu parve capace di riconquistare il trono ma venne sconfitto da Dan, poi celebrato dalla storiografia rumena come un capace stratega. Nel 1424, spalleggiato dai turchi, Radu riusc\u00ec a conquistare il trono e lo conserv\u00f2 per due anni.\nNel 1425, Dan II di Valacchia si alle\u00f2 con il Regno d'Ungheria, retto dall'imperatore Sigismondo di Lussemburgo. Coordinandosi con il protettore del Banato, il condottiero italiano Filippo Buondelmonti degli Scolari (\"Pippo Spano\" in Lingua ungherese ), signore di Or\u0219ova, presso il quale militava allora il nobile ungherese Giovanni Janos Hunyadi - Ion de Hunedoara nella storiografia della Romania attuale -, Dan mosse un attacco risoluto alle forze turche alleate di Radu II. Spalleggiato da mercenari italiani e dai Bulgari del principe ribelle Fruzhin, erede dello \"zar\" Ivan \u0160i\u0161man di Bulgaria, Dan sbaragli\u00f2 i turchi: la Valacchia torn\u00f2 nelle sue mani, mentre Fruzhin veniva posto per breve tempo sul trono di Lipova (1426).\nNel 1427 Dan affront\u00f2 per l'ultima volta Radu II, riuscendo ad eliminarlo, e riconquist\u00f2 ai turchi l'importante fortezza di Giurgiu, sul Danubio. Il porto fortificato di Chilia, sul Mar Nero rest\u00f2 per\u00f2 nelle mani di Alexandru cel Bun, voivoda di Moldavia gi\u00e0 alleato di Radu Chelul.\nNell'aprile del 1428, il voivoda Dan affianc\u00f2 con una truppa di arcieri l'imperatore Sigismondo nell'assalto alla Fortezza di Golubac che riapr\u00ec il conflitto con i turchi per il controllo della Serbia.\nNel giugno del 1431 i turchi tornarono ad invadere la Valacchia; Dan II torn\u00f2 ad affrontarli sul campo ma questa volta venne sconfitto ed ucciso dal nemico. Scomparso Dan, il sultano pose sul trono valacco un figlio illegittimo di Mircea il Vecchio, Alexandru I Aldea.\nDiscendenza.\nDan II di Valacchia lasci\u00f2 una nutrita figliolanza che contese il controllo del regno alla stirpe dei Dr\u0103cule\u0219ti:"}
{"id": "2962378", "revid": "122743721", "url": "https://it.wikipedia.org/wiki?curid=2962378", "title": "Antonio Agelli", "text": "Biografia.\nNato a Sorrento nel 1532, Agelli entr\u00f2 nei Chierici Regolari Teatini nel 1551 e profess\u00f2 i voti il 13 dicembre 1553 a Napoli. Inviato a Roma studi\u00f2 le lingue bibliche sotto la guida del futuro cardinale Guglielmo Sirleto. Fu preposito dell'ordine a Genova dal 1572 e a Cremona dal 1579. Fu membro delle commissioni per la revisione della \"Vulgata\" sotto papa Pio V, fino all'edizione di papa Clemente VIII del 1592, e per l'edizione della versione greca dei \"Settanta\" sotto papa Sisto V. Nominato nel 1593 vescovo di Acerno, rinunci\u00f2 undici anni dopo.\nI suoi commentari pi\u00f9 apprezzati sono quelli ai Salmi e ai Cantici dell'ufficio divino (Roma, 1606), riediti postumi a Parigi nel 1611. Furono anche pubblicati i suoi commentari al libro del profeta Abacuc (Anversa, 1597), alle Lamentazioni di Geremia (Roma, 1598), e ai Proverbi di Salomone (edito postumo a Verona nel 1649 tra gli \"Opuscoli vari\" del chierico teatino Luigi Novarini).\nAgelli si interess\u00f2 anche a Cirillo di Alessandria del quale cur\u00f2 una traduzione latina del \"De adoratione in spiritu et veritate\" (Roma, 1588) e l'edizione greca del \"Contra Nestorium\" (Roma, 1607)."}
{"id": "2962379", "revid": "32275499", "url": "https://it.wikipedia.org/wiki?curid=2962379", "title": "Antonio Aielli", "text": ""}
{"id": "2962380", "revid": "599013", "url": "https://it.wikipedia.org/wiki?curid=2962380", "title": "Enrico Viti", "text": "Padre del fantino Leonardo, detto \"Canapino II\" per distinguerlo dal padre, Enrico Viti ha disputato cinque \"carriere\" del Palio di Siena, vincendo una volta: il 16 agosto 1928 per il Nicchio.\nCarriera.\n\"Canapino\" fece il suo debutto al Palio di Siena nel luglio 1928, ma gi\u00e0 da minorenne aveva disputato alcune prove per la Giraffa (1925 e 1927), Civetta (1926) e Torre (1927). Esord\u00ec ufficialmente il 2 luglio 1928 nel Valdimontone, montando un baio di propriet\u00e0 di Alberto Bassi: si trattava di un cavallo modesto e perfino zoppo, ragione per cui venne esentato dal disputare quattro prove.\nIl successo arriv\u00f2 in agosto nel Nicchio, quando ebbe in sorte il forte cavallo \"Margiacchina\". Erano anni in cui la contrada di via dei Pispini aveva come rivali il Bruco e la Torre, contrade che in quel Palio erano considerate favorite (in particolare la Torre) anche in virt\u00f9 delle ingenti somme investite. Canapino venne ostacolato gi\u00e0 alla mossa dalla Chiocciola, e fu costretto a partire molto staccato dalle contrade di testa; una serie di cadute port\u00f2 il Bruco e la Torre a contendersi il Palio, nonostante la rimonta del Nicchio. All'ultima curva del Casato il fantino del Bruco Ferruccio Funghi detto \"Porcino\" allarg\u00f2 la traiettoria, nel presunto tentativo di agevolare il sorpasso della Torre con Garibaldo Fattori detto \"Garibaldi\"; quest'ultimo venne per\u00f2 sorpreso dallo spunto di \"Canapino\", che a colpi di nerbo si fece largo riuscendo a beffare le due rivali.\nNegli anni successivi il fantino di Montalcino non riusc\u00ec a ripetersi: corse altre tre volte ma abbandon\u00f2 il Palio a ventun anni, molto probabilmente in seguito alle insistenze della moglie, molto spaventata dai rischi di gravi infortuni a cui andavano incontro i fantini.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2962391", "revid": "183694", "url": "https://it.wikipedia.org/wiki?curid=2962391", "title": "William Stanley Jevons", "text": "\u00c8 considerato uno dei fondatori della Economia neoclassica e della \"rivoluzione marginalista\", insieme a L\u00e9on Walras e Carl Menger. Alla corrente marginalista appartenevano anche Vilfredo Pareto, Irving Fisher, Francis Ysidro Edgeworth, Eugen von B\u00f6hm-Bawerk e Alfred Marshall.\nIl pensiero.\nNell'opera di Jevons si devono sottolineare due punti importanti."}
{"id": "2962397", "revid": "203463", "url": "https://it.wikipedia.org/wiki?curid=2962397", "title": "Filippo Francesco Magawly Cerati", "text": ""}
{"id": "2962414", "revid": "1543377", "url": "https://it.wikipedia.org/wiki?curid=2962414", "title": "Here She Is...", "text": "Here She Is... \u00e8 il secondo EP di Heidi Montag, pubblicato il 4 agosto 2009."}
{"id": "2962418", "revid": "95993", "url": "https://it.wikipedia.org/wiki?curid=2962418", "title": "Shaw Brothers", "text": ""}
{"id": "2962425", "revid": "1543377", "url": "https://it.wikipedia.org/wiki?curid=2962425", "title": "Wherever I Am", "text": "Wherever I Am \u00e8 il primo EP di Heidi Montag, pubblicato il 28 aprile 2009."}
{"id": "2962429", "revid": "536103", "url": "https://it.wikipedia.org/wiki?curid=2962429", "title": "Voxson", "text": "Voxson S.p.A. (dal 1969; precedentemente era un marchio di FART e poi FARET) \u00e8 stata un'azienda italiana produttrice di elettronica di consumo con sede e stabilimento a Roma, nel quartiere Tor Cervara. Fondata nel 1951, fino agli anni sessanta \u00e8 stata fra le principali aziende a livello nazionale ed europeo del settore. Entrata in declino negli anni settanta, dopo una serie di vicissitudini ha cessato ogni attivit\u00e0 nel 1987. \u00c8 attualmente un marchio, non utilizzato. Parte degli stabilimenti produttivi sono utilizzati oggi come studi cinetelevisivi.\nStoria.\nGli anni cinquanta.\nLa FART e FARET: i primi anni di attivit\u00e0 e la gestione Piccinini (1951-1959).\nLa \"Fabbrica Apparecchi Radio e Televisione s.r.l.\", indicata con l'acronimo FART, con capitale sociale di lire 500.000, fu fondata a Roma il 10 dicembre 1951 da due soci, Armando Boccia e Aldo Marcucci, rispettivamente, amministratore unico e azionista di maggioranza con l'80% delle quote, e socio di minoranza. L'impresa, specializzata nella costruzione di apparecchi elettronici, svolgeva le proprie attivit\u00e0 in un laboratorio artigianale situato in via Crescenzio 48, nel quartiere Prati. Nel novembre 1952, l'ingegner Arnaldo Piccinini, gi\u00e0 capo progettista all'Autovox, divent\u00f2 socio della FART, di cui rilev\u00f2 il 20% delle quote, e successivamente, nel 1954, socio di maggioranza, amministratore unico e progettista. Una parte consistente del pacchetto di minoranza era detenuto dalla famiglia del politico democristiano Giulio Pastore.\nNel 1954, FART lanci\u00f2 sul mercato i primi apparecchi radiofonici a valvole, inaugurando il marchio commerciale Voxson: si tratta dei modelli 603 Dinghy e 504 Starlet. L'anno successivo, nel 1955, avvi\u00f2 la produzione dei primi televisori. Nel 1957, fu lanciato il modello 725 Zephir, prima radio a transistor di produzione italiana seguito, nel 1960 e 1961, dagli Zephir 2 e 3. \nNel 1958, FART divenne societ\u00e0 per azioni e cambi\u00f2 ragione sociale in \"FARET S.p.A.\", con capitale sociale di lire 300 milioni. In quello stesso anno, venne messo in commercio la radio modello Sportsman 727, con tecnologia mista a transistor e diodi., e lanciato il primo televisore portatile di 17 pollici con cinescopio corto 110 gradi, il T173. Nel 1959, furono lanciati il primo modello di autoradio, il Vanguard, primo apparecchio a soli transistor in Europa, con la caratteristica antenna nello specchietto retrovisore, a cui poteva essere agganciato, e il giradischi portatile a batteria Voxsonnette 744R, a forma di valigia. La realizzazione estetica dei modelli Voxson si avvalse della collaborazione dei pi\u00f9 importanti designer italiani, fra i quali spiccava Rodolfo Bonetto.\nNegli anni del boom economico, e cio\u00e8 in quel periodo compreso tra la fine degli anni cinquanta e l'inizio dei sessanta, Voxson divenne uno dei pi\u00f9 noti marchi dell'elettronica di consumo, conquistando importanti quote di mercato in Italia, e successivamente anche all'estero. Tra il 1956 e il 1959, la manodopera impiegata crebbe da 149 unit\u00e0, tra operai e impiegati, a 536. In generale, la Voxson dell'epoca seppe coniugare una continua ricerca tecnologica applicata, un design innovativo, un notevole controllo produzione e qualit\u00e0, con una campagna promozionale azzeccata per anticipare i desideri di consumo del pubblico. Le saldature, ad esempio, erano effettuate in modo da resistere agli scossoni dell'uso in auto o all'aperto, le batterie erano di standard internazionale in modo da no ncausare problemi nel reperimento (come avveniva per altri apparecchi), le radio potevano essere montate in auto e facilmente staccate per essere portate in giro.\nOltre a grandi depositi di distribuzione, vennero anche aperte tante succursali quante erano le regioni: a Napoli nel 1957; a Milano e Padova nel 1960, scelta dovuta alla presenza di numerosi fornitori, tanto nel capoluogo lombardo che nella citt\u00e0 veneta. Fu creata anche una cospicua rete di agenzie di vendita, che copriva le principali citt\u00e0 di tutto il territorio nazionale, e anche alcuni paesi europei. \nGli anni sessanta.\n\"I due\" stabilimenti di Tor Cervara (1960-1970).\nIl primo stabilimento \"(Ovest)\".\nPer far fronte all'attivit\u00e0 produttiva della FARET, in costante aumento, si stabil\u00ec di costruire un nuovo stabilimento. Progettato con forme avveniristiche, venne scelta - per la sua ubicazione - la zona di Tor Cervara, nella zona Tiburtina, all'epoca ancora non edificata ed al centro di molti investimenti immobiliari, anche legati ai fondi del Piano Marshall (come nel caso della Rca Italiana). Mentre lo stabilimento veniva terminato (sarebbe entrato in funzione nel 1963), la produzione veniva effettuata anche presso uno stabilimento provvisoriamente affittato, in viale Castro Pretorio 28. \nIl primo stabilimento progressivamente edificato fra il 60 ed il 63, fino ad occupare una superficie di 5100 m\u00b2 coperti e 16000 m\u00b2 totali, era costituito da una sezione con un edificio a torre di 5 piani, adibito ad uffici tecnici, amministrativi e commerciali, con forma circolare e facciata prefabbricata in pannelli di anticorodal e cristallo. Vi era poi una seconda sezione con tre capannoni per laboratori tecnici, sala disegni e uffici di produzione, con 5 piani ed un seminterrato, oltre ad una sezione di produzione con un ulteriore seminterrato utilizzato per il ricevimento, collaudo e magazzino dei materiali. Presente, infine, un corpo di fabbricato per impianti galvanici e vernicerie. Nel dettaglio, le lavorazioni effettuate - con riferimento all'anno 1975 - erano quelle di: tranciatura e lavorazioni meccaniche, rivettatura, montaggi meccanici, avvolgimenti bobine, verniciatura, montaggio circuiti stampati, montaggio sottogruppi vari, montaggio collaudo ed imballo delle autoradio (n.3 linee), montaggio, collaudo ed imballo dei giranastri per auto (n.5 linee). Vi era poi un reparto di attrezzeria per la costruzione e manutenzione di stampi, costruzione di attrezzature di montaggio e per la manutenzione dei macchinari, ed un manufatto di circa 100 mq, adibito ad infermeria. \nNel 1965, nell'azionariato dell'azienda romana vi fecero ingresso due holding straniere, la svizzera Finelen e la Servo-Radar del Liechtenstein, che acquisirono il 5% delle quote ciascuna, iniziando un mutamento della compagine azionaria - e della stessa politica aziendale - irreversibile. Gli anni sessanta rappresentarono l'apice per la Voxson, che arriv\u00f2 a impiegare 2.400 dipendenti. \nIl secondo stabilimento \"(Est)\".\nNel 1967, al Salone dell'automobile di Parigi, Voxson present\u00f2 l'autoradio Sonar, la prima ad essere prodotta in Europa con lettore Stereo8. \nIn un'ottica di espansione, acquistando un terreno adiacente, si ampli\u00f2 lo stabilimento, progettandone - nel 1968 - uno nuovo, appaiato a quello di Tor Cervara. Collegato al fabbricato storico con un sottopassaggio che attraversava via di Tor Cervara, la nuova struttura era pensata per essere adibita a produzione, magazzino materie prime e prodotti finiti e a mensa aziendale. Era composto da un seminterrato e dal piano terra con area edificata \u00e8 di 13.800 mq, mentre la superficie di sviluppo totale era di 22.750 mq. Vi venivano effettuate - sempre con riferimento al 1975 - le lavorazioni di preparazione filatura, avvolgimento bobine, lavori di preparazione, montaggi circuiti stampati, montaggio collaudo ed imballo dei televisori bianco e nero (n.3 linee), montaggio collaudo ed imballo dei televisori a colori (n.1 linea). L'idea del colore era peraltro stata pensata da Piccinini in anticipo sui tempi, gi\u00e0 nel 1964, per investire sulla ricerca, sviluppo, e sopratuttto produzione della nuova tecnologia, aveva fondato , a Roma, la Ergon s.p.a. Cos\u00ec, contenstualmente all'ingrandimento della Voxson, all'interno dei progetti e dei contributi della Cassa del Mezzogiorno, Piccinini costru\u00ec - nel 1968 - una nuova sede per la Ergon, ad Anagni, in un'ottica di economia e produzione in rete. \nL'impianto era dedicato anche al montaggio collaudo ed imballo di complessi Alta fedelt\u00e0 (n.2 linee), montaggio collaudo ed imballo dei Music center (n.2 linee). Il tutto, completato da un deposito carburante. .\nI due stabilimenti erano uniti da un sottopassaggio che attraversava via Tor Cervara. \nUn simile investimento, per\u00f2, si rivel\u00f2 una spesa senza rientro; gli anni sessanta, infatti, costituirono un primo stop per l'azienda, comportando anche un arresto nell'esecuzione die lavori. \nLa prima crisi degli anni sessanta.\nL'arrivo in massa sul mercato di apparecchio asiatici, tutto sommato affidabili, a costi molto pi\u00f9 bassi, rendeva impossibile competere nell'elettronica di fascia bassa o media, ed obbligava le aziende italiane che occupavano anche quel settore di mercato - come la Voxson - ad un sottoutilizzo delle linee produttive, ai primi licenziamenti, o a vendere, anche all'estero, a prezzi insufficienti pur di mantenere quote di mercato.\nSe il design italiano permetteva di vendere - soprattutto in esportazione - ad un pubblico diverso da quello che cercava solo l'oggetto valido a basso costo, i magazzini iniziavano ad essere ingolfati di prodotti finiti. \nCi\u00f2 non toglie che la FARET present\u00f2, anche in questi anni, prodotti interessanti, quali il \"portatile da 11\"\" a batteria. Si trattava di prodotti gi\u00e0 predisposti per la tecnologia a immagine multicromatica; oltre a questo, si punt\u00f2 sull'alta fedelt\u00e0 , su dispositivi sofisticati - come l'autoradio \u2018\"Junio\"r\u2019, che poteva essere estratta dalla sua sede - e \u2018\"Premium\".\nIl 26 ottobre 1969, a seguito di un'assemblea straordinaria dei soci della FARET, venne cambiata la denominazione sociale in Voxson-Fabbrica Apparecchi Radio e Televisione S.p.A.. Nello stesso periodo, venne costituita anche una filiale estera, a Parigi con il nome di Voxson France S.A., per potenziare la distribuzione dei prodotti nei paesi dell'Europa centrale e settentrionale. Nel 1969, realizz\u00f2 un fatturato di 11 miliardi di lire, ed era il dodicesimo produttore europeo di televisori, con i suoi prodotti commercializzati in oltre 30 paesi, affermandosi in modo particolare in Spagna, Gran Bretagna e Germania. Per alcuni anni, a cavallo fra i due decenni, alcuni modelli di televisori Voxson furono prodotti in Israele dalla Tadiran.\nGli anni settanta.\nLa Voxson s.p.a. : la cessione all'EMI (1971-1974).\nLa crisi del comparto era oramai irreversibile, peraltro peggiorata dagli investimenti degli ultimi anni. Il colore, ad esempio, complice il ritardo politico dell' Italia, non aveva potuto decollare, potendo quindi essere venduto solo all'estero. Nel 1971 la Ergon s.p.a. fu venduta ad un'azienda franco-americana, cambiando varie volte proprietario e denominazione, fino al fallimento avvenuto nel 2012, come VDC Technlogies. \nMa l'intero settore non riusciva pi\u00f9 a mantenersi in vita. Cos\u00ec, l'8 marzo 1971, nel capitale della oramai Voxson s.p.a. fece ingresso la multinazionale britannica EMI, che rilev\u00f2 il 50% delle azioni, ed effettu\u00f2 un'iniezione di liquidit\u00e0, con il capitale sociale passato da 2 a 3 miliardi di lire. Alla morte di Arnaldo Piccinini, avvenuta nel 1972, la EMI rilev\u00f2 un ulteriore 30% di quote dell'azienda romana, divenendo socio di maggioranza. \nVoxson, anche dopo il passaggio sotto il controllo di EMI, prosegu\u00ec nella produzione di televisori e autoradio, mentre cess\u00f2 di quella delle radio portatili, sostituendola alla nuova produzione di amplificatori, diffusori e impianti stereofonici ad alta fedelt\u00e0 o compatti multifunzione dai design anche particolari. Furono anni in cui - anche se uscirono prodotti interessanti (si pensi all'autoradio Tanga - che sarebbe rimasta in produzione per tutti gli anni settanta, raggiungendo nel 1977 i 280.000 esemplari - ed il televisore \"T 1228 Oyster\"), non vennero investite pi\u00f9 risorse significative in ricerca e sviluppo. Il calo inarrestabile delle vendite, causato dalla concorrenza dei prodotti d'importazione, oramai sempre pi\u00f9 affidabili ed economici, ed il mancato avvio della produzione dei televisori a colori (dovuto al fatto che in Italia, diversamente dagli altri paesi europei, non era stata ancora introdotta la televisione a colori, a causa degli scontri a livello politico tra governo e parlamento sulla questione, e sulla scelta della tecnologia di trasmissione tra quello tedesco PAL e quello francese S\u00c9CAM) rese la Voxson non pi\u00f9 competitiva.\nLe motivazioni che portarono la EMI a dismettere la propria partecipazione in Voxson sono peraltro diverse, e legate sia a scelte strategiche proprie della multinazionale (che si concentr\u00f2 soprattutto sul ramo commerciale e dell'entertainment, rinunciando alla competizione con i paesi asiatici, e salvando la produzione solo laddove redditizia), che allo scenario nazionale (costellato di scioperi, e di empasse come quello del colore) ed alle aspettative riposte. Fra le altre cose, uno dei progetti di EMI in entrata era stato quello di progettare componenti informatici, e RAM, attivit\u00e0 che l'azienda aveva iniziato a concepire prima dell'acquisizione, essendo oramai chiaro come fosse impossibile competere con i prodotti asiatici. Il convergere di tutti questi fattori, unito a bilanci cronicamente negativi dell'azienda, gli scontri sindacali, indussero la EMI - non avendo trovato acquirenti per la Voxson - ad annunciare nel novembre 1974, la cessazione dell'attivit\u00e0 di progettazione, ricerca e produzione, con il licenziamento dei 1900 dipendenti e la chiusura degli impianti per il 31 marzo 1975\nL'era di Amedeo Ortolani: 1975-1979.\nLa decisione assunta dalla EMI mobilit\u00f2 i numerosi lavoratori della Voxson, e venne scongiurata dall'intervento del Ministero dell'Industria che decise di mediare affinch\u00e9 la societ\u00e0 fosse ceduta. Il 25 marzo 1975, dopo un lungo periodo di trattative, che coinvolse molte aziende ugualmente in crisi (fra le quali Autovox), Voxson fu ceduta alla \"Electric General Company S.A.\", societ\u00e0 di tipo essenzialmente finanziario, con sede nel Liechtenstein. Il rappresentante della Electric era l'imprenditore italiano Amedeo Ortolani, figlio del finanziere Umberto; fattore, questo, che unitamente alle esposizioni bancarie (fin dal 1976, Voxson era esposta in particolare nei confronti del Banco Ambrosiano, e dopo appena quattro anni aveva accumulato con l'istituto di credito milanese un debito di 16,6 miliardi di lire) portarono alcune fonti di stampa ad associare la Voxson a tali eventi, quando al contrario l'azienda non ebbe alcun ruolo al riguardo. \nOrtolani, insediatosi alla guida dell'azienda, present\u00f2 un piano di ristrutturazione che prevedeva importanti investimenti sulla divisione ricerca e sviluppo, nonch\u00e9 sulla diversificazione produttiva con l'ingresso nel settore delle telecomunicazioni e delle trasmissioni ad alta tecnologia. Il piano fu attuato solo parzialmente, con la trasformazione dell'azienda in una holding che controllava sette societ\u00e0, di cui sei create fra maggio e novembre del 1975: la Seas-Servizi assicurativi SpA; la Generale commerciale SpA; la Hi.fi. SpA\u00a0\u2013divenuta dopo appena un mese Media-pubblicit\u00e0, marketing pubbliche relazioni SpA; la Timer Systems SpA; la Generale Finanziaria SpA.\nA queste, si aggiunse la \"Voxson Sud SpA\" divenuta poi l'emittente televisiva Tvr Voxson, unica destinata a sopravvivere assieme alla radio creata nel 1976: \"Radio Citt\u00e0\".\nPer quanto riguarda l'elettronica, nella pratica, nel 1977, Voxson lanci\u00f2 sul mercato il \"Mostro\", la prima autoradio estraibile, e con memoria elettronica della storia., senza per\u00f2 altre innovazioni a catalogo. Fu introdotta l'automatizzazione delle linee di produzione, che comprendevano finalmente i primi televisori a colori, aggiornando progetti pronti gi\u00e0 da anni. Si opt\u00f2 per la delocalizzazione in Serbia dei vecchi macchinari, e quindi della produzione, dei vecchi televisori in bianco e nero, che avevano ancora un certo mercato.\nDurante questi anni, la situazione finanziaria dell'azienda si aggrav\u00f2 ulteriormente. I fidi bancari - per 27,5 miliardi - che la Voxson aveva ottenuto non avrebbero potuto essere restituiti, considerata l'impossibilit\u00e0 di una ripresa. Gli ultimi dati economico-finanziari dell'azienda romana sono del 1979: l'azienda registrava un fatturato di 56,6 miliardi di lire, ed una perdita di esercizio di 5,9 miliardi. In quello stesso anno, il numero di dipendenti era sceso a 1.818 unit\u00e0.\nGli anni ottanta.\nLa gestione commissariale e la chiusura definitiva (1980-1987).\nNel 1980, furono sospese le attivit\u00e0 dell'azienda, e i suoi 1.300 dipendenti furono posti in cassa integrazione. La propriet\u00e0 chiese ed ottenne dal Tribunale di Roma la messa in amministrazione straordinaria della societ\u00e0. Poich\u00e9 Voxson non aveva ripreso la produzione, nel 1981, il Tribunale di Roma, considerata l'impossibilit\u00e0 di procedere utilmente l'amministrazione straordinaria, dichiar\u00f2 lo stato di insolvenza dell'azienda e la relativa chiusura della procedura; in base alla legge Prodi si pass\u00f2 all'amministrazione controllata, affidata all'ingegner Emanuele Morici, nominato commissario governativo, nel tentativo di salvare l'azienda.\nLa Voxson torn\u00f2 operativa solo nel 1984, dopo l'erogazione da parte del CIPI di 13 miliardi di lire. Le sue attivit\u00e0 erano ormai limitate al solo assemblaggio dei televisori a colori, e per questo il numero di dipendenti attivi nella fabbrica era ridotto ad appena un centinaio, mentre la restante gran parte di essi rimaneva in cassa integrazione.\nLa REL ed il progetto della Nuova Voxson.\nAltre aziende italiane di elettronica in crisi, poterono beneficiare (peraltro spesso in maniera non risolutiva, perch\u00e8 giunsero comunque alla chiusura negli anni successivi) di supporto e finanziamenti da parte della finanziaria REL, istituita dal Ministero dell'Industria nel 1982. Si trattava di iniziative volte anche ad accorpare settori produttivi omogenei, fondendo aziende e marchi, nell'idea di poter competere cos\u00ec con un mercato globale. \nIl 13 febbraio del 1986, con delibera CIPI, la REL finanzi\u00f2 ad un soggetto a capitale misto a capitale misto (partecipata dall'azienda informatica statunitense Toreson Industries (51%) e dalla REL (49%), finanziaria pubblica del Ministero dell'Industria) denominata Toreson Industries Italia Spa, 3.920 milioni in conto capitale - per una quota azionaria del 49 per cento, che sarebbero dovuti ad arrivare , grazie ad ulteriori 25.000 milioni di lire in finanziamento agevolato ex lege 63/82, a 28.920 milioni per recuperare il marchio Voxson, le sue strutture logistiche ed impianti, oramai in stato di commissariamento, e parte della forza lavoro preesistente. L'obiettivo ed oggetto avrebbe dovuto essere la progettazione, produzione e commercializzazione di prodotti informatici. Il progetto di assumere 300 ex lavoratori della Voxson, per produrre unit\u00e0 periferiche per computer nello stabilimento di Tor Cervara, poteva essere, in effetti, interessante. \nUna nuova societ\u00e0 (Vidital) fu creata per l'assunzione del personale, e nel luglio del 1987 dovette essere creata una societ\u00e0 della Gepi, denominata Ile, per poter assumere fino a tutti i 1353 dipendenti in base a delibrea del Cipi del 18 giugno. Nell'azienda restavano infatit 20 dipendenti mentre per gli altri, dal maggio, era terminata la cassa integrazione. Nel settembre i lavoratori passarono alla ILE. Nel novembre 1987, per\u00f2, furono licenziati tutti i 1.353 dipendenti, presi in carico da GEPI.\nIl progetto della Nuova Voxson non vide mai la luce; nel 1990 risultavano essere state assunte solo dieci persone contro le 351 previste; non si provvide quindi all'erogazione di quanto ulteriormente previsto. Il grave stato di insolvenza della societa' Nuova Voxson evidenziato nella Assemblea del 23 gennaio 1992 portava la REL a non sottoscrivere neppure l'aumento di capitale per coprire le perdite pregresse.\nDagli anni novanta al 2017.\nNel 1992, infatti, azionista di maggioranza della Nuova Voxson risultava la CAF , ma - soprattutto - nel 1993 il tema torn\u00f2 d'attualit\u00e0 per la ventilata l'idea di spostare il reparto produttivo nell'area di Milano. A seguito di un accordo raggiunto con le organizzazioni sindacali, si era deciso di far alloggiare la produzione dell'azienda nell'ex stabilimento Maserati di Lambrate, alla periferia di Milano, e di assumere 200 ex lavoratori della casa automobilistica. Il piano non fu mai applicato e anche questa societ\u00e0 cess\u00f2 di esistere poco tempo dopo.\nLa vicenda, che emerse nel 1993, a REL oramai in liquidazione, port\u00f2 alla revoca dell' uso del marchio ed al fallimento di questo ultimo tentativo. \nLa chiusura della Voxson s.p.a. in amministrazione straordinaria (2017).\nLa Voxson s.p.a. continu\u00f2 ad esistere, sulla carta, per le procedure liquidatorie, per diversi anni. Nel 2017 era ancora in amministrazione straordinaria; depositati ai sensi della legge fallimentare il bilancio finale di liquidazione ed il rendiconto di gestione della procedura, la chiusura della procedura di amministrazione\nstraordinaria della Voxson S.p.A., con sede in Roma, via Valadier n.37/b, \u00e8 stata disposta alla fine di quell'anno, sancendo la fine dell'intera vicenda. \nIl marchio \"Voxson\".\nCome pu\u00f2 accadere in casi simili, il destino dell'azienda porta ad una scorporazione dei marchi utilizzati, e delle sedi o del know how, dall'azienda stessa. Cos\u00ec, negli anni novanta, quando la Voxson non esisteva pi\u00f9, la societ\u00e0 Fincentro Uno S.r.l. dell'imprenditore Francesco Di Stefano aveva rilevato il solo marchio Voxson, utilizzandolo - nel 2004 - all'interno della denominazione \"Voxson Europa S.p.A.\", sua controllata. Si tratta di un'azienda che opera nella importazione e commercializzazione di televisori LCD e CRT, i lettori DVD e i condizionatori, prodotti in Cina. L'attivit\u00e0 di questa societ\u00e0 cessa cinque anni pi\u00f9 tardi, nel 2009, quando viene ceduta ad una societ\u00e0 britannica, la Halal Sweets Limited, e incorporata tramite fusione in quest'ultima.\nGli archivi storici della Voxson.\nGli archivi della Voxson, complici i numerosi cambi di propriet\u00e0 e le vicende fallimentari, hanno avuto un destino oscuro. Quelli tecnici, relativi ai progetti ed ai prototipi, acquisiti dalle successive propriet\u00e0, sono andati perduti; quelli finanziari e commerciali sono sopravvissuti, in piccola parte, in copia, presso l\u2019Archivio storico della Camera di commercio di Roma, quello della Fiom-Cgil, e presso l'Emi Archive Trust di Hayes (Gran Bretagna). Nel lato nord dell'edificio storico, il marchio Voxson in lettere stampatello e luminose, fin dagli anni sessanta issato in modo da essere visibile da via Salviati, via Balla e via di Tor Cervara, danneggiato durante gli anni di abbandono, \u00e8 stato preservato in loco e mantenuto nelle sue lettere superstiti (xson); \u00e8 stato invece completamente rimosso il marchio gigante, a lettere stampatello, affisso frontale all'edificio circolare, che occupava, all'altezza della sesta linea del palazzo, le colonne - partendo da sinistra - dalla 12 (lettera V) alla 17 (lettera N).\nLe emittenti radio e televisive: \"Radio Citt\u00e0\" (Radio Voxson) e \"TVR Voxson\".\nNell'ottica di diversificazione, Ortolani aveva fondato - sfruttando gli spazi interni all'azienda, sempre pi\u00f9 sottoutilizzati, e la possibilit\u00e0 di montare antenne sui tetti dei fabbricati - sia un'emittente radio che una televisione privata, concesse dal mutamento della giurisprudenza e della normativa al riguardo. \nLa radio, fondata nel 1976, si chiamava \"Radio Citt\u00e0\"; fu poi passata sui 100.700 mhz e ridenominata Radio Voxson, con trasferimento degli uffici e studi sulla via Nomentana. Analoga storia per la televisione; fondata nel 1977 come evoluzione della \"Voxson Sud SpA\" , si chiamava TVR Voxson (con irradiazione sui 50 UHF, sede e studi dapprima presso Tor Cervara, poi in via Brennero, 4 e studi trasferiti sulla Nomentana), con l'idea - poi non realizzata - di un polo televisivo nazionale.\nEntrambe, una volta trasferitesi, continuarono ad utilizzare le antenne per la diffusione montate sulla torre dell'azienda in via di Tor Cervara. Hanno successivamente mutato propriet\u00e0 e nome, e cessato l'attivit\u00e0 in proprio, senza alcuna connessione con l'azienda d'elettronica.\nGli stabilimenti di Tor Cervara.\nContestualmente al marchio, anche i due stabilimenti affiancati a via Tor Cervara furono ceduti nell'ambito delle procedure fallimentari. \nMentre lo stabilimento Est, l'ultimo ad essere edificato, passer\u00e0 a soggetti terzi, \u00e8 la Fincentro Uno ad acquisire il blocco storico della fabbrica di Tor Cervara, in via di Tor Cervara 286. La struttura, oramai da tempo dismessa ed inutilizzata, richiede una notevole serie di modifiche, demolizioni e lavori di costruzione di nuovi manufatti e ristrutturazione. Operate negli anni duemila, assieme a frazionamenti e cessioni di parti dell'area, hanno comunque preservato l'estetica esterna e la struttura del grande edificio a torre del 1960 che, grazie alle sue grandi superfici ed ambienti ed alle caratteristiche architettoniche, \u00e8 stato trasformato e reimpiegato in centro di produzioni televisive, utilizzo che ha tuttora. il sottopassaggio di collegamento, situato a sud delle due strutture parallele e collegato da due piccole palazzine, non \u00e8 in uso. "}
{"id": "2962430", "revid": "92723", "url": "https://it.wikipedia.org/wiki?curid=2962430", "title": "Gaslamp", "text": "Gaslamp \u00e8 un quartiere della Downtown di San Diego, in California.\nIl periodo di maggior sviluppo di tale quartiere inizi\u00f2 nel 1867 quando Alonzo Horton compr\u00f2 il terreno su cui attualmente sorge il quartiere, con l'idea di crearvi un nuovo centro della citt\u00e0, che fosse pi\u00f9 vicino alla baia.\nPer questo motivo scelse la quinta strada (5th Avenue) come riferimento principale del quartiere stesso.\nQuando lo sviluppo dell'area inizi\u00f2, in quel periodo, la zona attualmente conosciuta come Gaslamp veniva indicata come \"New Town\" e si contrapponeva alla \"Old Town\", che era il primo insediamento coloniale spagnolo di San Diego.\nDopo un periodo di decadenza, Gaslamp ha subito un rinnovamento negli anni '80 e '90 e, oggigiorno, \u00e8 un distretto caratterizzato da un giro d'affari notevole e si identifica come una zona di intrattenimento caratteristica.\nIl quartiere ospita molte manifestazioni e festival, tra cui il \"Mardi Gras in the Gaslamp\", lo \"Street Scene Music Festival\", il \"Taste of Gaslamp\" e lo \"ShamROCK\", che si svolge il giorno di San Patrizio. \nPetco Park, lo stadio dei San Diego Padres, sorge nel quartiere.\nGaslamp, che risulta essere iscritto sul \"\"National Register of Historic Places\" (letteralmente: Registro nazionale dei luoghi storici/di cultura), si estende da Broadway al Harbor Drive, e dalla quarta alla sesta strada, ricoprendo quindi 16 isolati.\nEsso include 94 costruzioni storiche, di cui il maggior numero sono state costruite nell'Era Vittoriana, e sono attualmente sede di ristoranti, negozi e locali.\nDerivazione del Nome.\nIl nome del quartiere si riferisce alle lampade a gas (in inglese: \"gas-lamp\"\") che erano molto comuni, nella citt\u00e0 di San Diego, alla fine del diciannovesimo secolo e all'inizio del ventesimo.\nQuattro nuove lampade a gas sono state posizionate all'incrocio tra Market Street e la quinta strada (5th Avenue) per evocare quel periodo."}
{"id": "2962431", "revid": "1305772", "url": "https://it.wikipedia.org/wiki?curid=2962431", "title": "Zaouya Nasiriyya", "text": "La Zaouya N\u0101\u1e63iriyya \u00e8 una confraternita religiosa sufi fondata nel 1010 dell'Egira da Sidi Mohammed ibn Nasir. Il suo centro \u00e8 a Tamegroute nella provincia di Zagora."}
{"id": "2962432", "revid": "287204", "url": "https://it.wikipedia.org/wiki?curid=2962432", "title": "Igor Perovic", "text": ""}
{"id": "2962434", "revid": "32276094", "url": "https://it.wikipedia.org/wiki?curid=2962434", "title": "Intercolunni", "text": ""}
{"id": "2962437", "revid": "3358", "url": "https://it.wikipedia.org/wiki?curid=2962437", "title": "William Jevons", "text": ""}
{"id": "2962440", "revid": "122880", "url": "https://it.wikipedia.org/wiki?curid=2962440", "title": "Giuseppe Verzocchi", "text": "Amante e mecenate dell'arte, realizz\u00f2 la celebre collezione Verzocchi.\nBiografia.\nNato a Roma nel 1887 da una famiglia di origine forlivese,\ngiovane diplomato, emigr\u00f2 dapprima in Liguria e poi in Gran Bretagna, ove conobbe il conte Ottavio Vittorio de Romano, dirigente di un'industria mineraria, che lo assunse.\nTornato in Italia e stabilitosi a Milano, progett\u00f2 e realizz\u00f2 uno stabilimento di produzione di materiale refrattario a La Spezia, insieme con il socio de Romano. \n&lt;br&gt;Consapevole del valore e dell'importanza della comunicazione, collabor\u00f2 con alcuni artisti per la realizzazione, nel 1924, del catalogo di vendita dei prodotti dell'azienda: la \"Verzocchi &amp; de Romano\", con il marchio \u201cV&amp;D\u201d: il catalogo, con un evidente gioco di parole, era infatti intitolato \"Veni vd vici\", ed aveva come sottotitolo \"Mattoni refrattari\".\nNel 1949, nel clima operoso della ricostruzione postbellica, ide\u00f2 e promosse la raccolta che prese il suo nome, invitando circa settanta pittori italiani, appartenenti alle pi\u00f9 varie scuole artistiche, a creare un quadro di dimensioni prefissate sul tema del lavoro per cui vers\u00f2 la cifra di ben 100.000 lire. Nelle composizioni realizzate, come egli aveva richiesto, era sempre presente il tipico prodotto dell'azienda: un mattone refrattario con il logo \u201cV&amp;D\u201d. \nIl 1\u00ba maggio 1961, giorno della Festa del lavoro, Verzocchi don\u00f2 la raccolta al Comune di Forl\u00ec che la conserv\u00f2 prima nella sua Pinacoteca civica, poi a palazzo Romagnoli.\nLa collezione rappresenta tuttora un'importante testimonianza dell'arte italiana della met\u00e0 del Novecento.\nVerzocchi era lo zio della pittrice Vera Scardino. Mor\u00ec a Milano, a circa ottantatr\u00e9 anni, nel 1970. Il comune di Forl\u00ec ha intitolato al suo nome una via cittadina."}
{"id": "2962441", "revid": "599013", "url": "https://it.wikipedia.org/wiki?curid=2962441", "title": "Ernesto Felli", "text": "Disput\u00f2 il Palio di Siena in dieci occasioni, vincendo una volta: il 16 agosto 1901 per la Selva. In realt\u00e0 disput\u00f2 undici \"carriere\", se si considera anche un Palio \"alla romana\" non assegnato per incidenti alla corsa finale, il 18 agosto 1901. La vittoria riportata fu un vero trionfo per la famiglia Felli: \"Chiccone\" vinse infatti quando il fratello Nazzareno era il Capitano della contrada.\nIl soprannome \"Chiccone\" lascia intendere che fosse piuttosto alto e robusto: infatti, se paragoniamo la sua altezza (167\u00a0cm) con quella degli uomini della fine Ottocento, si nota che era alto pi\u00f9 della media.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2962446", "revid": "95993", "url": "https://it.wikipedia.org/wiki?curid=2962446", "title": "Alexander Fu Sheng", "text": ""}
{"id": "2962447", "revid": "95993", "url": "https://it.wikipedia.org/wiki?curid=2962447", "title": "Zhang Che", "text": ""}
{"id": "2962450", "revid": "237256", "url": "https://it.wikipedia.org/wiki?curid=2962450", "title": "Otto Weldrian von Windisch-Graetz", "text": ""}
{"id": "2962457", "revid": "729019", "url": "https://it.wikipedia.org/wiki?curid=2962457", "title": "VU meter", "text": "Il VU meter \u00e8 uno strumento di misura dell'intensit\u00e0 del segnale negli apparecchi audio. Esso mostra il valore in \"Volume Units\".\nLa bassa velocit\u00e0 di risposta \u00e8 tale da permettere di valutare la risposta dell'intensit\u00e0 del suono degli altoparlanti. \u00c8 stato originalmente sviluppato nel 1939 dagli sforzi combinati dei laboratori Bell e dalle emittenti CBS e NBC per misurare e standardizzare i livelli delle linee telefoniche.\nLa scala tipica VU \u00e8 da -20 a +3 decibel in scala logaritmica. I tempi di salita e di discesa sono entrambi di 300 millisecondi. Ci\u00f2 significa che se viene applicata una onda sinusoidale di 0 VU, lo strumento impiegher\u00e0 300 millisecondi per raggiungere lo 0 nella scala. Esso quindi si comporta come uno strumento di misura media dell'onda intera e pertanto non \u00e8 ottimale per misurare i livelli di picco.\nIn genere negli amplificatori audio e nei registratori a nastro magnetico il valore 0 \u00e8 il massimo livello d'intensit\u00e0 che \u00e8 possibile riprodurre senza che l'apparato introduca distorsione."}
{"id": "2962458", "revid": "1543377", "url": "https://it.wikipedia.org/wiki?curid=2962458", "title": "More Is More", "text": "More Is More \u00e8 un singolo di Heidi Montag, contenuto nei suoi due EP \"Wherever I Am\" e \"Here She Is...\" e nel suo album di debutto \"Superficial\"."}
{"id": "2962465", "revid": "984922", "url": "https://it.wikipedia.org/wiki?curid=2962465", "title": "Sybil Fawlty", "text": "Sybil Fawlty \u00e8 un personaggio della sit-com inglese \"Fawlty Towers\". \u00c8 interpretata da Prunella Scales.\nDescrizione del personaggio.\nSybil \u00e8 la moglie di Basil Fawlty, il proprietario dell'hotel di Torquay, ed \u00e8 l'unico personaggio della serie che si riferisce a lui chiamandolo con il suo nome di battesimo. Sybil \u00e8 una lavoratrice molto pi\u00f9 valida del marito; lei sa gestire le crisi con calma e fa soggiornare gli ospiti dell'hotel. Nonostante la sua efficacia come lavoratrice, comunque, \u00e8 nota per essere estremamente pigra, in quanto preferisce di pi\u00f9 parlare al telefono con l'amica Audrey mentre gli altri impiegati lavorano attorno a lei. Basil \u00e8 completamente terrorizzato da Sybil, descrivendola nell'episodio \"I muratori\" come se avesse \"la capacit\u00e0 di uccidere un uomo a dieci passi con una sfera della sua lingua\". Parecchie volte, Basil ha fatto infuriare talmente tanto Sybil al punto di subire dalla stessa della violenza fisica.\nSybil \u00e8 caratterizzata da un tono acuto e da una risata loquace. Spesso Basil si rivolge a lei con vari epiteti offensivi che lei ignora.\nSybil e Basil hanno una vita sessuale molto repressa: infatti, nell'episodio \"Ricevimento di nozze\", si scopre che dormono in due letti separati. L'unica volta in cui Basil dimostra amore verso sua moglie \u00e8 nell'episodio \"L'anniversario\".\nSybil \u00e8 l'archetipo della moglie fastidiosa. Spesso corteggia gli ospiti dell'hotel, ma si arrabbia quando Basil corteggia qualcuno."}
{"id": "2962466", "revid": "131358", "url": "https://it.wikipedia.org/wiki?curid=2962466", "title": "Central Coast Mariners", "text": ""}
{"id": "2962467", "revid": "465169", "url": "https://it.wikipedia.org/wiki?curid=2962467", "title": "Me And Armini", "text": ""}
{"id": "2962472", "revid": "445276", "url": "https://it.wikipedia.org/wiki?curid=2962472", "title": "Jos\u00e9 Ely de Miranda", "text": ""}
{"id": "2962482", "revid": "32276629", "url": "https://it.wikipedia.org/wiki?curid=2962482", "title": "Archeobatterio", "text": ""}
{"id": "2962489", "revid": "767487", "url": "https://it.wikipedia.org/wiki?curid=2962489", "title": "M\u00e1rio Pe\u010dalka", "text": "Caratteristiche tecniche.\nDeciso nelle lotte uno contro uno, sufficientemente aggressivo, dinamico, molto bravo nei colpi di testa e nel rubare la palla.\nCarriera.\nClub.\nInizia nelle giovanili del Rudina, squadra della sua citt\u00e0 natale.\nDopo esperienze al Kysuck\u00e9 Nov\u00e9 Mesto, al Mut\u011bnice e allo Slovan Rudinsk\u00e1 passa in prestito ad un club superiore, allo Slovan Bratislava dove passa la stagione 2003-2004 collezionando 6 presenze.\nL'annata successiva passa allo Zilina dove gioca 26 partite. Il 2005 e il 2006 li passa in prestito rispettivamente al Lu\u010denec e all'Inter Bratislava, con quest'ultimo club gioca 31 partite mettendo a segno anche una rete.\nNel 2007 torna a giocare per lo \u017dilina. Nella stagione 2009-2010 gioca 24 partite segnando anche 3 reti. Regala anche il quinto campionato sloveno in otto anni allo Zilina segnando nella partita che ha dato, ad una giornata dalla fine, la matematica vittoria del campionato. Nelle competizioni UEFA conta 13 partite giocate: 1 in Champions League, 8 in Coppa Uefa, 3 da quando si chiama Europa League e infine il match con la sua nazionale. Il suo debutto in una competizione Uefa avvenne il 28 luglio 2004 con la maglia dello Zilina contro la Dinamo Bucarest, il match era il secondo turno di qualificazione per la Champions League 2004-2005.\nNazionale.\nHa giocato una partita con la Slovacchia il 10 febbraio 2009 contro l'Ucraina, finita 3-2 per gli ucraini.\nIl 12 maggio 2010 \u00e8 stato inserito nella lista provvisoria dei 30 convocati per Sudafrica 2010 anche se alla fine non riesce ad entrare nei definitivi 23 convocati."}
{"id": "2962493", "revid": "438678", "url": "https://it.wikipedia.org/wiki?curid=2962493", "title": "Il riposo del guerriero", "text": "Il riposo del guerriero (\"Le Repos du guerrier\") \u00e8 un film del 1962 diretto da Roger Vadim.\nIl soggetto \u00e8 tratto dal romanzo omonimo di Christiane Rochefort del 1958. Nel titolo si pu\u00f2 leggere un richiamo ad una frase di Friedrich Nietzsche contenuta in \"Cos\u00ec parl\u00f2 Zarathustra\": \"L'uomo deve essere addestrato alla guerra. La donna al riposo del guerriero\" .\nTrama.\nUna giovane e ricca ragazza borghese salva per caso la vita a un giovane scrittore in procinto di suicidarsi. Rotti i legami con il suo ambiente di provenienza, diventa l'amante dell'intellettuale, e lo segue nonostante le umiliazioni e le infedelt\u00e0 che questi le infligge.\nProduzione.\nRiprese.\nAlcune scene sono state girate in Toscana, tra cui la scena finale girata all'interno dell'abbazia di San Galgano."}
{"id": "2962494", "revid": "436907", "url": "https://it.wikipedia.org/wiki?curid=2962494", "title": "Re-Traced", "text": "Re-Traced \u00e8 il primo EP del gruppo musicale statunitense Cynic, pubblicato il 17 maggio 2010 dalla Season of Mist.\nDescrizione.\nIl disco contiene quattro rivisitazioni di altrettanti brani originariamente tratti dal secondo album \"Traced in Air\" e l'inedito \"Wheel Within Wheels\". Riguardo alla realizzazione dell'EP, il frontman Paul Masvidal ha dichiarato: "}
{"id": "2962497", "revid": "1711941", "url": "https://it.wikipedia.org/wiki?curid=2962497", "title": "Regina Ber\u00fathiel", "text": ""}
{"id": "2962498", "revid": "84184", "url": "https://it.wikipedia.org/wiki?curid=2962498", "title": "Rigoni di Asiago", "text": "La Rigoni di Asiago S.r.l. \u00e8 un gruppo italiano attivo nel settore alimentare conosciuta per la produzione di miele e confetture con sede ad Asiago.\nStoria.\nLa produzione di miele inizi\u00f2 all'epoca di Elisa Antonini, che una volta conclusa la Prima guerra mondiale vi si dedic\u00f2 insieme ai figli per fronteggiare le difficolt\u00e0 finanziarie della sua famiglia: nacque l'Apicoltura Rigoni, ad Asiago.\nDal 1979 inizi\u00f2 l'attivit\u00e0 di trasformazione e commercializzazione di altri tipi di miele, oltre a quelli di propria produzione e in breve la prima attivit\u00e0 prese la preminenza, comprendendo mieli caratteristici di pi\u00f9 regioni italiane.\nNel novembre 1989, in seguito al crollo del mercato europeo del miele l'azienda si trov\u00f2 a fronteggiare la crisi in un momento particolarmente gravoso, in quanto esposta finanziariamente con un investimento importante a causa dell'apertura, datata 1990, di un nuovo stabilimento a Foza.\nNel 1997 l'Apicoltura Rigoni Snc diventa Rigoni di Asiago Srl con l'ingresso di nuovi soci, la maggioranza delle quote societarie rimane ai fratelli Rigoni. Nel 2005 i fratelli Rigoni riacquistarono la totalit\u00e0 delle quote societarie.\nNel dicembre 2011 entra nel capitale della societ\u00e0 con una quota del 35,55% il Fondo Italiano d'Investimento. Nel giugno 2018, dopo quasi 7 anni, il Fondo Italiano cede la sua partecipazione del 35,55% agli svizzeri del fondo di private equity Kharis Capital per 39 milioni di euro. Kharis Capital \u00e8 poi arrivata al 42,7% acquisendo anche una quota dalla holding della famiglia Rigoni.\nNel 2020, Andrea Rigoni ha ricevuto il Premio Civilt\u00e0 Veneta nella 39/a edizione del Premio Masi. La motivazione del premio \u00e8 legata al suo impegno nella sostenibilit\u00e0 aziendale: \u201cImprenditore di successo e pioniere tra gli industriali nella scelta del biologico, ha indirizzato la sua azienda verso un cammino globale di sviluppo sostenibile nel segno dell\u2019attenzione per la salubrit\u00e0 del prodotto e per l\u2018ambiente, mantenendo saldo il legame profondo con Asiago, suo territorio d\u2019origine\u201d.\nSedi.\nIl centro direzionale della Rigoni di Asiago S.r.l. \u00e8 ad Asiago, sulle montagne vicentine. Lo stabilimento produttivo \u00e8 a pochi chilometri, sempre sull'Altopiano dei Sette Comuni, a Foza. Inoltre, l'azienda possiede un centro logistico e di stoccaggio nel veronese ad Albaredo d'Adige.\nDal luglio 2020 \u00e8 attivo lo shop online di Rigoni di Asiago, che consente di acquistare i prodotti da ogni parte d'Italia.\nBulgaria.\nLa Rigoni di Asiago \u00e8 presente in Bulgaria dal 1993, qui, approfittando della disponibilit\u00e0 di superfici e del clima favorevole, destina campi divenuti incolti fin dal 1989 a causa della fuga dalle campagne della popolazione, alla produzione di frutta biologica, in particolare fragole. Nel tempo le aree di coltura e le attivit\u00e0 di trasformazione in questo paese si sono ampliate. Allo stato attuale l'azienda ha due controllate in Bulgaria: \"Ecoterra\", dedicata alla produzione agricola ed \"Ecovita\" per la lavorazione dei prodotti raccolti. Il progetto coinvolge oltre 2.000 ettari di colture biologiche, pi\u00f9 di 60 dei quali destinati a fragole e fragoline, la lavorazione riguarda circa 3.000 tonnellate di frutta fresca.\nLe localit\u00e0 bulgare interessate al progetto sono situate nella provincia di Montana e nella zona di Pazard\u017eik dove si trova il centro di pulizia e surgelazione dei prodotti.\nDati economici.\nNel 2017 la societ\u00e0 ha registrato ricavi per 122,2 milioni con un aumento del 10,2% rispetto al 2016. L'utile netto \u00e8 di 6,4 milioni (+5,3%), il Mol (margine operativo lordo) di 16,7 milioni pari al 13,7% dei ricavi.\nExport.\nL'attivit\u00e0 di esportazione ha coinvolto dapprima gli Stati Uniti con la costituzione della societ\u00e0 commerciale Rigoni di Asiago Usa LLC. Dal 2007 le esportazioni hanno coinvolto anche alcuni paesi europei, in particolare Germania, Francia, Danimarca, Norvegia, Svezia, Paesi Bassi, Regno Unito, Repubblica Ceca."}
{"id": "2962502", "revid": "287204", "url": "https://it.wikipedia.org/wiki?curid=2962502", "title": "U.S. Women's Hard Court Championships 1988", "text": "L'U.S. Women's Hard Court Championships 1988 \u00e8 stato un torneo di tennis giocato sul cemento.\n\u00c8 stata la 23\u00aa edizione del torneo, che fa parte della categoria Tier IV nell'ambito del WTA Tour 1988.\nSi \u00e8 giocato a San Antonio negli Stati Uniti, dal 29 febbraio al 5 marzo 1988.\nCampionesse.\nSingolare.\n Steffi Graf ha battuto in finale Katerina Maleeva 6\u20134, 6\u20131\nDoppio.\n Lori McNeil / Helena Sukov\u00e1 hanno battuto in finale Rosalyn Fairbank / Gretchen Magers 6\u20133, 6\u20137, 6\u20132"}
{"id": "2962505", "revid": "767487", "url": "https://it.wikipedia.org/wiki?curid=2962505", "title": "Aura Dione", "text": "Biografia.\nNata da madre franco-faroese e padre danese d'origine spagnola, si \u00e8 interessata sin da piccola alla musica, componendo all'et\u00e0 di 8 anni la sua prima canzone. I suoi genitori erano hippy, e trascorrevano la vita navigando negli oceani attorno al mondo, finch\u00e9 non si stabilirono a Bornholm quando la figlia aveva 7 anni. Qui inizi\u00f2 a frequentare la scuola d'obbligo, dopodich\u00e9 fece il liceo, che abbandon\u00f2 poich\u00e9 decise di trasferirsi in Australia, dove ha preso ispirazione per alcune delle sue canzoni, tra le quali il singolo di debutto \"Something from Nothing\".\nNell'estate del 2007 pubblic\u00f2 il suo primo singolo, che raggiunse la posizione numero 7 nella classifica dei singoli danesi. Nel 2008 venne messo in commercio il singolo \"Song for Sophie\", che precedeva la pubblicazione dell'album di debutto, intitolato \"Columbine\". Ma fu con la canzone \"I Will Love You Monday\" che riusc\u00ec a conquistare un successo internazionale: negli ultimi mesi del 2009 arriv\u00f2 nelle top 10 tedesca, svizzera e austriaca. Questo port\u00f2 \"Song for Sophie\" a raggiungere posizioni pi\u00f9 o meno alte nelle classifiche di queste nazioni.\nA settembre 2011 esce il nuovo singolo, intitolato \"Geronimo\", che debutta all'ottava posizione della classifica danese. Esso anticipa il secondo album della cantante, \"Before the Dinosaurs\", pubblicato a novembre dello stesso anno."}
{"id": "2962509", "revid": "1442080", "url": "https://it.wikipedia.org/wiki?curid=2962509", "title": "U.S. Women's Hard Court Championships 1988 - Singolare", "text": "Il singolare del torneo di tennis U.S. Women's Hard Court Championships 1988, facente parte del WTA Tour 1988, ha avuto come vincitrice Steffi Graf che ha battuto in finale 6\u20134, 6\u20131 Katerina Maleeva."}
{"id": "2962511", "revid": "1442080", "url": "https://it.wikipedia.org/wiki?curid=2962511", "title": "U.S. Women's Hard Court Championships 1988 - Doppio", "text": "Il doppio del torneo di tennis U.S. Women's Hard Court Championships 1988, facente parte del WTA Tour 1988, ha avuto come vincitrici Lori McNeil e Helena Sukov\u00e1 che hanno battuto in finale 6\u20133, 6\u20137, 6\u20132 Rosalyn Fairbank e Gretchen Magers."}
{"id": "2962512", "revid": "1784492", "url": "https://it.wikipedia.org/wiki?curid=2962512", "title": "Central Cheetahs", "text": "Central Cheetahs \u00e8 una \"franchise\" sudafricana professionistica di rugby a 15 che milita nel Pro14.\nIstituita nel 2005 come propaggine professionistica delle province del Free State e del Capo Settentrionale, la squadra vanta come miglior risultato la qualificazione ai preliminari dei \"play-off\" del Super Rugby 2013.\nLa squadra \u00e8 nota anche come Toyota Cheetahs per via dell'accordo di sponsorizzazione con la casa automobilistica giapponese Toyota. Disputa gli incontri interni al Free State Stadium di Bloemfontein, impianto capace di circa spettatori.\nLa \"franchise\", al 2016, mutuava numerosi giocatori dalle formazioni provinciali di e (Capo Settentrionale), formazioni provinciali che disputano la Currie Cup, e dalle altre squadre del territorio della provincia. L'allenatore era l'ex giocatore internazionale Franco Smith, alla sua prima stagione nella \"franchise\".\nIn seguito alla decisione dell'aprile 2017 da parte del SANZAAR di ridurre da 18 a 15 le squadre che partecipano al Super Rugby, nel luglio successivo \u00e8 stato annunciato che una delle tre squadre escluse sono i Cheetahs, che terminano cos\u00ec l'esperienza nel torneo dopo 12 stagioni. Il 1\u00ba agosto 2017 viene ufficializzata l'ammissione dei Cheetahs al Pro14. Il 17 luglio Franco Smith era diventato direttore tecnico al posto di Rory Duncan, che lo sostituisce come nuovo allenatore.\nAllenatori.\n "}
{"id": "2962514", "revid": "124952872", "url": "https://it.wikipedia.org/wiki?curid=2962514", "title": "Enrico Adami Rossi", "text": "Biografia.\nPartecip\u00f2 alla prima guerra mondiale col grado di maggiore di cavalleria. Impiegato presso il Comando supremo si distinse sul campo nelle azioni ricognitive fin nelle linee pi\u00f9 avanzate alla ricerca di informazioni sul nemico. Fu decorato con due medaglie di bronzo e una d'argento.\nNel 1935 ottenne la nomina a generale di brigata e nel 1941 comand\u00f2 la difesa territoriale di Bari, dove insieme al generale De Biase condusse l'inchiesta interna avviata dal Regio Esercito sulla condotta del generale Nicola Bellomo per i fatti di Torre Tresca scagionandolo.\nDall'11 gennaio 1942 transit\u00f2 nella riserva per et\u00e0 e si trasfer\u00ec a comandare la Difesa territoriale di Firenze.\nL'11 luglio 1943 fu nominato comandante della difesa territoriale di Torino.\nDopo la caduta del Fascismo (25 luglio 1943), il 18 agosto applic\u00f2 con rigore la circolare emanata da Pietro Badoglio e Mario Roatta per il ripristino dell'ordine pubblico e diede ordine di sparare sugli operai in sciopero, uccidendone alcuni. L'episodio \u00e8 ricordato nella \"Badoglieide\", canzone satirica composta da alcuni partigiani nell'aprile del 1944, che ha per bersagli polemici Badoglio, il re e il fascismo:\nI detenuti politici evasi dal carcere furono colpiti il 1\u00ba agosto da un ordine di Adami Rossi, che intimava loro di costituirsi: furono arrestati il comunista Dante Conti e il socialista Giuseppe Saragat.\nAll'armistizio dell'8 settembre 1943 il comando militare dell'intera piazza di Torino \u00e8 delegato al generale Adami Rossi che, dopo la fuga di Vittorio Emanuele III da Roma (vedi Mancata difesa di Roma), si ritrova privo di ordini e questo nonostante che i partiti antifascisti si fossero offerti di opporre resistenza alle truppe tedesche. Il 9 settembre, Adami Rossi ordin\u00f2 a tutti soldati di rimanere consegnati nelle rispettive caserme e il giorno successivo invi\u00f2 due ufficiali del suo stato maggiore a trattare la resa. Il 2\u00ba reggimento del 1. SS-Panzer-Division \"Leibstandarte SS Adolf Hitler\" occup\u00f2 Torino e immediatamente i tedeschi procedettero ad internare i militari italiani in Germania ed affidarono l'ordine pubblico ai carabinieri. Come conseguenza dello svuotamento delle caserme nei giorni seguenti avvennero i primi saccheggi di materiale abbandonato il che spinse il comando tedesco, attraverso Adami Rossi, a diramare un avviso in cui si comminava la pena capitale per \"gli atti di sabotaggio\".\nL'11 ottobre 1943 a Mantova ader\u00ec alla Repubblica Sociale Italiana e l'11 novembre successivo fu nominato comandante militare regionale della Toscana e della difesa territoriale di Firenze, ricongiungendosi con la famiglia, che conserv\u00f2 il domicilio nella citt\u00e0 toscana.\nNel febbraio costitu\u00ec il Tribunale straordinario militare di cui divenne presidente. Il 6 marzo 1944 i partigiani occuparono la cittadina di Vicchio e procedettero all'uccisione di diversi simpatizzanti fascisti presi prigionieri Un seguente rastrellamento a Vicchio port\u00f2 alla cattura di una trentina di renitenti alla leva e sospetti partigiani. Il Tribunale straordinario militare decret\u00f2 la pena capitale per cinque di questi.\nIl 5 aprile 1945 fu nominato responsabile del Comando Militare Regionale piemontese. Il 26 aprile 1945 a Torino si svolse l'ultima riunione dei vertici militari della RSI in cui si discusse il piano denominato \"Esigenza Z.2\" che prevedeva il ritiro dell'esercito nel Ridotto Alpino Repubblicano nel corso della quale probabilmente fu proprio Adami Rossi ad affidare a Giovanni Cabras l'incarico di guidare la colonna fuori dalla citt\u00e0.\nIl dopoguerra.\nNel maggio 1945, fu preso prigioniero dagli americani e rinchiuso nel campo di concentramento di Coltano. In questo periodo fu richiesto dal generale Nicola Bellomo come testimone nel processo che lo vedeva protagonista, ma non gli fu permesso di testimoniare.. Bellomo fu poi fucilato dagli inglesi al termine di un controverso processo.\nProcessato dalla Corte d'Assise di Firenze che lo riconobbe colpevole di collaborazionismo per aver favorito la costituzione dei tribunali straordinari militari, fu condannato inizialmente alla pena capitale e alla confisca di tutti i beni, ma la sentenza fu annullata in Cassazione. Nuovamente processato, fu condannato a ventiquattro anni di prigione. In un altro processo parallelo fu condannato invece a tre anni per non aver opposto resistenza contro i tedeschi dopo l'armistizio dell'8 settembre 1943 a Torino. Torn\u00f2 comunque subito in libert\u00e0. Il 19 novembre 1953 fu definitivamente assolto dalla Corte suprema di cassazione e reintegrato nel grado, ottenendo la restituzione dei propri beni.\nAlla sua costituzione divenne consultore nazionale dell'Unione nazionale combattenti della Repubblica sociale italiana.\nIl nome di Enrico Adami-Rossi figura nell'elenco CROWCASS (Central Registry of War Criminals and Security Suspects) (1947), compilato dagli Alleati anglo-americani, delle persone ricercate dalla Gran Bretagna per crimini di guerra."}
{"id": "2962518", "revid": "287204", "url": "https://it.wikipedia.org/wiki?curid=2962518", "title": "Eckerd Tennis Open 1988", "text": "L'Eckerd Tennis Open 1988 \u00e8 stato un torneo di tennis giocato sulla terra battuta. \u00c8 stata la 16\u00aa edizione del torneo, che fa parte della categoria Tier IV nell'ambito del WTA Tour 1988. Si \u00e8 giocato a Tampa negli Stati Uniti, dal 28 marzo al 3 aprile 1988.\nCampionesse.\nSingolare.\n Chris Evert ha battuto in finale Arantxa S\u00e1nchez 7\u20136, 6\u20134\nDoppio.\n Terry Phelps / Raffaella Reggi hanno battuto in finale Cammy MacGregor / Cynthia MacGregor 6\u20132, 6\u20134"}
{"id": "2962520", "revid": "1442080", "url": "https://it.wikipedia.org/wiki?curid=2962520", "title": "Eckerd Tennis Open 1988 - Singolare", "text": "Il singolare dell'Eckerd Tennis Open 1988 \u00e8 stato un torneo di tennis facente parte del WTA Tour 1988.\nChris Evert era la detentrice del titolo e ha battuto in finale 7\u20136, 6\u20134 Arantxa S\u00e1nchez."}
{"id": "2962523", "revid": "838137", "url": "https://it.wikipedia.org/wiki?curid=2962523", "title": "Eckerd Tennis Open 1988 - Doppio", "text": "Il doppio dell'Eckerd Tennis Open 1988 \u00e8 stato un torneo di tennis facente parte del WTA Tour 1988.\nChris Evert e Wendy Turnbull erano le detentrici del titolo, ma quest'anno non hanno partecipato.\nTerry Phelps e Raffaella Reggi hanno battuto in finale 6\u20132, 6\u20134 Cammy MacGregor e Cynthia MacGregor."}
{"id": "2962525", "revid": "22475", "url": "https://it.wikipedia.org/wiki?curid=2962525", "title": "La citt\u00e0 perduta (romanzo)", "text": "La citt\u00e0 perduta \u00e8 un romanzo scritto da Clive Cussler in collaborazione con Paul Kemprecos appartenente ai Numa Files.\nTrama.\nI protagonisti del romanzo sono Kurt Austin e Joe Zavala che dovranno raccapezzarsi tra una serie di misteri. Infatti, devono scoprire quale rapporto si cela tra il corpo di un aviatore del novecento e un elmo del XVI secolo, mentre mostruose creature divorano i concorrenti di un reality show nelle isole Orcadi."}
{"id": "2962526", "revid": "729019", "url": "https://it.wikipedia.org/wiki?curid=2962526", "title": "Segunda Divisi\u00f3n 1945-1946 (Spagna)", "text": "L'edizione 1945-46 della Segunda Divisi\u00f3n fu il quindicesimo campionato di calcio spagnolo di seconda divisione. Il campionato vide la partecipazione di 14 squadre. Le prime due ottennero la promozione in Primera Divisi\u00f3n mentre le ultime due retrocessero in Tercera Divisi\u00f3n. Erano previsti anche i playoff."}
{"id": "2962529", "revid": "414949", "url": "https://it.wikipedia.org/wiki?curid=2962529", "title": "Fuso del sonno", "text": ""}
{"id": "2962532", "revid": "287204", "url": "https://it.wikipedia.org/wiki?curid=2962532", "title": "Queensland Open 1988", "text": "Il Queensland Open 1988 \u00e8 stato un torneo di tennis. \u00c8 stata la 2\u00aa edizione del \"torneo di Brisbane\", che fa parte del Nabisco Grand Prix 1988 e del WTA Tour 1988. Il torneo si \u00e8 giocato a Brisbane in Australia, quello maschile si \u00e8 giocato dal 3 al 9 ottobre su campi in cemento indoor, quello femminile dal 28 dicembre 1987 al 3 gennaio 1988 su campi in erba.\nCampioni.\nSingolare maschile.\n Tim Mayotte ha battuto in finale Marty Davis 6-4 6-4\nDoppio maschile.\n Eric Jelen / Carl-Uwe Steeb hanno battuto in finale Grant Connell / Glenn Michibata 6-4, 6-1\nSingolare.\n Pam Shriver ha battuto in finale Jana Novotn\u00e1 7\u20136, 7\u20136\nDoppio.\n Betsy Nagelsen / Pam Shriver hanno battuto in finale Claudia Kohde Kilsch / Helena Sukov\u00e1 2\u20136, 7\u20135, 6\u20132"}
{"id": "2962535", "revid": "599013", "url": "https://it.wikipedia.org/wiki?curid=2962535", "title": "Queensland Open 1988 - Singolare maschile", "text": "Il singolare maschile del torneo di tennis Queensland Open 1988, facente parte della categoria Grand Prix, ha avuto come vincitore Tim Mayotte che ha battuto in finale Marty Davis 6-4, 6-4."}
{"id": "2962541", "revid": "838137", "url": "https://it.wikipedia.org/wiki?curid=2962541", "title": "Queensland Open 1988 - Doppio femminile", "text": "Il doppio femminile del Queensland Open 1988 \u00e8 stato un torneo di tennis facente parte del WTA Tour 1988.\nHana Mandl\u00edkov\u00e1 e Wendy Turnbull erano le detentrici del titolo, ma hanno partecipato con partner differenti, la Mandl\u00edkov\u00e1 con Jana Novotn\u00e1 e la Turnbull con Elizabeth Smylie.\nLa Mandl\u00edkov\u00e1 e la Novotn\u00e1 hanno perso nei quarti di finale contro Jo Durie e Sharon Walsh-Pete.\nLa Smylie e la Turnbull hanno perso in semifinale contro Claudia Kohde Kilsch e Helena Sukov\u00e1.\nBetsy Nagelsen e Pam Shriver hanno battuto in finale 2\u20136, 7\u20135, 6\u20132 Claudia Kohde Kilsch e Helena Sukov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2962544", "revid": "1543377", "url": "https://it.wikipedia.org/wiki?curid=2962544", "title": "Columbine (album)", "text": "Columbine \u00e8 l'album di debutto della cantante danese Aura Dione, pubblicato il 28 gennaio 2008.\nIl 29 maggio 2009 l'album \u00e8 stato certificato disco d'oro in Danimarca per aver venduto pi\u00f9 di 15.000 copie, e finora ha venduto circa 134.000 copie a livello mondiale."}
{"id": "2962545", "revid": "767487", "url": "https://it.wikipedia.org/wiki?curid=2962545", "title": "ASB Classic 1988", "text": "L'ASB Classic 1988 \u00e8 stato un torneo di tennis giocato sul cemento. \u00c8 stata la 3\u00aa edizione dell'ASB Classic, che fa parte della categoria Tier V nell'ambito del WTA Tour 1988. Si \u00e8 giocato all'ASB Tennis Centre di Auckland in Nuova Zelanda, dal 25 al 31 gennaio 1988.\nCampionesse.\nSingolare.\n Patty Fendick ha battuto in finale Sara Gomer 6\u20133, 7\u20136\nDoppio.\n Patty Fendick / Jill Hetherington hanno battuto in finale Cammy MacGregor / Cynthia MacGregor 6\u20132, 6\u20131"}
{"id": "2962547", "revid": "1543377", "url": "https://it.wikipedia.org/wiki?curid=2962547", "title": "Something from Nothing (Aura Dione)", "text": "Something from Nothing \u00e8 il singolo di debutto della cantante danese Aura Dione."}
{"id": "2962548", "revid": "287204", "url": "https://it.wikipedia.org/wiki?curid=2962548", "title": "ASB Classic 1988 - Singolare", "text": "Il singolare dell'ASB Classic 1988, \u00e8 stato un torneo di tennis facente parte del WTA Tour 1988.\nGretchen Magers era la detentrice del titolo, ma ha perso nei quarti di finale contro Sara Gomer.\nPatty Fendick ha battuto in finale 6\u20133, 7\u20136 Sara Gomer.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2962550", "revid": "420108", "url": "https://it.wikipedia.org/wiki?curid=2962550", "title": "Saprolegna", "text": ""}
{"id": "2962556", "revid": "155634", "url": "https://it.wikipedia.org/wiki?curid=2962556", "title": "ASB Classic 1988 - Doppio", "text": "Il doppio dell'ASB Classic 1988 \u00e8 stato torneo di tennis facente parte del WTA Tour 1988.\nAnna-Maria Fern\u00e1ndez e Julie Richardson erano le detentrici del titolo, ma hanno partecipato con partner differenti, la Fernandez con Louise Field e la Richardson con Belinda Cordwell.\nLa Cordwell e la Richardson hanno perso nel 2\u00ba turno contro Emmanuelle Derly e Ann Devries.\nLa Fernandez e la Field hanno perso in semifinale contro Cammy MacGregor e Cynthia MacGregor.\nPatty Fendick e Jill Hetherington che hanno battuto in finale 6\u20132, 6\u20131 Cammy MacGregor e Cynthia MacGregor.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2962557", "revid": "281901", "url": "https://it.wikipedia.org/wiki?curid=2962557", "title": "Specie di pesci presenti nell'Oceano Indiano", "text": "Qui di seguito la lista, in ordine alfabetico, delle 5.452 specie di pesci identificate nell'Oceano indiano."}
{"id": "2962558", "revid": "599013", "url": "https://it.wikipedia.org/wiki?curid=2962558", "title": "Manuel (personaggio)", "text": "Manuel \u00e8 un personaggio della sit-com inglese \"Fawlty Towers\". \u00c8 interpretato da Andrew Sachs.\nDescrizione del personaggio.\nManuel \u00e8 un cameriere spagnolo, assunto da Basil in quanto accetta uno stipendio basso. Ha grandi difficolt\u00e0 nel comprendere e parlare correttamente l'inglese, infatti quando Basil, Sybil o Polly gli chiedono di fare una cosa, lui risponde sempre \"si\" e \"\u00bfQue?\". Nei casi in cui si renda ridicolo davanti alla clientela dell'hotel viene giustificato con la frase \"Viene da Barcellona\", pronunciata spesso da Basil e sua moglie. Ha un forte senso di fedelt\u00e0 rispetto a Basil che ha deciso di assumerlo e tenta, inutilmente, di dimostrarsi utile ed efficiente. Polly \u00e8 una sua buona amica e spesso lo difende dai continui maltrattamenti di Basil.\nManuel \u00e8 conosciuto anche per il suo patriottismo, amplificato nell'episodio \"L'anniversario\", in cui cerca di convincere il cuoco Terry a cucinare la paella seguendo la ricetta di sua madre. Manuel ha una famiglia molto numerosa che vive in Spagna, menzionata nell'episodio \"Il ricevimento di nozze\".\nOrigini del personaggio.\nNel periodo in cui la serie \u00e8 stata creata i proprietari degli hotel inglesi spesso assumevano impiegati stranieri che non sapevano parlare inglese correttamente con gli ospiti e con gli altri impiegati. Manuel, che \u00e8 stato interpretato dall'attore americano di origini tedesche Andrew Sachs, fu incluso come rappresentante di questi lavoratori stranieri. Sachs afferma che aveva avuto poche settimane per imparare l'accento spagnolo corretto, infatti all'inizio Sachs voleva interpretare un cameriere tedesco."}
{"id": "2962559", "revid": "767487", "url": "https://it.wikipedia.org/wiki?curid=2962559", "title": "Fernleaf Classic 1988", "text": "Il Fernleaf Classic 1988 \u00e8 stato un torneo di tennis giocato sul cemento. \u00c8 stata la 1\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato a Wellington in Nuova Zelanda, dal 1\u00ba febbraio all'8 febbraio 1988.\nCampionesse.\nSingolare.\n Jill Hetherington ha battuto in finale Katrina Adams 6\u20131, 6\u20131\nDoppio.\n Patty Fendick / Jill Hetherington hanno battuto in finale Belinda Cordwell / Julie Richardson 6\u20133, 6\u20133"}
{"id": "2962560", "revid": "1442080", "url": "https://it.wikipedia.org/wiki?curid=2962560", "title": "Fernleaf Classic 1988 - Singolare", "text": "Jill Hetherington ha battuto in finale 6\u20132, 6\u20131 Katrina Adams.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2962561", "revid": "22475", "url": "https://it.wikipedia.org/wiki?curid=2962561", "title": "Josefine Mutzenbacher", "text": "Josefine Mutzenbacher ovvero La storia di una prostituta viennese da lei stessa narrata (in tedesco: \"Josefine Mutzenbacher oder Die Geschichte einer Wienerischen Dirne von ihr selbst erz\u00e4hlt\") \u00e8 un romanzo erotico pubblicato anonimamente a Vienna nel 1906. Bench\u00e9 nessun autore abbia mai rivendicato la paternit\u00e0 dell'opera, gi\u00e0 all'epoca essa fu attribuita a Felix Salten o a Arthur Schnitzler dai bibliotecari dell'Universit\u00e0 di Vienna.\nL'edizione italiana della casa editrice Es lo attribuisce a Salten.\nTrama.\nLa trama del romanzo \"Josefine Mutzenbacher\" \u00e8 strutturata nel formato delle memorie, narrate in prima persona. La storia \u00e8 mostrata dal punto di vista della prostituta viennese ormai cinquantenne, che ricorda i suoi lunghi trascorsi sessuali mentre si trovava a Vienna. Contrariamente a quel che ci si aspetterebbe dal titolo, l'intera vicenda narrata nel libro si svolge quando Josefine ha tra i 5 e i 12 anni, prima che diventi una prostituta con licenza nei bordelli di Vienna. La conclusione avviene proprio quando Josefine, dodicenne, \u00e8 abbastanza grande per iniziare il servizio professionale.\nBench\u00e9 il libro usi parecchi eufemismi per descrivere le parti anatomiche, \u00e8 interamente pornografico, ed elenca tutti i possibili tab\u00f9 sessuali, dalla prostituzione infantile all'incesto, al sesso di gruppo, alla fellatio.\nLa Decisione Mutzenbacher.\nLa Decisione Mutzenbacher (Case #BVerfGE 83,130) fu una presa di posizione della Corte Federale della Germania del 27 novembre 1990 concernente l'inclusione di \"Josefine Mutzenbacher\" in una lista di opere vietate ai minori, stilata dal \"Bundespr\u00fcfstelle f\u00fcr jugendgef\u00e4hrdende Medien\" (BPjM) (\"Dipartimento che testa le opere pericolose per la giovent\u00f9\"). La conclusione fu che \"la Pornografia e l'Arte non sono mutuamente esclusive\" e che quindi il libro non doveva essere vietato.\nTuttavia, nel 1992, il BPjM emise una nuova decisione e reintrodusse il libro nella Lista di quelli dannosi per i giovani (\"Liste der jugendgef\u00e4hrdenden Schriften\") ritenendo prioritaria la protezione dei bambini rispetto alla libert\u00e0 artistica.\nSequel.\nDopo \"Die Geschichte einer Wienerischen Dirne. Von ihr selbst erz\u00e4hlt\" apparvero ancora pi\u00f9 tardi i due sequel:\nGli autori sono anonimi; ma non ci sono prove che i due seguiti siano dello stesso autore, quindi di Felix Salten, se \u00e8 lui l'autore originale."}
{"id": "2962563", "revid": "155634", "url": "https://it.wikipedia.org/wiki?curid=2962563", "title": "Fernleaf Classic 1988 - Doppio", "text": "Patty Fendick e Jill Hetherington hanno battuto in finale 6\u20133, 6\u20133 Belinda Cordwell e Julie Richardson.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2962566", "revid": "287204", "url": "https://it.wikipedia.org/wiki?curid=2962566", "title": "Virginia Slims of Oklahoma 1988", "text": "Il Virginia Slims of Oklahoma 1988 \u00e8 stato un torneo di tennis giocato sul cemento indoor. \n\u00c8 stata la 3\u00aa edizione del torneo, che fa parte della categoria Tier V nell'ambito del WTA Tour 1988. \nSi \u00e8 giocato al The Greens Country Club di Oklahoma City negli USA, dal 22 al 28 febbraio 1988.\nCampionesse.\nSingolare.\n Lori McNeil ha battuto in finale Brenda Schultz 6\u20133, 6\u20132\nDoppio.\n Jana Novotn\u00e1 / Catherine Suire hanno battuto in finale Catarina Lindqvist / Tine Scheuer-Larsen 6\u20134, 6\u20134\nCollegamenti esterni.\nSito ufficiale"}
{"id": "2962568", "revid": "196390", "url": "https://it.wikipedia.org/wiki?curid=2962568", "title": "Virginia Slims of Oklahoma", "text": ""}
{"id": "2962570", "revid": "1442080", "url": "https://it.wikipedia.org/wiki?curid=2962570", "title": "Virginia Slims of Oklahoma 1988 - Singolare", "text": "Il singolare del Virginia Slims of Oklahoma 1988 \u00e8 stato un torneo di tennis facente parte del WTA Tour 1988.\nElizabeth Smylie era la detentrice del titolo, ma quest'anno non ha partecipato.\nLori McNeil ha battuto in finale 6\u20133, 6\u20132 Brenda Schultz."}
{"id": "2962572", "revid": "838137", "url": "https://it.wikipedia.org/wiki?curid=2962572", "title": "Virginia Slims of Oklahoma 1988 - Doppio", "text": "Il doppio del Virginia Slims of Oklahoma 1988 \u00e8 stato un torneo di tennis facente parte del WTA Tour 1988.\nSvetlana \u010cerneva e Larisa Neiland erano le detentrici del titolo, ma solo la Parkhomenko ha partecipato in coppia con Natal'ja Medvedeva.\nLa Medvedeva e la Parkhomenko hanno perso nel 1\u00ba turno contro Catarina Lindqvist e Tine Scheuer-Larsen.\nJana Novotn\u00e1 e Catherine Suire hanno battuto in finale 6\u20134, 6\u20134 Catarina Lindqvist e Tine Scheuer-Larsen."}
{"id": "2962575", "revid": "298055", "url": "https://it.wikipedia.org/wiki?curid=2962575", "title": "Alex Costa", "text": ""}
{"id": "2962582", "revid": "287204", "url": "https://it.wikipedia.org/wiki?curid=2962582", "title": "I Will Love You Monday", "text": "I Will Love You Monday \u00e8 secondo singolo della cantante danese Aura Dione. \u00c8 stato pubblicato nel 2008 in Danimarca e nel novembre 2009 in Germania ed \u00e8 stato certificato disco d'oro in Svizzera per aver venduto pi\u00f9 di 15.000 copie e disco di platino in Germania per aver venduto oltre 100.000 copie."}
{"id": "2962583", "revid": "1543377", "url": "https://it.wikipedia.org/wiki?curid=2962583", "title": "Song for Sophie", "text": "Song for Sophie \u00e8 il terzo singolo della cantante danese Aura Dione. \u00c8 stato pubblicato in Danimarca nel 2008 e in Germania nell'aprile 2010."}
{"id": "2962589", "revid": "1086846", "url": "https://it.wikipedia.org/wiki?curid=2962589", "title": "Segunda Divisi\u00f3n 1946-1947 (Spagna)", "text": "L'edizione 1946-47 della Segunda Divisi\u00f3n fu il sedicesimo campionato di calcio spagnolo di seconda divisione. Il campionato vide la partecipazione di 14 squadre. Le prime due ottennero la promozione in Primera Divisi\u00f3n mentre le ultime due retrocessero in Tercera Divisi\u00f3n. Erano previsti anche i playoff."}
{"id": "2962591", "revid": "121837", "url": "https://it.wikipedia.org/wiki?curid=2962591", "title": "Marianella Pirzio Biroli", "text": ""}
{"id": "2962598", "revid": "830939", "url": "https://it.wikipedia.org/wiki?curid=2962598", "title": "Pier Angelo Soldini", "text": "Biografia.\nNel 1935 neli'ambito del Premio Viareggio vinse, con il romanzo \"Alghe e Meduse\", uno dei premi minori; nel 1936 il premio \u201cFoce\u201d con \"Finimondo\" e il Premio Bagutta nel 1957 con \"Sole e bandiere\".\nCollabor\u00f2 a lungo con il quotidiano La Stampa, prima come inviato speciale indi,dal 1940 al 1943, come corrispondente di guerra. Nel 1945 pass\u00f2 alla Gazzetta del Popolo, poi dedicandosi ai reportages presso i maggiori settimanali nazionali..\nTra le sue opere maggiori, \"Duri a morire\" : ove \u00e8 narrata la sua esperienza in Spagna durante la Guerra Civile, combattuta al fianco dei falangisti franchisti.\nLe sue opere pi\u00f9 famose sono per\u00f2 i suoi tre diari, che fanno di Soldini un grande testimone del Novecento, pur partendo talvolta dai ricordi della \"sua\" Castelnuovo Scrivia: \"Il cavallo di Caligola\" (1962), \"La forma della foglia\" (1964) e, infine, il suo ultimo libro, \"Il giardino di Montaigne\", pubblicato postumo nel 1975. La grande capacit\u00e0 di Soldini \u00e8 di riuscire a raccontarci la vita prendendo spunto dall'osservazione minuta, quotidiana della realt\u00e0, per giungere a riflessioni di acuta verit\u00e0 e struggente bellezza. Lui stesso dir\u00e0 - del genere diaristico - che \"questo scrivere a singhiozzo, un brano oggi e uno domani, incalzati dalle esigenze e dalle noie di questa inquieta esistenza, \u00e8 un po' uno scrivere da disperati. Credo tuttavia che nulla sia pi\u00f9 consono alla vita di oggi quanto quello che io definisco\u2026 romanzi-diario. Tanto che esso potrebbe assurgere a genere letterario dei nostri tempi\" (\"Il Giardino di Montaigne\", pag. 77).\nScrisse anche un'opera di critica d'arte,\" La Luce di Verona\", pubblicato nel 1971."}
{"id": "2962600", "revid": "121837", "url": "https://it.wikipedia.org/wiki?curid=2962600", "title": "Articolazione del gomito", "text": ""}
{"id": "2962602", "revid": "110157", "url": "https://it.wikipedia.org/wiki?curid=2962602", "title": "Il giardino di Montaigne", "text": "Il giardino di Montaigne \u00e8 stato scritto tra il 1965 e il 1973 da Pier Angelo Soldini ed \u00e8 l'ultimo capitolo della trilogia dei romanzi-diario \"Il cavallo di Caligola\" e \"La forma della foglia\".\nIl romanzo rappresenta una critica principalmente rivolta al movimento fascista in Italia durante la guerra, giudicato con chiarezza e semplicit\u00e0 attraverso alcuni scorci di vita quotidiana. "}
{"id": "2962607", "revid": "339392", "url": "https://it.wikipedia.org/wiki?curid=2962607", "title": "Pesci dell'Oceano Indiano", "text": ""}
{"id": "2962609", "revid": "729019", "url": "https://it.wikipedia.org/wiki?curid=2962609", "title": "Sindrome di Fregoli", "text": "La sindrome d'illusione o delirio di Fregoli, anche nota come fregolismo, \u00e8 una rara malattia psichiatrica con presenza di delirio di trasformazione somatica, in cui avviene da parte del paziente il riconoscimento di persone non conosciute oppure sovviene allo stesso l'idea che le persone conosciute modifichino il proprio aspetto per non essere riconosciute. In questa sindrome, il malato ritiene di essere ricorrentemente perseguitato da un individuo, che lo affianca sostituendosi ad altre persone. L'individuo persecutore \u00e8 sempre lo stesso soggetto e questo la differenzia dalla sindrome di Capgras, dove sono presenti diversi soggetti persecutori; entrambe fanno parte del gruppo delle \"sindromi deliranti da misidentificazione\" (\"delusional misidentification syndromes\").\nEtimologia.\nIl termine \u00e8 stato ideato nel 1927 da Courbon e Fail riferendosi all'attore italiano Leopoldo Fregoli, noto imitatore e trasformista, in relazione al caso di una paziente che riteneva di essere perseguitata dovunque da un'attrice chiamata Robine, in grado di trasformarsi in molti personaggi diversi; costei era consapevole del differente aspetto delle persone con cui interagiva, essendo tuttavia convinta che ciascuno fosse in realt\u00e0 sempre Robine.\nEpidemiologia.\nLa sua prevalenza non \u00e8 nota. Uno studio condotto su 144 soggetti che avevano avuto comportamenti violenti immotivati nei confronti di sconosciuti ha portato alla diagnosi di sindrome di Fregoli solo in sei casi.\nEziopatogenesi.\nLa condizione \u00e8 stata associata a un'aumentata attivit\u00e0 della corteccia peririnale, a differenza della sindrome di Capgras, dove l'attivit\u00e0 \u00e8 ridotta; le due sindromi appaiono antitetiche tra loro, essendo la sindrome di Fregoli associata a un'iperidentificazione e quella di Capgras a un'ipoidentificazione. Appare inoltre correlata soprattutto a disfunzioni dell'emisfero cerebrale sinistro, mentre altre aree coinvolte sembrano essere il giro fusiforme e il giro paraippocampale del sistema limbico.\nTra le ipotesi patogenetiche sono state chiamate in causa disfunzioni del lobo frontale, iperattivazione delle connessioni nervose tra lobo temporale e sistema limbico e alterazioni del potenziale evento-correlato P300.\nClinica.\nIn un caso descritto da De Pauw, una donna dichiarava che un suo cugino e una sua amica si travestivano per poterla seguire, affermando che: \"loro possono cambiare il modo di vestire, di pettinarsi, ma io so chi sono, li riconosco\"; parlando di suo cugino, inoltre, asseriva: \"lo riconosco sempre, anche se si traveste da persona anziana\". La TC effettuata su questa paziente mostr\u00f2 una lesione a carico della corteccia cerebrale del lobo frontale sinistro e dei lobi temporale e occipitale destri. La sindrome non coinvolge solamente gli esseri umani, ma \u00e8 stata rilevata anche nei confronti di animali come i cani.\nTale sindrome \u00e8 spesso correlata ad altre malattie psichiatriche, come la schizofrenia, ad altre malattie, come l'ictus, alla somministrazione di farmaci, come il levodopa, e di sostanze stupefacenti, come l'ecstasy. Pu\u00f2 anche coesistere con l'intermetamorfosi, in cui il paziente ritiene che un soggetto possa trasformarsi in un altro. \u00c8 stata anche rilevata in presenza di prosopagnosia, un disturbo che comporta il mancato riconoscimento dei volti delle persone; tuttavia \u00e8 regredita fino a scomparire una volta che la prosopagnosia \u00e8 guarita.\nIl comportamento dei pazienti \u00e8 aggressivo e corredato da minacce verbali. La loro paranoia pu\u00f2 condurli anche a provocare lesioni alle persone che li circondano, anche nei confronti del personale sanitario addetto al trattamento della loro condizione.\nTrattamento.\nIl comportamento aggressivo \u00e8 la principale problematica a dover essere trattata. \u00c8 suggerito un approccio psicoterapeutico in cui il curante deve evitare di instillare ulteriori sospetti nel paziente e al contempo convincerlo a verbalizzare la sua rabbia."}
{"id": "2962611", "revid": "339392", "url": "https://it.wikipedia.org/wiki?curid=2962611", "title": "Aeroporto internazionale di Pisa-San Giusto", "text": ""}
{"id": "2962612", "revid": "339392", "url": "https://it.wikipedia.org/wiki?curid=2962612", "title": "Aeroporto internazionale di Pisa", "text": ""}
{"id": "2962613", "revid": "253269", "url": "https://it.wikipedia.org/wiki?curid=2962613", "title": "Dick Sargent", "text": "Biografia.\n\u00c8 conosciuto per il ruolo di Darrin Stephens nelle ultime tre stagioni della serie televisiva \"Vita da strega\" (\"Bewitched\"), ruolo in cui subentr\u00f2 al collega Dick York e che interpret\u00f2 dal 1969 al 1972.\nIn precedenza aveva interpretato alcuni film in parti secondarie, tra i quali le commedie \"Operazione sottoveste\" (1959) e \"Il visone sulla pelle\" (1962), in entrambi i quali recit\u00f2 accanto a Cary Grant.\nSargent mor\u00ec di cancro alla prostata nel 1994, all'et\u00e0 di 64 anni. Il suo corpo fu cremato.\nVita privata.\nIn occasione del National coming out Day del 1991, Dick Sargent dichiar\u00f2 pubblicamente di essere gay, e sostenne le questioni dei diritti degli omosessuali."}
{"id": "2962620", "revid": "124776145", "url": "https://it.wikipedia.org/wiki?curid=2962620", "title": "George Wallace", "text": "Definito dai suoi biografi Dan T. Carter e Stephan Lesher, \u00abil perdente pi\u00f9 influente del XX secolo\u00bb, partecip\u00f2 a quattro elezioni presidenziali, in cui per tre volte (1964, 1972 e 1976) si present\u00f2 senza successo alle primarie del Partito Democratico, e per una, nel 1968, come candidato indipendente, non avendo ottenuto l'investitura democratica.\nEsponente dei democratici del profondo Sud, storicamente avversi a modernizzare la societ\u00e0 post-schiavista, e del Partito Indipendente Americano, fu noto soprattutto per il suo sostegno populista alla segregazione razziale durante il periodo delle lotte per i diritti civili degli afroamericani, convinzioni che avrebbe in seguito pubblicamente rinnegato.\nBiografia.\nFamiglia e studi.\nGeorge Wallace nacque a Clio, in Alabama. Laureatosi in giurisprudenza nel 1942, fu arruolato nell'Aeronautica militare e partecip\u00f2 alla guerra del Pacifico durante la seconda guerra mondiale. Sergente, prest\u00f2 servizio agli ordini del generale Curtis LeMay, suo futuro candidato alla vicepresidenza nel 1968. Fu in quest'epoca che rischi\u00f2 di morire a causa di una meningite spinale che lo avrebbe parzialmente privato dell'udito e gli avrebbe lasciato gravi postumi neurologici.\nInizi della carriera politica.\nNel maggio 1946 fu eletto alla Camera dei rappresentanti dell'Alabama. All'epoca era un progressista liberale del Partito Democratico. Alla convenzione democratica del 1948, bench\u00e9 contrario al programma di diritti civili del presidente Harry Truman, rifiut\u00f2 di partecipare alla scissione di Strom Thurmond e dei \"Dixiecrats\", che per gli stessi motivi uscirono dal partito (nel 1963 si sarebbe scusato per non aver sostenuto Thurmond).\nNel 1953 venne eletto giudice del terzo circondario, facendosi la fama di liberale e guadagnandosi il nomignolo di \u00abil piccolo giudice combattente\u00bb (\"the fightin' lil' judge\"), in riferimento alla sua passione per la boxe praticata in giovent\u00f9. Nel 1958 si present\u00f2 per la carica di governatore dell'Alabama, sostenuto dalla NAACP, l'organizzazione per l'avanzamento delle persone di colore, ma fu battuto alle primarie democratiche da John Patterson, essendo quest'ultimo sostenuto dal Ku Klux Klan. A quell'epoca, le primarie democratiche costituivano la vera elezione del governatore, a causa della mancanza di un'opposizione credibile al momento delle elezioni generali.\nWallace, rimasto scottato dalla sua sconfitta, adott\u00f2 allora una linea dura sulla segregazione razziale e cominci\u00f2 a corteggiare il voto dei bianchi pi\u00f9 razzisti. Quando un sostenitore gli chiese perch\u00e9 avesse cominciato a usare messaggi razzisti, Wallace replic\u00f2: \u00abSa, ho cercato di parlare di buone letture e di buone scuole e di queste cose che sono state parte della mia carriera, e nessuno ascoltava. Poi ho cominciato a parlare di negri, e si sono messi a battere i piedi sul pavimento\u00bb.\nGovernatore dell'Alabama (1963-1967).\nNel 1962 Wallace fu eletto per i democratici governatore dell'Alabama da un'ondata di voti, con un programma ultrasegregazionista e antifederale, illustrato anche nel suo famoso discorso d'insediamento, avvenuto nel gennaio 1963.\nContro la desegregazione all'universit\u00e0.\nL'11 giugno 1963, con i suoi sostenitori, si present\u00f2 davanti all'Universit\u00e0 dell'Alabama per impedire la desegregazione dell'istituto e l'entrata ai corsi dei primi due studenti neri, Vivian Malone Jones e James Hood, che erano scortati e protetti dalla Guardia Nazionale, dal \"marshal\" federale e dal procuratore dello Stato. I due allievi sarebbero entrati nell'universit\u00e0 tra le urla della folla.\nUn analogo tentativo di Wallace di impedire l'iscrizione di quattro studenti neri in quattro diverse scuole elementari ad Huntsville nel settembre 1963, fu bloccato dall'intervento di un tribunale federale di Birmingham, consentendo ai quattro bambini di entrare, per la prima volta in Alabama, in una scuola integrata.\nIn quello stesso anno un attentato mortale colp\u00ec una chiesa battista di Birmingham, uccidendo quattro bambine nere. Wallace fu ritenuto responsabile dell'atmosfera di odio che regnava nello Stato e Martin Luther King lo chiam\u00f2 in causa personalmente, accusandolo di avere le mani sporche del sangue di quelle bimbe.\nAmbizione presidenziale nel 1964.\nNel 1964, a dispetto dell'immagine discussa che dava dell'Alabama, si present\u00f2 alle primarie dei democratici al momento delle elezioni presidenziali. Era allora il principale concorrente del presidente Lyndon Johnson in campo democratico e riport\u00f2 alle primarie alcuni successi in vari Stati anche non del sud, come il Wisconsin, il Maryland e l'Indiana, con un terzo dei voti espressi in suo favore.\nIl governatore per procura (1967-1968).\nPoich\u00e9 la costituzione dell'Alabama gli impediva di presentarsi per un nuovo mandato, George Wallace fece presentare sua moglie, Lurleen Wallace, alla carica di governatore. Cos\u00ec, quando la moglie vinse le elezioni del 1966, egli continu\u00f2 di fatto a esercitare i poteri di governatore. Nel 1968, per\u00f2, Lurleen mor\u00ec di cancro mentre era ancora in carica, e di conseguenza il suo posto fu preso dal vice-governatore, Albert Brewer.\nCandidato dell'American Independent Party (1968).\nNel 1968 Wallace decise di ripresentarsi alle presidenziali, ma rifiut\u00f2 di passare per le primarie democratiche sapendo che gli sarebbero state sfavorevoli. Si present\u00f2 allora come candidato del nuovo Partito Indipendente Americano (\"American Independent Party\", AIP), con Curtis LeMay come compagno di lista alla carica di vicepresidente. Le discusse posizioni di quest'ultimo a favore dell'armamento nucleare, tuttavia, gli alienarono il sostegno di molti elettori. Wallace dovette anche difendersi dalle accuse di molti giornali di aver ricevuto l'appoggio di alcuni gruppi razzisti ed estremisti.\nWallace sperava di ricevere abbastanza voti per impedire al candidato di uno dei due grandi partiti di avere la maggioranza assoluta dei grandi elettori e obbligare quindi a ricorrere a un voto della Camera dei Rappresentanti degli Stati Uniti. Sperava in tal modo che al Congresso il Sud avrebbe ottenuto concessioni sufficienti al punto che si potesse rimettere in discussione la politica federale favorevole alla desegregazione in cambio dell'elezione di uno dei candidati. Al momento delle elezioni Wallace giunse a ottenere la maggioranza nei cinque Stati del Sud, risultando l'ultimo candidato \"indipendente\" capace di ottenere grandi elettori; ciononostante, Richard Nixon fu eletto con la maggioranza assoluta dei voti dei grandi elettori.\nSecondo mandato come governatore dell'Alabama (1971-1979).\nNel 1970 George Wallace fu di nuovo eletto governatore dell'Alabama contro il governatore democratico uscente Albert Brewer, sostenuto dal presidente Richard Nixon. A quell'epoca, George Wallace era la settima personalit\u00e0 pi\u00f9 ammirata dagli Americani appena davanti a papa Paolo VI.\nCandidato alle elezioni presidenziali del 1972.\nNel 1972 fu di nuovo candidato alle elezioni presidenziali e accett\u00f2 di partecipare alle primarie democratiche dove ebbe come avversario in particolare George McGovern e Hubert Humphrey. Alle primarie della Florida, Wallace riport\u00f2 il 42% dei voti e la totalit\u00e0 delle contee dello Stato. Nel corso della campagna, sostenne, non senza contraddizioni, di non essere pi\u00f9 a favore della segregazione, e di essere sempre stato un moderato. Tuttavia, si opponeva alla politica di desegregazione degli autobus.\nL'attentato.\nMa in Maryland, in piena campagna nella contea di Laurel, fu vittima di un tentativo di assassinio. Arthur Herman Bremer gli spar\u00f2 addosso quattro colpi, senza per\u00f2 ucciderlo e ferendo insieme a lui altre tre persone. L'inchiesta avrebbe dimostrato che le motivazioni di Bremer non erano politiche e che era solamente in cerca di notoriet\u00e0. Il tentativo di assassinio lasci\u00f2 Wallace paralizzato. In quell'occasione fu oggetto di un moto generale di simpatia in tutto il paese, che contribu\u00ec a fargli vincere le primarie del Maryland, del Michigan, del Tennessee e della Carolina del Nord. Avrebbe tuttavia dovuto inchinarsi davanti al progressista George McGovern.\nIl vice governatore, Jere Beasley, lo rimpiazz\u00f2 durante la convalescenza, dal 5 giugno al 7 luglio 1972. Nell'estate 1972 George Wallace intervenne in sedia a rotelle alla \"convention\" democratica che ebbe luogo a Miami. McGovern sarebbe stato battuto in novembre dal presidente Nixon, vincitore in 49 dei 50 Stati. Nel 1974 Wallace fu rieletto governatore (essendo stata nel frattempo modificata la costituzione dello Stato).\nCandidato alle elezioni presidenziali del 1976.\nNel novembre 1975 Wallace si present\u00f2 una nuova volta alla presidenza e partecip\u00f2 alle primarie democratiche. La sua salute incerta e il suo handicap non gli permisero per\u00f2 di riportare sufficienti voti e, dopo parecchi fallimenti negli Stati del Sud davanti al governatore della Georgia, Jimmy Carter, rinunci\u00f2, finendo per appoggiare la candidatura di Carter.\nIl \u00abcristiano rinato\u00bb.\nAlla fine degli anni settanta, Wallace divenne un \u00abcristiano rinato\u00bb (\"a Born-Again Christian\"), cio\u00e8 un cristiano che \u00abrinasce\u00bb alla fede. Chiese perdono per aver sostenuto la segregazione ai dirigenti neri delle organizzazioni dei diritti civili. Dichiar\u00f2 allora di ricercare l'amore e il perdono.\nGovernatore dell'Alabama (1983-1987).\nFu sotto il suo ultimo mandato da governatore dell'Alabama che numerosi neri accedettero a cariche di alta responsabilit\u00e0 nell'amministrazione dello Stato. Wallace vinse l'elezione a governatore contro le previsioni generali, che davano per favorito il candidato repubblicano, Emory Folmar, sindaco di Montgomery. Nella sua carriera, ottenne quattro mandati governativi nell'arco di tre decenni, per un totale di 16 anni di permanenza in carica.\nUltimi anni.\nSi ritir\u00f2 dalla vita politica nel 1987 a causa di problemi di salute, che condizionarono pesantemente i suoi ultimi anni. George Wallace mor\u00ec nel 1998 a Montgomery, a causa di uno shock settico subentrato in seguito a un'infezione batterica.\nMatrimoni.\nDopo la morte di sua moglie Lurleen Burns (dalla quale aveva avuto quattro figli) nel 1968, George Wallace si rispos\u00f2 due volte. Nel 1971 spos\u00f2 Cornelia Ellis Snively, nipote dell'ex governatore James Folsom (\"Big Jim\"); i due divorziarono nel 1978. Nel 1981 Wallace spos\u00f2 Lisa Taylor, dalla quale si sarebbe separato nel 1987.\nCitazioni.\nGeroge Wallace rimane famoso anche per alcune frasi a effetto che pronunci\u00f2 durante la sua lunga carriera politica. Ecco alcune delle pi\u00f9 conosciute:"}
{"id": "2962630", "revid": "767487", "url": "https://it.wikipedia.org/wiki?curid=2962630", "title": "Virginia Slims of Kansas 1988", "text": "Il Virginia Slims of Kansas 1988 \u00e8 stato un torneo di tennis giocato sul cemento indoor. \u00c8 stata la 8\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato al Kansas Coliseum di Wichita negli Stati Uniti, dal 29 febbraio al 6 marzo 1988.\nCampionesse.\nSingolare.\n Manuela Maleeva ha battuto in finale Sylvia Hanika 7\u20136, 7\u20135\nDoppio.\n Natal'ja Bykova / Svetlana \u010cerneva hanno battuto in finale Jana Novotn\u00e1 / Catherine Suire 6\u20133, 6\u20134"}
{"id": "2962631", "revid": "57342", "url": "https://it.wikipedia.org/wiki?curid=2962631", "title": "Lotta stile libero", "text": ""}
{"id": "2962637", "revid": "15756", "url": "https://it.wikipedia.org/wiki?curid=2962637", "title": "Mario Opinato", "text": ""}
{"id": "2962638", "revid": "466539", "url": "https://it.wikipedia.org/wiki?curid=2962638", "title": "Virginia Slims of Kansas 1988 - Singolare", "text": "Il singolare del Virginia Slims of Kansas 1988 \u00e8 stato un torneo di tennis facente parte del WTA Tour 1988.\nBarbara Potter era la detentrice del titolo, ma ha perso nel 2\u00ba turno contro Pascale Paradis.\nManuela Maleeva ha battuto in finale 7\u20136, 7\u20135 Sylvia Hanika."}
{"id": "2962643", "revid": "838137", "url": "https://it.wikipedia.org/wiki?curid=2962643", "title": "Virginia Slims of Kansas 1988 - Doppio", "text": "Il doppio del Virginia Slims of Kansas 1988 \u00e8 stato un torneo di tennis facente parte del WTA Tour 1988.\nSvetlana \u010cerneva e Larisa Neiland erano le detentrici del titolo, ma solo la Parkhomenko ha partecipato in coppia con Natal'ja Bykova.\nLa Bykova e la Parkhomenko hanno battuto in finale 6\u20133, 6\u20134 Jana Novotn\u00e1 e Catherine Suire."}
{"id": "2962650", "revid": "767487", "url": "https://it.wikipedia.org/wiki?curid=2962650", "title": "Singapore Open 1988", "text": "Il Singapore Open 1988 \u00e8 stato un torneo di tennis giocato sul cemento. \u00c8 stata la 3a del torneo che fa parte della categoria Tier V nell'ambito del WTA Tour 1988. Il torneo si \u00e8 giocato dal 18 al 24 aprile 1988 a Singapore.\nCampionesse.\nSingolare femminile.\n Monique Javer ha battuto in finale Leila Meskhi 7\u20136, 6\u20133\nDoppio femminile.\n Natal'ja Bykova / Natal'ja Medvedeva hanno battuto in finale Leila Meskhi / Svetlana \u010cerneva 7\u20136, 6\u20133"}
{"id": "2962655", "revid": "1442080", "url": "https://it.wikipedia.org/wiki?curid=2962655", "title": "Singapore Open 1988 - Singolare", "text": "Il singolare del Singapore Open 1988 \u00e8 stato un torneo di tennis facente parte del WTA Tour 1988.\nAnne Minter era la detentrice del titolo, ma ha perso nei quarti di finale contro Natal'ja Bykova.\nMonique Javer ha battuto in finale 7\u20136, 6\u20133 Leila Meskhi."}
{"id": "2962658", "revid": "838137", "url": "https://it.wikipedia.org/wiki?curid=2962658", "title": "Singapore Open 1988 - Doppio", "text": "Il doppio del Singapore Open 1988 \u00e8 stato un torneo di tennis facente parte del WTA Tour 1988.\nAnna-Maria Fern\u00e1ndez e Julie Richardson erano le detentrici del titolo, ma quest'anno non hanno partecipato.\nNatal'ja Bykova e Natal'ja Medvedeva hanno battuto in finale 7\u20136, 6\u20133 Leila Meskhi e Svetlana \u010cerneva.\nTeste di serie.\nLe prime 3 teste di serie hanno ricevuto un bye per il 2\u00ba turno"}
{"id": "2962665", "revid": "767487", "url": "https://it.wikipedia.org/wiki?curid=2962665", "title": "Taiwan Open 1988", "text": "Il Taiwan Open 1988 \u00e8 stato un torneo di tennis giocato sul cemento. \u00c8 stata la 3\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato a Taipei in Taiwan, dal 18 al 24 aprile 1988.\nCampionesse.\nSingolare.\n Stephanie Rehe ha battuto in finale Brenda Schultz 6\u20134, 6\u20134\nDoppio.\n Patty Fendick / Ann Henricksson hanno battuto in finale Belinda Cordwell / Julie Richardson 6\u20132, 2\u20136, 6\u20132"}
{"id": "2962668", "revid": "110762569", "url": "https://it.wikipedia.org/wiki?curid=2962668", "title": "Riserva naturale Bosco WWF di Vanzago", "text": "La riserva naturale Bosco WWF di Vanzago \u00e8 un'area naturale protetta regionale situata nella campagna milanese a circa 20\u00a0km dalla citt\u00e0, nel comune di Vanzago.\nStoria.\nL'oasi naturalistica nasce da un lascito del commendatore Ulisse Cantoni, importante imprenditore locale, che volle che la sua riserva personale di caccia diventasse un'oasi faunistica del WWF dopo la sua morte (avvenuta nel 1977).\nCos\u00ec avvenne e nel tempo la flora importata dalle zone boscose montane, pi\u00f9 adatta per una riserva di caccia, si sostitu\u00ec con la flora autoctona, ricreando un corretto habitat per le specie animali presenti nel bosco."}
{"id": "2962670", "revid": "1442080", "url": "https://it.wikipedia.org/wiki?curid=2962670", "title": "Taiwan Open 1988 - Singolare", "text": "Il singolare del Taiwan Open 1988 \u00e8 stato un torneo di tennis facente parte del WTA Tour 1988.\nAnne Minter era la detentrice del titolo, ma quest'anno non ha partecipato.\nStephanie Rehe ha battuto in finale 6\u20134, 6\u20134 Brenda Schultz.\nTeste di serie.\nLe prime 5 teste di serie hanno ricevuto un bye per il 2\u00ba turno"}
{"id": "2962673", "revid": "1442080", "url": "https://it.wikipedia.org/wiki?curid=2962673", "title": "Taiwan Open 1988 - Doppio", "text": "Il doppio del Taiwan Open 1988 \u00e8 stato un torneo di tennis facente parte del WTA Tour 1988.\nCammy MacGregor e Cynthia MacGregor erano le detentrici del titolo, ma quest'anno non hanno partecipato.\nPatty Fendick e Ann Henricksson hanno battuto in finale 6\u20132, 2\u20136, 6\u20132 Belinda Cordwell e Julie Richardson.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2962679", "revid": "767487", "url": "https://it.wikipedia.org/wiki?curid=2962679", "title": "Taranto Open 1988", "text": "Il Taranto Open 1988 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato a Taranto in Italia, dal 26 aprile al 1\u00ba maggio 1988.\nCampionesse.\nSingolare.\n Helen Kelesi ha battuto in finale Laura Garrone 6\u20131, 6\u20130\nDoppio.\n Andrea Betzner / Claudia Porwik hanno battuto in finale Laura Garrone / Helen Kelesi 6\u20131, 6\u20132"}
{"id": "2962681", "revid": "28592", "url": "https://it.wikipedia.org/wiki?curid=2962681", "title": "Repubbliche Socialiste", "text": ""}
{"id": "2962683", "revid": "1543377", "url": "https://it.wikipedia.org/wiki?curid=2962683", "title": "Open de Nice C\u00f4te d'Azur 2010 - Doppio", "text": "Il doppio dell'Open de Nice C\u00f4te d'Azur 2010 \u00e8 stato un torneo di tennis facente parte dell'ATP World Tour 2010.\nMarcelo Melo e Bruno Soares hanno battuto in finale Rohan Bopanna e Aisam-ul-Haq Qureshi 1-6, 6-3, [10-5]."}
{"id": "2962684", "revid": "1442080", "url": "https://it.wikipedia.org/wiki?curid=2962684", "title": "Taranto Open 1988 - Singolare", "text": "Il singolare del torneo di tennis Taranto Open 1988, facente parte del WTA Tour 1988, ha avuto come vincitrice Helen Kelesi che ha battuto in finale 6\u20131, 6\u20130 Laura Garrone."}
{"id": "2962685", "revid": "28592", "url": "https://it.wikipedia.org/wiki?curid=2962685", "title": "Repubblica socialista sovietica", "text": ""}
{"id": "2962686", "revid": "1442080", "url": "https://it.wikipedia.org/wiki?curid=2962686", "title": "Taranto Open 1988 - Doppio", "text": "Il doppio del torneo di tennis Taranto Open 1988, facente parte del WTA Tour 1988, ha avuto come vincitrici Andrea Betzner e Claudia Porwik che hanno battuto in finale 6\u20131, 6\u20132 Laura Garrone e Helen Kelesi."}
{"id": "2962691", "revid": "729019", "url": "https://it.wikipedia.org/wiki?curid=2962691", "title": "Barcelona Ladies Open 1988", "text": "Il Barcelona Ladies Open 1988 \u00e8 stato un torneo di tennis giocato sulla terra rossa. \n\u00c8 stata la 7\u00aa edizione del torneo, che fa parte della categoria Tier V nell'ambito del WTA Tour 1988. \nSi \u00e8 giocato al Real Club de Tenis Barcelona di Barcellona in Spagna, dal 25 aprile al 1\u00ba maggio 1988.\nCampionesse.\nSingolare.\n Neige Dias ha battuto in finale Bettina Fulco 6\u20133, 6\u20133\nDoppio.\n Iva Buda\u0159ov\u00e1 / Sandra Wasserman hanno battuto in finale Anna-Karin Olsson / Marie-Jose Llorca 1\u20136, 6\u20133, 6\u20132"}
{"id": "2962693", "revid": "709565", "url": "https://it.wikipedia.org/wiki?curid=2962693", "title": "Polly Sherman", "text": "Polly Sherman \u00e8 un personaggio della sit-com inglese \"Fawlty Towers\". \u00c8 interpretata da Connie Booth.\nDescrizione del personaggio.\nPolly \u00e8 principalmente la cameriera dell'hotel di Torquay, ma qualche volta sembra essere costretta a fare altri lavori nell'hotel, forse per guadagnare dei soldi in pi\u00f9. Spesso \u00e8 la \"voce del buonsenso\" durante i momenti caotici dell'hotel, ma di solito viene frequentemente coinvolta in ridicole situazioni, come per esempio aiutare Basil a nascondere un disastro che ha combinato. Polly, insieme al collega Manuel, viene spesso maltrattata da Basil.\nSebbene abbia un buon carattere, Polly \u00e8 anche vista con un carattere un po' malizioso, come per esempio nell'episodio \"La morte\", dove lei e Manuel attuano una vendetta contro il cane di un'ospite.\nPolly \u00e8 apparentemente occupata in lavori part-time (durante i pasti), ed \u00e8 una studentessa d'arte (secondo Basil ha passato tre anni all'universit\u00e0). Nonostante il suo lavoro part-time, come la maggior parte degli impiegati dell'hotel, \u00e8 frequentemente gravata da altre funzioni. In un episodio la si vede fare una caricatura di Basil, che tutti tranne Basil riescono a riconoscere. Polly \u00e8 anche una studentessa di lingue e nell'episodio \"I tedeschi\" viene mostrata la sua abilit\u00e0 di parlare lo spagnolo e il tedesco.\nPolly e Manuel, oltre ad essere colleghi, sono molto amici e spesso lei riesce a difenderlo quando viene maltrattato continuamente da Basil. Sia Polly che Manuel hanno una propria stanza nell'hotel."}
{"id": "2962695", "revid": "1442080", "url": "https://it.wikipedia.org/wiki?curid=2962695", "title": "Barcelona Ladies Open 1988 - Singolare", "text": "Il singolare del torneo di tennis Barcelona Ladies Open 1988, facente parte del WTA Tour 1988, ha avuto come vincitrice Neige Dias che ha battuto in finale 6\u20133, 6\u20133 Bettina Fulco."}
{"id": "2962698", "revid": "339392", "url": "https://it.wikipedia.org/wiki?curid=2962698", "title": "Galilei international airport", "text": ""}
{"id": "2962699", "revid": "1442080", "url": "https://it.wikipedia.org/wiki?curid=2962699", "title": "Barcelona Ladies Open 1988 - Doppio", "text": "Il doppio del torneo di tennis Barcelona Ladies Open 1988, facente parte del WTA Tour 1988, ha avuto come vincitrici Iva Buda\u0159ov\u00e1 e Sandra Wasserman che hanno battuto in finale 1\u20136, 6\u20133, 6\u20132 Anna-Karin Olsson e Marie-Jose Llorca."}
{"id": "2962701", "revid": "104458", "url": "https://it.wikipedia.org/wiki?curid=2962701", "title": "Tom Hilde", "text": "Biografia.\nIn Coppa del Mondo ha esordito il 10 marzo 2006 a Lillehammer (19\u00b0), ha ottenuto il primo podio l'11 febbraio 2007 nella gara a squadre di Willingen (2\u00b0) e la prima vittoria il 30 novembre successivo a Kuusamo, ancora in una gara a squadre.\nIn carriera ha preso parte a un'edizione dei Giochi olimpici invernali, (12\u00b0 nel trampolino normale, 11\u00b0 nel trampolino lungo, 3\u00b0 nella gara a squadre), a quattro dei Campionati mondiali, vincendo quattro medaglie, e a due dei Mondiali di volo, vincendo una medaglia."}
{"id": "2962702", "revid": "339392", "url": "https://it.wikipedia.org/wiki?curid=2962702", "title": "Galileo Galilei international airport", "text": ""}
{"id": "2962703", "revid": "339392", "url": "https://it.wikipedia.org/wiki?curid=2962703", "title": "Pisa international airport", "text": ""}
{"id": "2962704", "revid": "767487", "url": "https://it.wikipedia.org/wiki?curid=2962704", "title": "Annabel Vernon", "text": "Biografia.\nNata e cresciuta in Cornovaglia, ha fatto le scuole elementari alla \"St Minver\" e le scuole superiori alla \"Wadebridge School\" a Wadebridge. Ha cominciato canottaggio all'et\u00e0 di diciassette anni al \"Castle Dore Rowing Club\" a Golant, sotto consiglio di suo padre e di suo fratello maggiore.\nDal 2001 al 2004, mentre studiava storia al \"Downing College\" di Cambridge, ha remato per il \"Rob Roy Boat Club\". Nel 2003 ha preso parte come atleta alla regata Oxford-Cambridge.\nSuccessivamente, negli anni in cui ha studiato relazioni internazionali al \"King's College\" di Londra, ha remato per il \"Thames Rowing Club\". Infine \u00e8 passata al \"Marlow Rowing Club\" a Marlow.\nHa rappresentato la Gran Bretagna alle Olimpiadi del 2008 di Pechino, salendo sul quattro di coppia femminile, con il quale ha vinto la medaglia d'argento. \u00c8 stata selezionata per l'otto femminile alle Olimpiadi del 2012 di Londra: l'equipaggio, raggiunta la finale, \u00e8 arrivato quinto.\nAbbandonata l'attivit\u00e0 agonistica, nel 2013 \u00e8 stata assistente allenatrice della squadra femminile di canottaggio di Cambridge. Oggi pratica la professione di oratrice nelle imprese."}
{"id": "2962711", "revid": "123607474", "url": "https://it.wikipedia.org/wiki?curid=2962711", "title": "Palazzo S\u00e1ndor", "text": "Il Palazzo S\u00e1ndor \u00e8 situato a Budapest, in Ungheria. Dal 22 gennaio 2003 \u00e8 la residenza ufficiale del Presidente della Repubblica di Ungheria.\nLa sua costruzione \u00e8 stata iniziata nel 1803 ed \u00e8 in stile neoclassico."}
{"id": "2962715", "revid": "375960", "url": "https://it.wikipedia.org/wiki?curid=2962715", "title": "Dan II di Vallachia", "text": ""}
{"id": "2962717", "revid": "32278926", "url": "https://it.wikipedia.org/wiki?curid=2962717", "title": "Palazzo Reale di Buda", "text": ""}
{"id": "2962728", "revid": "599013", "url": "https://it.wikipedia.org/wiki?curid=2962728", "title": "Debbie Flood", "text": ""}
{"id": "2962729", "revid": "729019", "url": "https://it.wikipedia.org/wiki?curid=2962729", "title": "Sindrome di Dravet", "text": "La sindrome di Dravet o epilessia mioclonica grave dell'infanzia \u00e8 una sindrome epilettica generalizzata e sintomatica che insorge entro il primo anno di vita e che \u00e8 caratterizzata da prognosi grave e ritardo psicomotorio ingravescente.\nEpidemiologia.\nLa sindrome di Dravet \u00e8 una malattia rara, con un'incidenza pari a 1 ogni 20.000-30.000 bambini.\nProfilo clinico e diagnostico.\nGravi crisi cloniche unilaterali e generalizzate, di lunga durata (anche un'ora), sovente accompagnate a febbre, sono tipiche di tale sindrome. Possono successivamente, intorno al secondo e terzo anno di vita, associarsi crisi tipo \"assenza\", spesso atipiche, o crisi \"parziali complesse\", caratterizzate da automatismi o da crisi adversative e vegetative. Con il passare del tempo le crisi cloniche possono sfumare verso crisi miocloniche segmentali, con distribuzione multidistrettuale e multifocale, non pi\u00f9 unilaterali. Caratteristicamente, le crisi segmentali possono poi sfociare verso crisi massive. Il ritardo psicomotorio, spesso grave, si manifesta intorno al secondo anno di vita, con ritardo del linguaggio, disturbi del sonno, atassia ed alterazioni posturali, turbe comportamentali e della sfera psicoaffettiva.\nTerapia e prognosi.\nBench\u00e9 si possa attuare una polifarmacoterapia basata su anticonvulsivanti associata a dieta chetogena, la sindrome di Dravet ha spesso una prognosi infausta. Dopo il quinto anno di et\u00e0 le crisi tipo assenza tendono a sparire, con persistenza di crisi cloniche, spesso gravi e generalizzate; con il tempo, le turbe comportamentali lasciano posto a tratti autistici, con perseverazioni, gravi difficolt\u00e0 di comunicazione e, pi\u00f9 raramente, veri e propri quadri psicotici."}
{"id": "2962732", "revid": "1543377", "url": "https://it.wikipedia.org/wiki?curid=2962732", "title": "Bagni Kir\u00e1ly", "text": "I Bagni Kir\u00e1ly (in ungherese \"Kir\u00e1ly F\u00fcrd\u0151\") sono un bagno termale di Budapest costruito nella seconda met\u00e0 del XVI secolo, durante il tempo dell'occupazione turca dell'Ungheria. Il nome Kir\u00e1ly (Re) deriva dal cognome della famiglia K\u00f6nig, una volta proprietaria di essi.\nDal 1565 fino ad oggi ha mantenuto molti degli elementi chiave di un bagno turco, ad esempio la sua cupola e la piscina ottagonale. Si trova all'angolo tra \"F\u0151 utca\" e \"Ganz utca\".\nLa temperatura dell'acqua nelle piscine \u00e8 di 26\u00a0\u00b0C, 32\u00a0\u00b0C, 36\u00a0\u00b0C e 40\u00a0\u00b0C.\nI Bagni Kir\u00e1ly sono aperti ad entrambi i sessi contemporaneamente, per cui l'uso del costume \u00e8 sempre obbligatorio."}
{"id": "2962743", "revid": "32279165", "url": "https://it.wikipedia.org/wiki?curid=2962743", "title": "Mausoleo di G\u00fcl Baba", "text": ""}
{"id": "2962744", "revid": "648716", "url": "https://it.wikipedia.org/wiki?curid=2962744", "title": "Frances Houghton", "text": ""}
{"id": "2962745", "revid": "91965838", "url": "https://it.wikipedia.org/wiki?curid=2962745", "title": "Piramide secondaria", "text": "La piramide secondaria anche detta genericamente piramide della regina era un monumento costruito nelle immediate vicinanze della piramide principale nella maggior parte destinate ad uso funebre nelle sepolture delle grandi spose reali, concubine e figlie di sovrani.\nFacevano sempre parte del complesso piramidale funerario ma non avevano un'ubicazione fissa pur avendo sempre luogo di culto ad est. \nPossiamo annoverare circa 30 piramidi secondarie in Egitto, di cui 6 a Giza tutte in scala 1:5 rispetto alla principale della quale mantengono per\u00f2 la medesima tipologia con appartamenti e templi ma date le piccole dimensioni la camera funeraria \u00e8 unica, provvista di un solo corridoio di accesso e quasi sempre di un sarcofago in granito.\nIn pi\u00f9, la piramide satellite di Chefren di incerta destinazione \u00e8 da considerarsi utilizzata come secondaria.\nNon ci sono pervenuti documenti sull'uso di questi monumenti funerari che hanno la particolarit\u00e0 di non essere canonicamente ubicati ad ovest del Nilo: infatti le tre piramidi di Cheope sono allineate ad est, punto cardinale che rappresenta la rinascita, e le tre di Micerino sono, stranamente, a sud.\nSpesso con questo termine vengono erroneamente indicate le piramidi dei complessi funerari secondari. \nSconosciute risultano ancora le sepolture delle grandi spose reali di Djedefra e di Chefren come quella di Mehaa forse una regina sconosciuta della quale si \u00e8 potuto identificare solo il nome per merito della documentazione scritta pervenutaci. \nNon \u00e8 stata ritrovata neanche la piramide della regina Nitokerty che - secondo fonti non egizie - sarebbe stata il settimo sovrano della VI dinastia. Al momento non \u00e8 possibile determinare se tale regina sia effettivamente esistita o no, in caso affermativo la scoperta di una piramide a lei dedicata potrebbe donarci un corredo funerario intatto. \nLe piramidi secondarie sono chiuse ed in rovina. Non \u00e8 possibile quindi poter ammirare le decorazioni di alcune che hanno rappresentata la pi\u00f9 antica opera letteraria religiosa mai scritta: i Testi delle Piramidi."}
{"id": "2962756", "revid": "767487", "url": "https://it.wikipedia.org/wiki?curid=2962756", "title": "Bagni Rudas", "text": "I Bagni Rudas (in ungherese Rudas F\u00fcrd\u0151) \u00e8 un bagno termale e medicinale, situato alla parte Buda di Budapest e costruito nel 1550, durante il tempo della dominazione ottomana dell'Ungheria.\nFino ad oggi ha mantenuto molti degli elementi chiave di un bagno turco, ad esempio la sua cupola e la piscina ottagonale.\nI bagni sono stati usati, nel 1988 come un luogo del film Danko, interpretato da Arnold Schwarzenegger e James Belushi.\nHa riaperto all'inizio del 2006, dopo un rinnovamento completo del suo interno.\nNei bagni ci sono un bagno turco, una sauna, una piscina per nuotare da 29\u00a0\u00b0C, una da immersione di 16\u00a0\u00b0C, e cinque termali a 28\u00a0\u00b0C, 30\u00a0\u00b0C, 33\u00a0\u00b0C, 36\u00a0\u00b0C e 42\u00a0\u00b0C."}
{"id": "2962757", "revid": "824274", "url": "https://it.wikipedia.org/wiki?curid=2962757", "title": "WTA Swiss Open 1988", "text": "Lo WTA Swiss Open 1988 \u00e8 stato un torneo di tennis giocato sulla terra battuta. \u00c8 stata 21\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato al Drizia-Miremont Tennis Club di Ginevra in Svizzera, dal 16 al 22 maggio 1988.\nCampionesse.\nSingolare.\n Barbara Paulus ha battuto in finale Lori McNeil 6\u20134, 5\u20137, 6\u20131\nDoppio.\n Christiane Jolissaint / Dianne van Rensburg hanno battuto in finale Maria Lindstr\u00f6m / Claudia Porwik 6\u20131, 6\u20133"}
{"id": "2962760", "revid": "287204", "url": "https://it.wikipedia.org/wiki?curid=2962760", "title": "WTA Swiss Open 1988 - Singolare", "text": "Il singolare del WTA Swiss Open 1988 \u00e8 stato un torneo di tennis facente parte del WTA Tour 1988.\nChris Evert-Lloyd era la detentrice del titolo, ma quest'anno non ha partecipato.\nBarbara Paulus ha battuto in finale 6\u20134, 5\u20137, 6\u20131 Lori McNeil."}
{"id": "2962761", "revid": "838137", "url": "https://it.wikipedia.org/wiki?curid=2962761", "title": "WTA Swiss Open 1988 - Doppio", "text": "Il doppio del WTA Swiss Open 1988 \u00e8 stato un torneo di tennis facente parte del WTA Tour 1988.\nBetsy Nagelsen e Elizabeth Smylie erano le detentrici del titolo, ma quest'anno non hanno partecipato.\nChristiane Jolissaint e Dianne van Rensburg hanno battuto in finale 6\u20131, 6\u20133 Maria Lindstr\u00f6m e Claudia Porwik."}
{"id": "2962762", "revid": "204391", "url": "https://it.wikipedia.org/wiki?curid=2962762", "title": "Crisi miocloniche", "text": ""}
{"id": "2962763", "revid": "204391", "url": "https://it.wikipedia.org/wiki?curid=2962763", "title": "Crisi mioclonica", "text": ""}
{"id": "2962767", "revid": "183114", "url": "https://it.wikipedia.org/wiki?curid=2962767", "title": "Julius Fu\u010d\u00edk (giornalista)", "text": ""}
{"id": "2962769", "revid": "1723025", "url": "https://it.wikipedia.org/wiki?curid=2962769", "title": "Ordine di Al Sa'id", "text": "L'Ordine di \u0100l Sa\u02bf\u012bd \u00e8 il principale ordine cavalleresco del Sultanato di Oman.\nStoria.\nL'Ordine, che viene definito come un ordine cavalleresco specifico per la famiglia reale dell'Oman (ne beneficeranno anche alcuni sultani di Zanzibar discendenti dai sultani d'Oman), l'Ordine di \u0100l Sa\u02bf\u012bd \u00e8 il pi\u00f9 antico degli ordini dell'Oman, databile al 1913 quando il sultano Faysal bin Turki ne decise l'istituzione anche se tale ordine rimase al puro stato di riconoscimento su pergamena e successivamente cadde in disuso.\nL'Ordine venne per\u00f2 ricostituito dal sultano Q\u0101b\u016bs ibn Sa\u02bf\u012bd nel 1982. Nella versione moderna le insegne vengono fatte realizzare dalla ditta inglese Spink &amp; Son di Londra.\nClassi.\nL'Ordine era suddiviso nelle seguenti classi di benemerenza:\nA tutt'oggi \u00e8 rimasta in auge la sola classe di Collare. Le altre sono state conferite in passato ma possono considerarsi attualmente obsolete."}
{"id": "2962771", "revid": "118834", "url": "https://it.wikipedia.org/wiki?curid=2962771", "title": "El maleficio de la mariposa", "text": ""}
{"id": "2962773", "revid": "287204", "url": "https://it.wikipedia.org/wiki?curid=2962773", "title": "Internationaux de Strasbourg 1988", "text": "L'Internationaux de Strasbourg 1988 \u00e8 stato un torneo di tennis giocato sulla terra rossa.\n\u00c8 stata la 2\u00aa edizione del Internationaux de Strasbourg, che fa parte della categoria Tier V nell'ambito del WTA Tour 1988. Si \u00e8 giocato a Strasburgo in Francia, dal 16 al 22 maggio 1988.\nCampionesse.\nSingolare.\n Sandra Cecchini ha battuto in finale Judith Wiesner 6\u20133, 6\u20130\nDoppio.\n Manon Bollegraf / Nicole Provis hanno battuto in finale Jenny Byrne / Janine Tremelling 7\u20135, 6\u20137, 6\u20133"}
{"id": "2962780", "revid": "118980236", "url": "https://it.wikipedia.org/wiki?curid=2962780", "title": "Katherine Grainger", "text": ""}
{"id": "2962782", "revid": "287204", "url": "https://it.wikipedia.org/wiki?curid=2962782", "title": "Internationaux de Strasbourg 1988 - Singolare", "text": "Il singolare dell'Internationaux de Strasbourg 1988 \u00e8 stato un torneo di tennis facente parte del WTA Tour 1988.\nCarling Bassett era la detentrice del titolo, ma quest'anno non ha partecipato.\nSandra Cecchini ha battuto in finale 6\u20133, 6\u20130 Judith Wiesner."}
{"id": "2962783", "revid": "123341689", "url": "https://it.wikipedia.org/wiki?curid=2962783", "title": "Castello Vajdahunyad", "text": "Il castello di Vajdahunyad, o Vajdahunyad v\u00e1r, \u00e8 un castello situato nel V\u00e1rosliget, il parco cittadino di Budapest.\nFu costruito tra il 1896 e il 1908, su un progetto di Ign\u00e1c Alp\u00e1r. Si tratta di una copia parziale di un castello in Transilvania, in Romania, che \u00e8 anche chiamato Vajdahunyad, ma \u00e8 anche una mostra di stili architettonici diversi: romanico, gotico, rinascimentale e barocco.\nIn origine era di cartone e legno per la mostra millenaria nel 1896 ma divenne cos\u00ec popolare che fu ricostruito in pietra e mattoni.\nOggi ospita il Museo agricolo."}
{"id": "2962785", "revid": "838137", "url": "https://it.wikipedia.org/wiki?curid=2962785", "title": "Internationaux de Strasbourg 1988 - Doppio", "text": "Il doppio dell'Internationaux de Strasbourg 1988 \u00e8 stato un torneo di tennis facente parte del WTA Tour 1988.\nJana Novotn\u00e1 e Catherine Suire erano le detentrici del titolo, ma solo la Suire ha partecipato in coppia con Catherine Tanvier.\nLa Suire e la Tanvier hanno perso nel 1\u00ba turno contro Anne Minter e Elna Reinach.\nManon Bollegraf e Nicole Provis hanno battuto in finale 7\u20135, 6\u20137, 6\u20133 Jenny Byrne e Janine Tremelling."}
{"id": "2962787", "revid": "287204", "url": "https://it.wikipedia.org/wiki?curid=2962787", "title": "DFS Classic 1988", "text": "Il DFS Classic 1988 \u00e8 stato un torneo di tennis giocato sull'erba.\n\u00c8 stata la 7\u00aa edizione del DFS Classic, che fa parte della categoria Tier V nell'ambito del WTA Tour 1988.\nSi \u00e8 giocato al Edgbaston Priory Club a Birmingham in Inghilterra, dal 6 al 12 giugno 1988.\nCampionesse.\nSingolare.\n Claudia Kohde Kilsch ha battuto in finale Pam Shriver 6\u20132, 6\u20131\nDoppio.\n Larisa Neiland / Nata\u0161a Zvereva hanno battuto in finale Leila Meskhi / Svetlana \u010cerneva 6\u20134, 6\u20131"}
{"id": "2962792", "revid": "1442080", "url": "https://it.wikipedia.org/wiki?curid=2962792", "title": "DFS Classic 1988 - Singolare", "text": "Il singolare del DFS Classic 1988 \u00e8 stato un torneo di tennis facente parte del WTA Tour 1988.\nPam Shriver era la detentrice del titolo, ma ha perso in finale 6\u20132, 6\u20131 contro Claudia Kohde Kilsch.\nTeste di serie.\nLe prime 9 teste di serie hanno ricevuto un bye per il 2\u00ba turno"}
{"id": "2962793", "revid": "399", "url": "https://it.wikipedia.org/wiki?curid=2962793", "title": "Giulio Terzi Sant'Agata", "text": ""}
{"id": "2962795", "revid": "155634", "url": "https://it.wikipedia.org/wiki?curid=2962795", "title": "DFS Classic 1988 - Doppio", "text": "Il doppio del torneo di tennis DFS Classic 1988, facente parte del WTA Tour 1988, ha avuto come vincitrici Larisa Neiland e Nata\u0161a Zvereva che hanno battuto in finale 6\u20134, 6\u20131 Leila Meskhi e Svetlana \u010cerneva.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2962796", "revid": "414361", "url": "https://it.wikipedia.org/wiki?curid=2962796", "title": "Saponara di Grumento", "text": ""}
{"id": "2962797", "revid": "767487", "url": "https://it.wikipedia.org/wiki?curid=2962797", "title": "R\u00e1kosmente", "text": "R\u00e1kosmente, o distretto XVII (in ungherese XVII. ker\u00fclet) \u00e8 un distretto di Budapest, creato il 1\u00ba gennaio 1950 incorporando nella citt\u00e0 di Budapest quattro comuni prima indipendenti: R\u00e1koskereszt\u00far, R\u00e1koscsaba, R\u00e1kosliget, R\u00e1koshegy."}
{"id": "2962798", "revid": "767487", "url": "https://it.wikipedia.org/wiki?curid=2962798", "title": "Belgian Open 1988", "text": "Il Belgian Open 1988 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato a Bruxelles in Belgio, dall'11 al 17 luglio 1988.\nCampionesse.\nSingolare.\n Arantxa S\u00e1nchez ha battuto in finale Raffaella Reggi 6\u20130, 7\u20135\nDoppio.\n Mercedes Paz / Tine Scheuer-Larsen hanno battuto in finale Katerina Maleeva / Raffaella Reggi 7\u20136, 6\u20131"}
{"id": "2962807", "revid": "1442080", "url": "https://it.wikipedia.org/wiki?curid=2962807", "title": "Belgian Open 1988 - Singolare", "text": "Il singolare del Belgian Open 1988 \u00e8 stato un torneo di tennis facente parte del WTA Tour 1988.\nKathleen Horvath era la detentrice del titolo, ma ha perso nel 1\u00ba turno contro Silvia la Fratta.\nArantxa S\u00e1nchez ha battuto in finale 6\u20130, 7\u20135 Raffaella Reggi."}
{"id": "2962808", "revid": "107002761", "url": "https://it.wikipedia.org/wiki?curid=2962808", "title": "Britta Oppelt", "text": ""}
{"id": "2962811", "revid": "838137", "url": "https://it.wikipedia.org/wiki?curid=2962811", "title": "Belgian Open 1988 - Doppio", "text": "Il doppio del Belgian Open 1988 \u00e8 stato un torneo di tennis facente parte del WTA Tour 1988.\nBettina Bunge e Katerina Maleeva erano le detentrici del titolo, ma solo la Maleeva ha partecipato in coppia con Raffaella Reggi.\nLa Maleeva e la Reggi hanno perso in finale 7\u20136, 6\u20131 contro Mercedes Paz e Tine Scheuer-Larsen."}
{"id": "2962814", "revid": "83531", "url": "https://it.wikipedia.org/wiki?curid=2962814", "title": "Castello di Herrenchiemsee", "text": "Il castello di Herrenchiemsee (in tedesco: \"Neues Schloss Herrenchiemsee\") \u00e8 un palazzo risalente al XIX secolo costruito sull'isola di Herrenchiemsee, nel lago di Chiemsee, nel sud della Baviera, in Germania. Viene talvolta chiamato \"Neues Schloss Herrenw\u00f6rth\", riprendendo cos\u00ec l'antico nome dell'isola.\nL'edificio fu costruito a partire dal 1878, durante il regno di Ludovico II di Baviera, ispirandosi alla reggia di Versailles. Progettato prevalentemente da Georg von Dollman, ma in gran parte realizzato da Julius Hofmann, il castello di Herrenchiemsee, in cui Ludovico II per\u00f2 visse solamente pochi giorni, fu il suo ultimo ambizioso progetto. I lavori si conclusero proprio con la morte del sovrano nel 1886 e molte parti dell'edificio rimasero perci\u00f2 incompiute.\nIl castello, accessibile al pubblico, si trova sotto la giurisdizione dell'amministrazione bavarese dei palazzi, dei giardini e dei laghi di propriet\u00e0 dello stato. Inoltre, sia i giardini che gli interni del palazzo possono essere visitati. Dal 1987 nell'ala sud si trova il museo dedicato proprio a Ludovico II.\nStoria.\nL'area del castello: com'era prima della costruzione e i progetti per il nuovo castello.\nIn epoca medievale l'isola Herrenchiemsee, conosciuta anche come Herreninsel o Herrenw\u00f6rth, era patrimonio del convento di Herrenchiemsee, della diocesi di Chiemsee. Il convento, che si trova nella parte nord dell'isola stessa, nel 1803 sub\u00ec una secolarizzazione e fu in seguito venduto a un uomo d'affari di Mannheim, Carl von L\u00fcnescho\u00df. Negli anni successivi l'edificio conventuale fu in parte abbattuto e in parte trasformato nel cosiddetto Antico Castello di Herrenchiemsee (\"Altes Schloss Herrenchiemsee\"). Dal 1840 al 1870 il castello e l'isola furono propriet\u00e0 del conte di Hunolstein, il quale mise in vendita la tenuta nel 1870. L'acquirente del complesso fu un'azienda di lavorazione di legnami con sede nel W\u00fcrttemberg che mirava a disboscare l'intera isola.\nTali provvedimenti incontrarono il rifiuto del popolo e trovarono un forte contrasto da parte della stampa regionale, tanto che il re bavarese Ludovico II rivolse la propria attenzione all'isola.\nIl giovane re intraprese, nell'estate del 1867, un lungo viaggio in Francia, la cui tappa principale era la visita alla Reggia di Versailles. A causa dell'improvvisa morte di suo zio Otto, egli fu per\u00f2 costretto a tornare in patria senza poter cos\u00ec visitare la Reggia, alla cui storia era particolarmente interessato gi\u00e0 da anni. Nel dicembre 1868 Georg Dollmann gli sottopose per la prima volta i progetti per un \"buen retiro\" su modello della Reggia francese, che avrebbe dovuto essere costruito nel Graswangtal, nelle vicinanze del Castello di Linderhof. Questo progetto \u00e8 conosciuto come \"Meicos Ettal \"o anche come \"Tmeicos Etal\", anagramma dell'espressione attribuita al re francese Luigi XIV: \"L'\u00c9tat c'est moi\" (Lo stato sono io).\nLudovico II fece rielaborare pi\u00f9 volte i progetti del castello. All'inizio della progettazione il re desiderava avere un altro padiglione che traesse spunto per la sua grandezza dal Grande Trianon o dal Castello di Marly, che doveva contenere una copia ridotta della Galleria degli Specchi e della facciata verso i giardini. I progetti che gli erano stati presentati non lo soddisfecero affatto e furono dispendiosi date tutte le loro rielaborazioni e modifiche. A causa della mancanza di spazio nel Graswangtal, il castello alla fine non pot\u00e9 essere realizzato nel luogo desiderato e il re abbandon\u00f2 l'idea di tale progettazione.\nDopo che un altro viaggio programmato in Francia nel 1870 dovette essere cancellato a causa della situazione politica instabile (in quell'anno era scoppiata la guerra franco-prussiana), Ludovico II visit\u00f2 finalmente Versailles nell'estate del 1874. Il governo francese rese onore all'ospite ufficiale il 29 agosto, in occasione del suo compleanno, con la rappresentazione dei giochi d'acqua delle fontane di Versailles. Piacevolmente colpito dalla visita, nell'autunno del 1874 il re scrisse al conte di D\u00fcrckheim-Montmartin: \u00ab...ricordo il mio viaggio in Francia come un magnifico sogno che finalmente mi ha mostrato l'adorata Versailles.\u00bb\nDopo la visita, Ludovico II, che non aveva mai perso l'interesse per il \"Meicost Ettal\", cerc\u00f2 di portare nuovamente avanti il progetto. Gi\u00e0 un anno prima il re aveva acquistato per 350.000 fiorini l'isola di Herren nel lago Chiemsee. Nonostante il paesaggio lacustre e pianeggiante del Chiemgau lo soddisfacesse molto meno dell'ambiente di montagna di Linderhof, l'isola, grazie alla sua grandezza e la sua relativa solitudine, si rivel\u00f2 il luogo ideale per la ripresa del progetto di costruzione del castello. Il padiglione iniziale per il Graswangtal nel corso della progettazione inizialmente divent\u00f2 un \"corps de logis\" di un'ala sola, ispirato a Versailles, successivamente una costruzione a forma di ferro di cavallo e infine un'estesa variante della reggia francese con ali laterali ampiamente sporgenti. Complessivamente, per i 13 progetti del castello, prevalsero i piani sviluppati da Dollmann.\nIl castello durante il regno di Ludovico II.\nLa prima pietra per la costruzione del castello di Herrenchiemsee fu posta il 21 maggio del 1878. Il Re soggiornava a intervalli irregolari nel vecchio castello di Herrenchiemsee per poter controllare i lavori durante la fase di costruzione e, per questo, si era fatto arredare un piccolo appartamento. In seguito a una prima visita all'isola nell'anno 1875, vi ritorn\u00f2 nel 1881 per la consegna della camera da letto di rappresentanza appena terminata e da quel momento in poi fino all'anno 1885 trascorse ogni autunno alcuni giorni sul lago.\nIl re sole Luigi XIV, che aveva commissionato la costruzione della reggia di Versailles, era il pi\u00f9 grande idolo del re bavarese Ludovico. Cos\u00ec come il Castello di Neuschwanstein, somigliante ad un maniero, ricordava il mondo del Medioevo e le opere di Richard Wagner, il Nuovo Castello di Herrenchiemsee era una costruzione in ricordo dei re Borboni francesi.\nSecondo il re entrambi i castelli simboleggiavano il diritto divino dei re, vale a dire la sovranit\u00e0 assoluta legittimata dal Dio cristiano. Ludovico II in qualit\u00e0 di capo di Stato di una monarchia costituzionale non disponeva di questo potere. Proprio come lo era stato il Castello di Neuschwanstein negli anni precedenti, il Castello di Herrenchiemsee doveva fungere da sede del governo e da corte. Nonostante la sua\ngrandezza venne progettato per essere solamente una residenza privata del re, di cui si occupavano pochi servitori. Il re lasciava infatti che fossero i suoi segretari di corte ad occuparsi in gran parte delle questioni di governo. Per questo motivo il nuovo castello sull'isola di Herren si differenziava dalla reggia di Versailles, a cui era stato ispirato. La Reggia di Versailles conteneva migliaia di abitanti, al suo interno non esisteva nessuna \"privacy\" e per pi\u00f9 di 100 anni era stata il centro sociale, culturale e politico della Francia.\nLa morte prematura di Ludovico II nell'estate 1886 gli imped\u00ec di utilizzare in modo costante il palazzo, costruito con una spesa enorme. La prima volta che il re abit\u00f2 nel castello fu appena dopo il completamento delle sue stanze private e soggiorn\u00f2 l\u00ec solo per pochi giorni, dal 7 al 16 settembre 1885. In questo periodo ospit\u00f2 l'attrice Marie Dahn-Hausmann. Le visite del re richiedevano una dispendiosa organizzazione: per lui la sala degli specchi doveva essere illuminata tutte le sere e la tromba delle scale doveva essere adornata di rigogliose composizioni floreali. Le tele dipinte nascondevano la zona dei giardini incompiuta e anche le stanze non ancora terminate all'interno del castello.\nIl Castello di Herrenchiemsee fu il pi\u00f9 costoso dei castelli costruiti da Ludovico II. Egli finanziava le costruzioni con il proprio patrimonio, con le entrate della sua lista civile, con delle sovvenzioni e infine anche con numerosi debiti. Il preventivo dei costi per questo castello si aggirava originariamente attorno ai 5,7 milioni di marchi, sebbene le spese crebbero fino alla morte del re al punto da raggiungere quasi il triplo, con una cifra di 16,6 milioni di marchi. Perci\u00f2 il Castello di Herrenchiemsee fu pi\u00f9 costoso di quello di Linderhof e di quello di Neuschwanstein messi insieme, per cui era stata prevista una spesa di circa 6,7 milioni e per cui vennero spesi di fatto 14,6 milioni di marchi. Solamente i costi per la sfarzosa camera da letto ammontavano a 384.000 fiorini e nelle stanze interne vennero utilizzati pi\u00f9 di 4,5 chili di foglie d'oro. Gli alti debiti portarono il re sull'orlo della bancarotta e insieme alla sua crescente avversione all'impegno governativo portarono alla fine alla sua destituzione nell'anno 1886. Ci\u00f2 che si dice spesso, ossia che Ludovico II avesse rovinato il bilancio pubblico bavarese per costruire i suoi castelli, in realt\u00e0 non \u00e8 vero. Di fatto i numerosi incarichi per la costruzione di edifici reali hanno promosso l'economia bavarese. Per quanto fu possibile, la maggior parte degli incarichi vennero assegnati all'interno del regno, anche per questo motivo Monaco divenne uno dei centri pi\u00f9 all'avanguardia nell'area tedescofona per quanto riguarda\nl'artigianato artistico.\nL'apertura del castello al pubblico.\nLudovico II voleva che anche il Castello di Herrenchiemsee, come le altre sue costruzioni, non venisse reso accessibile al pubblico e auspicava che i castelli venissero distrutti dopo la sua morte. In realt\u00e0, gli amministratori del lascito aprirono le costruzioni al pubblico nell'agosto 1886 solamente poche settimane dopo la morte del re. L'edificio, che solo per pochi giorni \u00e8 stato adibito a residenza reale, non ha mai avuto un ruolo significativo nella storia della regione, ma dalla sua apertura \u00e8 stato utilizzato quasi continuamente come museo. Nel 1918, dopo la fine della monarchia, il castello venne affidato all'amministrazione dell'ex corona, da cui \u00e8 derivata nel 1932 l'amministrazione dei castelli bavaresi. Il nuovo castello di Herrenchiemsee \u00e8 sopravvissuto ai due conflitti mondiali senza essere distrutto grazie alla sua distanza dai teatri di guerra. Nel 1948 nel vecchio castello adiacente venne approvata la convenzione costituzionale per la stesura della legge fondamentale.\nIl castello di Herrenchiemsee, conosciuto spesso come la Versailles bavarese, \u00e8 insieme ai castelli di Linderhof e di Neuschwanstein tra le attrazioni turistiche pi\u00f9 conosciute della Germania. Nel 2009 i tre castelli di Ludovico II hanno registrato complessivamente 2.131.482 di visitatori, di cui 435.451 solo nel nuovo castello di Herrenchiemsee. Nel periodo tra il 1965 e il 2006, l'amministrazione del castello ha investito pi\u00f9 di 53 milioni di euro negli immobili storici dell'isola di Herren. Nel 2011 il castello di Herrenchiemsee era al centro della \"Bayerische Landesausstellung\", un'esposizione riguardante la Baviera. In questo contesto dal 2010 \u00e8 stato restaurato il cortile di marmo\ne dal 2011 sono state introdotte nuove sale d'esposizione nell'ala nord. Per l'ampliamento dell'ala nord, che prima serviva come deposito all'amministrazione del castello, vennero stanziati 4,9 milioni di euro. Dal 2008 i tre castelli del re Ludovico II aspirano a essere inseriti nella lista del patrimonio mondiale culturale UNESCO.\nIl castello di Herrenchiemsee \u00e8 aperto al pubblico tutto l'anno. Le numerose stanze arredate al tempo di Ludovico II sono accessibili al pubblico grazie a visite guidate. La maggior parte delle stanze incomplete dell'ala sud dal 1987 contengono un museo dedicato a Ludovico\nII, che si divide in due temi: la vita del re e le sue costruzioni. Un punto chiave dell'esposizione \u00e8 la camera da letto del re del castello di Linderhof ricostruita con le parti originali, che vennero smontate nel 1884 per costruire in seguito la camera da letto pi\u00f9 grande.\nAnnualmente il castello di Herrenchiemsee \u00e8 il luogo dove, nella grande sala degli specchi, si tiene il Festival di Herrenchiemsee. L'isola di Herren \u00e8 raggiungibile solo tramite il trasporto di imbarcazioni per passeggeri che partono da Prien sul Chiemsee.\nIl castello.\nIl castello.\nIl progetto del castello deriva da quello di Georg von Dollmanns, architetto esecutivo impegnato nel 1878 e sostituito nel 1884 da Julius Hofmann. Sulla riva est dell'isola di Herren \u00e8 stata costruita una segheria a vapore in sostegno ai lavori in corso, mentre il trasporto dei materiali da costruzione veniva effettuato tramite una ferrovia ausiliaria specificatamente prevista. L'edificio \u00e8 in mattoni, le facciate intonacate, o meglio rivestite di pietra naturale. Una parte dei materiali necessari era reperibile direttamente sull'isola da un'ex cava di pietra del convento.\nI lavori per l'edificio principale a tre ali iniziarono nella primavera del 1878, nel gennaio 1879 era gi\u00e0 stata costruita la struttura portante ed entro il 1881 la facciata era stata decorata e terminata. L'ampliamento degli interni fu completato nel 1885.\nL'esterno.\nIl castello si presenta come una struttura architettonica con semplici forme di base. L'edificio ha tre piani e si compone di tre ali di forma quasi quadrata che racchiudono un cortile formando un ferro di cavallo.\nIl giardino, il cui lato pi\u00f9 lungo misura 100\u00a0m, e la facciata sono l'esatta copia della struttura del \"corps de logis\" della reggia di Versailles e quindi seguono lo stile classico barocco. Tramite la sua forma poco accentuata la facciata a blocchi d\u00e0 un'impressione austera addolcita solamente dai contrafforti che emergono dal corpo dell'edificio. Il piano terra \u00e8 organizzato in forme semplici, mentre il piano superiore e principale in cui si trovano le sale di rappresentanza \u00e8 messo in risalto da alte finestre ad arco, pilastri e colonne.\nIl piano superiore del palazzo \u00e8 stato concepito come un attico ed \u00e8 sormontato da una balaustra decorata con vasi e trofei allegorie di virt\u00f9, scienze, professioni e arti, dietro la quale si nascondono i tetti piani.\nMentre la facciata dell'edificio rivolta verso il giardino imita la reggia di Versailles, per quella che d\u00e0 sul cortile \u00e8 stato necessario individuare una soluzione apposita.\nLa reggia di Versailles fu il risultato di decenni di attivit\u00e0 di costruzione. Il suo cortile di marmo che costituiva il nucleo di un'antica\ncostruzione, era adibita a casolare di caccia di Luigi XIII. Gli edifici intorno a questo cortile erano stati progettati secondo lo stile francese del Primo Barocco, il predominante durante la reggenza di Luigi XIII, per le cui forme per\u00f2 Ludwig II non mostr\u00f2 alcun interesse per il suo \"buen retiro\" sull'isola di Herren. La facciata di Herrenchiemsee che d\u00e0 sul cortile calca il\nmodello di Versailles soltanto per quanto riguarda il balcone di otto pilastri della camera da letto reale. Nella struttura segue la facciata che costeggia il giardino del palazzo, anche se pi\u00f9 semplice e con decorazioni meno elaborate. \u00c8 interessante come la facciata del cortile del palazzo somigli in questi aspetti alla riorganizzazione della facciata di Versailles progettata durante il regno di Luigi XV a met\u00e0 del XVIII secolo, ma mai realizzata.\nContrariamente alla classica teoria dell'architettura barocca il cortile d'onore di Herrenchiemsee non serv\u00ec mai da ingresso principale\ndell'edificio dato che il molo di attracco previsto non venne costruito sulla sponda est dell'isola e i visitatori arrivavano direttamente dal molo (a nord dell'isola) alla zona frontale del palazzo.\nIl castello incompiuto.\nDal 1886 la costruzione di Herrenchiemsee arriv\u00f2 a un punto di stallo a causa di difficolt\u00e0 di finanziamento. Allora l'edificio principale a tre ali era stato appena completato. Il castello nella sua dimensione attuale \u00e8 solo un blocco, dato che i disegni originali prevedevano una struttura molto pi\u00f9 estesa in linea con la struttura complessiva articolata in pi\u00f9 ali della reggia di Versailles.\nMentre le vaste ali nord e sud di Versailles sono costituite da due tratti, uno che costeggia la citt\u00e0 e uno il giardino collegate\nda edifici trasversali in diversi punti, il progetto di Herrenchiemsee prevedeva una versione ridotta di ogni singola ala. La costruzione settentrionale che si allacciava ad angolo retto all'attuale tratto settentrionale del corps de logis, al momento della morte di Ludwig II era gi\u00e0 in costruzione, mentre della simmetrica ala sud erano state costruite solo le fondamenta. Dato che per il disabitato blocco non era stato pensato un metodo di utilizzo sensato che ne mantenesse anche la simmetria, nel 1907 l'ala nord fu demolita ancora una volta. Per questo il castello da allora si presenta con una forma a U.\nCome da progetto, Herrenchiemsee doveva anche avere una cappella che s'innalzasse dall'ala nord esterna. I lavori per la cappella, le strutture che prolungano il cortile e le scuderie a est del cortile non erano ancora stati avviati fino al 1886.\nNon andarono quindi mai oltre al progetto. Un teatro pensato come controparte simmetrica alla cappella nell'ala sud venne cancellato dai progetti ancora prima dell'inizio del lavori.\nFin dall'inizio era previsto per gli interni del palazzo solamente l'ampliamento delle sale residenziali e di ricevimento reali, che per\u00f2 non venne attuato fino al 1885. Per tutti gli altri locali non esisteva una modalit\u00e0 di utilizzo e per questo le restanti stanze rimangono fino ad oggi in parte incomplete. Nel ventesimo secolo alcune delle stanze vuote dell'ala sud ospitarono il museo di Re Ludovico II. Le stanze vuote dell'ala nord, a partire dal 2009, sono state dotate di infrastrutture tecniche e in futuro fungeranno da spazio espositivo.\nNell'estate 2011 la Haus der Bayerischen Geschichte organizz\u00f2 l\u00ec la \"Gro\u00dfe Landesausstellung\", la grande mostra nazionale dal\ntitolo \"G\u00f6tterd\u00e4mmerung. K\u00f6nig Ludwig II. und seine Zeit\". Con quasi 600.000 visitatori \nClassificazione stilistica.\nil castello di Herrenchiemsee rientra negli edifici colossali costruiti recentemente nel territorio tedesco. La costruzione costituisce una straordinaria eccezione per quanto riguarda l'imitazione dell'architettura del XIX secolo. A differenza di molte opere dell'epoca, l'edificio non \u00e8 romantico in senso storico, come ad esempio il castello di Neuschwanstein o piuttosto quello di Stolzenfels, ma per la sua\nforma esterna si pu\u00f2 considerare un'imitazione raffinata dell'edificio esistente in precedenza; Tuttavia non \u00e8 da intendere come pura copia.\nLe facciate sul giardino sono riprodotte secondo il modello dello stile classico barocco e furono completate in modo eclettico, cos\u00ec come le stanze da parate, la nuova facciata di corte, gli interni privati in stile rococ\u00f2 e le conquiste tecniche del XIX secolo quali ad esempio il tavolo a scomparsa e il grandioso soffitto in vetro della tromba delle scale. Sebbene l'edificio non rispecchi ancora il suo progetto iniziale, oggi ne viene considerato principalmente il lato estetico unitario.\nGli interni.\nGli interni completati al tempo di Ludovico II si trovano essenzialmente nel piano centrale del castello. L'attico e il piano terra all'epoca si presentavano come ambienti rustici privi di arredamento. Un'eccezione era per\u00f2 costituita dal vestibolo, dal bagno in marmo e dallo\nspogliatoio adiacente cos\u00ec come dalla sala meccanica situata nel salone da pranzo al piano inferiore. L'arredo delle stanze e dei saloni \u00e8 avvenuto in due fasi: fino al 1881 Georg von Dollmann arred\u00f2, sul modello di Versailles, i nove spazi rappresentativi, fino al 1885\ninvece si occuparono dei locali reali Julius Hofmann e Franz Paul Stulberger. I dipinti del castello furono invece realizzati da Wilhelm\nHauschild, Ferdinand von Piloty, Ludwig Lesker e Franz Widnmann. Ludovico II permise agli artisti che contribuirono all'arredamento di recarsi a Versailles di modo che questi potessero studiare direttamente sul posto i modelli a cui ispirarsi. I dipinti sulla parete e sul soffitto delle sale di parata riprendono, dal punto di vista tematico, il modello corrispondente: ovvero lo stile di vita e l'operare del Re Sole francese cos\u00ec come scene e allegorie prese dalla mitologia greca e romana.\nGli interni, che non corrispondono al modello di Versailles, si rifanno ai motivi mitologici e riproducono alcune vicende della vita di Luigi XV. I mobili di Herrenchiemsee non si rifanno al modello di Versailles, in parte andati perduti a causa di vendite e saccheggi, avvenuti dopo le rivoluzioni del 1789 e del 1848.\nCome gi\u00e0 successo per i castelli di Neuschwanstein e Linderhof, Ludovico II fece costruire anche quello di Herrenchiemsee secondo una tecnica\nmoderna. Molti interni di Versailles, essendo privi di camini o avendoli troppo grandi, difficilmente riuscivano a scaldarsi completamente, per il castello di Herrenchiemsee era invece prevista una comodit\u00e0 conforme allo spirito del tempo. Per far s\u00ec che il riscaldamento degli ambienti non dipendesse esclusivamente dai camini, il castello fu fornito di un sistema di termoventilazione, la cui caldaia venne installata nella cantina a volta.\nLa stanza del re.\nAlle camere da parata seguono le stanze di Ludovico II che si trovano sul piano centrale dell'ala nord. L'appartamento reale si compone di tre stanze, due sale da riunione e molteplici corridoi. La sua approssimativa collocazione corrisponde al \"Petit Appartement\" di Luigi XV situato a Versailles. Anche il successore del Re Sole mantenne nell'arredamento i motivi contenutistici e i temi dei dipinti. I locali costituiscono una novit\u00e0 del nuovo rococ\u00f2 e, a differenza delle stanze da parata, .\nIncominciando dalle camere da parata si arriva poi ad una serie di alloggi che includono la camera da letto reale, di cui usufru\u00ec anche Ludovico II durante il suo soggiorno al castello. Il letto sfarzoso si trova nell'alcova e una bassa balaustra lo separa dallo spazio circostante. Sebbene le dimensioni della camera da letto siano pi\u00f9 modeste rispetto a quelle della sfarzosa camera da letto situata nell'ala principale, risultano essere altrettanto dispendiose. Nell'arredamento si rif\u00e0 allo stile del secondo periodo rococ\u00f2, gi\u00e0 impiegato nel castello di Linderhof. Come colore di contrasto rispetto alle superfici bianche e dorate troviamo le gradazioni di blu scuro, il colore preferito del re. Una scala segreta collega la camera da letto alla stanza dei cambi del piano inferiore e al bagno ovale in marmo. Alla camera da letto segue la cosiddetta stanza da lavoro. Per questo spazio a Parigi, nell'arco di due anni, a partire dal 1884, fu riprodotta una copia del \"Bureau du Roi\" di Johann Heinrich Riesener, una scrivania ritenuta uno dei pi\u00f9 famosi mobili di Versailles e per la cui ultimazione Luigi XV dovette aspettare pi\u00f9 di dieci anni. \nAccanto alla stanza da lavoro troviamo la sala da pranzo ovale, progettata sul modello di un simile salone dell'H\u00f4tel de Soubise. Come la sala da pranzo a Linderhof, \u00e8 munita di un \"Tischlein-deck-dich\" (tavolino che si apparecchia da s\u00e9) azionato meccanicamente e di un dispositivo di sollevamento che permetteva al re di mangiare senza dover necessariamente aspettare i servitori; il tavolo, insieme ad una parte del pavimento, poteva scendere\ndi un piano e l\u00ec veniva apparecchiato. Le portate dovevano essere preparate nella cucina del vecchio castello e, successivamente, venivano portate in quello nuovo in quanto l\u00ec, ai tempi del re, non esisteva ancora una cucina funzionante.\nIl cosiddetto salone blu e il gabinetto delle porcellane rimasto incompiuto completano le tre stanze del re. I piccoli saloni, collocati dietro la lunga fila di stanze accanto al cortile a lucernario, dovevano fungere da sale relax e da saloni d'esposizione. Il dispendioso lampadario a corona del gabinetto delle porcellane, cos\u00ec come ciascuna delle sale da pranzo, \u00e8 un pezzo unico della manifattura di Dresda. Come ultima stanza dell'ala abitativa troviamo, al termine del lato nord, la piccola galleria degli specchi lunga 20 metri. La piccola galleria degli specchi si rif\u00e0 a quella di Versailles, che per\u00f2, in occasione di un restauro del 1752, venne demolita insieme alla grande scala d'onore.\nI giardini del castello.\nProgetti e fase iniziale dei lavori.\nPer la costruzione del parco fu ingaggiato Carl von Effner, allievo dell'architetto di giardini Peter Joseph Lenn\u00e9. Effner era gi\u00e0 impegnato a corte nella progettazione di giardini e present\u00f2 le prime proposte nel 1875. Sia il progetto del castello che quello del parco richiamano il modello di Versailles anche se la realizzazione di una copia esatta non fu possibile a causa dei dislivelli dell'isola e dello spazio limitato. I progetti di Effner non poterono essere realizzati secondo i piani iniziali per motivi economici; di conseguenza i giardini di Herrenchiemsee (come anche il castello stesso) sono rimasti incompiuti.\nIl parco, che era stato progettato secondo il classico modello dei giardini barocchi, avrebbe dovuto avere la forma di una croce, e il suo punto centrale sarebbe stato la bassa terrazza di fronte al castello. L'asse centrale, come a Versailles, attraversava l'isola da est a ovest e doveva incrociarsi con un asse secondario che andava da nord a sud. Nel parterre del giardino principale, situato a ovest, si trovano, come previsto dal progetto, una copia della fontana di Latona e Apollo, dei grossi bacini idrici e un \"parterre de broderie\" (di tipico gusto francese), davanti al \"corps de logis\" (sezione principale dell'edificio). I numerosi boschetti previsti dal progetto sono stati ridotti a\nquattro grandi e a sei pi\u00f9 piccoli e furono realizzati senza riferimenti a Versailles.\nA nord del castello era stata progettata una pi\u00f9 piccola variante del \"parterre\" nord di Versailles che anche a Herrenchiemsee doveva essere racchiuso da un bacino idrico dedicato al dio del mare Nettuno. La parte sud del giardino \u00e8 una copia del dispendioso \"Parterre du midi\" e del \"Parterre de l'Orangerie \"di Versailles, ma si dovette rinunciare alla costruzione dell'\"Orangerie\" (il cosiddetto giardino d'inverno, che ospita gli agrumeti) a causa del livello pianeggiante del territorio. Nell'area est del parco, dietro al \"corps de logis\", era necessario trovare una soluzione appropriata per il giardino. L'imitazione della Piazza D'Armi di Versailles doveva formare un grande cortile che tutto intorno sarebbe stato circondato da altri parterre e boschetti. Nel punto in cui a Versailles si trova l'accesso principale, a Herrechiemsee era progettato un viale lungo 900 metri che si chiudeva in direzione del lago alla cui estremit\u00e0 si trovavano gli approdi per le imbarcazioni.\nI lavori per la costruzione dei giardini iniziarono nel 1878, contemporaneamente a quelli del castello. Gli scavi per gli scantinati del castello servirono a livellare il terreno del \"parterre\" d'acqua; per il coordinamento dei giochi d'acqua fu costruito un sistema di tubature con delle pompe sulla sponda orientale dell'isola. Questi lavori si protrassero fino al 1881, anno in cui i giardini cominciarono a prendere forma. A causa di sempre pi\u00f9 ingenti problemi economici, la costruzione dei giardini del castello non fu portata a termine.\nQuando il re mor\u00ec, solo il \"parterre\" principale era stato costruito, senza per\u00f2 il boschetto adiacente. Si dovette rinunciare all'ampliamento del settore nord, sud ed est del giardino cos\u00ec come anche all'impianto della fontana di Apollo.\nLudovico II aveva intenzione di rendere accessibile l'isola mediante un trenino che avrebbe girato tutto intorno al parco, ma anche questo progetto non fu portato a compimento. Nel frattempo, dopo che i lavori ai giardini furono interrotti, il successore di Effner, Jakob M\u00f6hl, port\u00f2 avanti fino al 1890 i lavori.\nAspetto attuale.\nNella sua forma attuale il giardino \u00e8 un'ampia imitazione dell'asse principale ovest di Versailles creato da Andr\u00e9 Le N\u00f4tre nel XVII secolo. Questo parco nel mezzo dell'isola di Herren racchiude una superficie rettangolare di 120 \u00d7 400 metri. Tutto il giardino, il viale orientale e il canaletto occidentale sono incorniciati da una distesa di tigli lungo i due lati. In occasione della rassegna nazionale di giardinaggio organizzata nel 2010, tra il 2008 e il 2009, il parco \u00e8 stato dotato di nuove piante. Sono stati piantati oltre 10.000 fiori e anche numerosi agrumeti, proprio come era stato previsto nei progetti del XIX secolo.\nDavanti al castello ci sono due grandi bacini idrici conformi al \"parterre\" d'acqua previsto dal progetto. I bacini delle fontane di Fama e Fortuna erano gi\u00e0 pronte per essere installate quando Ludovico II era ancora in vita. Tuttavia non risultarono a tenuta stagna e furono poi rimpiazzate da prati dopo la morte del re. Si ritorn\u00f2 allo stato originale solo dal 1991 al 1994. Le figure di roccia centrali con le rappresentazioni della Gioia e della Pace si allontanano dal modello del castello di Versailles ma sono delle interpretazioni dei giochi d'acqua del \"Palacio Real di La Granja\". Entrambe le fontane rimasero guaste per molti decenni, sono state riparate nel 1994 e da\nallora sono in funzione nei mesi estivi. Oltre ai due grossi bacini appartengono al \"parterre\" d'acqua due fontane di marmo pi\u00f9 piccole che sono situate lateralmente al passaggio verso il Parterre di Latona e che sono ornate con doccioni a forma di leoni e con le rappresentazioni di Diana, Venere, Amfitrite e Flora.\nSotto al \"parterre\" d'acqua vi \u00e8 una scalinata che conduce alla fontana ovale di Latona e ai giardini ornati da ampie aiuole fiorite; dal parco, in direzione ovest, ci si pu\u00f2 dirigere mediante un \"tapis vert\" verso l'immensa area dove si trova la fontana di Apollo. Entrambe le fontane possono essere considerate come delle allegorie di Luigi XIV, che in quanto Re Sole veniva paragonato al dio del sole Apollo. Dove a Versailles inizia il gran canale a forma di croce, a Herrenchiemsee \u00e8 stato scavato un canaletto in direzione del lago. Dopo l'abbassamento del livello dell'acqua del Chiemsee nel 1904, il canale croll\u00f2, ma il suo letto fu nuovamente innalzato negli anni dal 1993 al 1997 dopo\nun'ulteriore regolazione del livello dell'acqua.\nL'area coperta da boschi fuori dal parco del castello rimase a lungo nel suo aspetto originale e in qualit\u00e0 di cosiddetto \"Inselpark\",\nparco sull'isola, doveva contrastare giardino ufficiale. I circa 230 ettari dell'isola racchiudono uno stretto circuito lungo 7\u00a0km che offre una vista del castello e dei giardini."}
{"id": "2962816", "revid": "767487", "url": "https://it.wikipedia.org/wiki?curid=2962816", "title": "WTA Nice Open 1988", "text": "Il WTA Nice Open 1988 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato al Nice Lawn Tennis Club di Nizza in Francia, dall'11 al 17 luglio 1988.\nCampionesse.\nSingolare.\n Sandra Cecchini ha battuto in finale Nathalie Tauziat 7\u20135, 6\u20134\nDoppio.\n Catherine Suire / Catherine Tanvier hanno battuto in finale Isabelle Demongeot / Nathalie Tauziat 6\u20134, 4\u20136, 6\u20132"}
{"id": "2962817", "revid": "2519", "url": "https://it.wikipedia.org/wiki?curid=2962817", "title": "Zugl\u00f3", "text": "Zugl\u00f3, o distretto XIV (in ungherese XIV. ker\u00fclete), \u00e8 un distretto di Budapest, la capitale dell'Ungheria.\nCopre un'area di 18,15 km\u00b2 con circa abitanti. \u00c8 raggiungibile, tra l'altro, per mezzo della Metropolitana di Budapest, linea M1 (F\u00f6ldalatti, ovvero: Sotterranea)."}
{"id": "2962818", "revid": "287204", "url": "https://it.wikipedia.org/wiki?curid=2962818", "title": "Staglieno (disambigua)", "text": "Per Staglieno si pu\u00f2 intendere:"}
{"id": "2962819", "revid": "110157", "url": "https://it.wikipedia.org/wiki?curid=2962819", "title": "WTA Nice Open", "text": "Il WTA Nice Open \u00e8 stato un torneo femminile di tennis giocato nel 1988. Si \u00e8 disputato al Nice Lawn Tennis Club di Nizza in Francia su campi terra battuta."}
{"id": "2962823", "revid": "106988231", "url": "https://it.wikipedia.org/wiki?curid=2962823", "title": "Manuela Lutze", "text": ""}
{"id": "2962824", "revid": "1442080", "url": "https://it.wikipedia.org/wiki?curid=2962824", "title": "WTA Nice Open 1988 - Singolare", "text": "Il singolare del torneo di tennis WTA Nice Open 1988, facente parte del WTA Tour 1988, ha avuto come vincitrice Sandra Cecchini che ha battuto in finale 7\u20135, 6\u20134 Nathalie Tauziat."}
{"id": "2962825", "revid": "253269", "url": "https://it.wikipedia.org/wiki?curid=2962825", "title": "Tim Conway", "text": "Biografia.\nDi origini irlandesi da parte di padre e rumene da parte di madre, Conway deve la sua notoriet\u00e0 all'interpretazione dell'inetto guardiamarina Charles Parker nella sit-com \"Un equipaggio tutto matto\" (1962-1966), in cui divideva la scena con Ernest Borgnine e Joe Flynn, e per la sua decennale partecipazione al variet\u00e0 \"The Carol Burnett Show\" (1967-1978).\n\u00c8 inoltre noto per il doppiaggio del personaggio Supervista nella serie animata \"SpongeBob\" (in cui \u00e8 riunito con il vecchio partner Borgnine, che doppia Waterman), e ha partecipato in qualit\u00e0 di \"guest star\", doppiando se stesso, nell'episodio \"La bacheca della serie dalla serie \"I Simpson\"\" dell'ottava stagione de \"I Simpson\".\nSposato dal 1961 al 1978 con Mary Anne Dalton, dalla quale ha avuto sei figli: Tim Jr. (ex-attore), Corey, Jackie, Jaime, Pat, Shawn e Kelly (ex-attrice). Dal 1984 \u00e8 sposato con Charlene Conway. Si \u00e8 ritirato dalle scene nel 2016.\nConway \u00e8 deceduto il 14 maggio 2019 a Los Angeles."}
{"id": "2962827", "revid": "1442080", "url": "https://it.wikipedia.org/wiki?curid=2962827", "title": "WTA Nice Open 1988 - Doppio", "text": "Il doppio del torneo di tennis WTA Nice Open 1988, facente parte del WTA Tour 1988, ha avuto come vincitrici Catherine Suire e Catherine Tanvier che hanno battuto in finale 6\u20134, 4\u20136, 6\u20132 Isabelle Demongeot e Nathalie Tauziat."}
{"id": "2962828", "revid": "103174345", "url": "https://it.wikipedia.org/wiki?curid=2962828", "title": "Esecuzione forzata in forma specifica", "text": "In diritto con l'espressione esecuzione forzata in forma specifica si indica un particolare tipo di esecuzione forzata, allorquando il titolare del diritto che l'esecuzione stessa deve garantire abbia la necessit\u00e0 di ottenere una prestazione specifica che non possa essere sostituita con un adempimento alternativo.\nTipologia.\nEsistono vari tipi di esecuzione in forma specifica:\nEsecuzione forzata per il rilascio o la consegna di beni immobili e/o mobili.\nI presupposti sono:\nIl procedimento differisce a seconda della tipologia dei beni in oggetto:\nEsecuzione forzata di obblighi di fare, non fare.\nIn questo caso il creditore dovr\u00e0 necessariamente rivolgersi all'autorit\u00e0 giudiziaria:\nEsecuzione di prestazioni infungibili o quando \u00e8 necessaria la collaborazione del debitore.\nRiguarda l'esecuzione avente ad oggetto un particolare tipo di prestazioni, ove la persona del debitore sia insostituibile perch\u00e9 la prestazione \u00e8 del tipo \"intuitu personae\", cio\u00e8 quando faccia riferimento alle caratteristiche specifiche di un dato soggetto, ad esempio se il titolo di credito prevede che un certo artista canti una canzone allora non \u00e8 la stessa cosa che la canti un altro soggetto, per questo \u00e8 necessario che la prestazione sia adempiuta necessariamente dal debitore.\nLa legge 69/2009.\nCon la riforma operata dalla legge 18 giugno 2009 n. 69 \u00e8 stata prevista una regola generale per questo tipo di prestazioni.\nLa norma prevede che il giudice, in sede di sentenza di condanna, su istanza di parte, possa decidere una somma di denaro che il debitore deve pagare per il ritardo o il mancato adempimento dell'obbligo contenuto nella sentenza stessa.\nIn sostanza il debitore deve pagare una sanzione pecuniaria al creditore se non rispetta l'obbligo contenuto nella sentenza di condanna."}
{"id": "2962832", "revid": "92723", "url": "https://it.wikipedia.org/wiki?curid=2962832", "title": "Leonid Kostjantynovy\u010d Kadenjuk", "text": "Partecip\u00f2 alla missione STS-87 dello Space Shuttle.\nFu il primo ucraino ad andare nello spazio."}
{"id": "2962833", "revid": "767487", "url": "https://it.wikipedia.org/wiki?curid=2962833", "title": "Athens Trophy 1988", "text": "L'Athens Trophy 1988 \u00e8 stato un torneo di tennis giocato sulla terra battuta. \u00c8 stata la 3\u00aa edizione del torneo, che fa parte della categoria Tier V nell'ambito del WTA Tour 1988. Si \u00e8 giocato ad Atene in Grecia, dall'1 al 7 agosto 1988.\nCampionesse.\nSingolare.\n Isabel Cueto ha battuto in finale Laura Golarsa 6\u20130, 6\u20131\nDoppio.\n Sabrina Gole\u0161 / Judith Wiesner hanno battuto in finale Silke Frankl / Sabine Hack 7\u20135, 6\u20130"}
{"id": "2962835", "revid": "149587", "url": "https://it.wikipedia.org/wiki?curid=2962835", "title": "Herv\u00e9 Barul\u00e9a", "text": ""}
{"id": "2962838", "revid": "2034231", "url": "https://it.wikipedia.org/wiki?curid=2962838", "title": "Jay C. Buckey", "text": "Ha partecipato alla missione STS-90 dello Space Shuttle in qualit\u00e0 di specialista di missione per conto della Dartmouth Medical School."}
{"id": "2962839", "revid": "1543377", "url": "https://it.wikipedia.org/wiki?curid=2962839", "title": "Ututo", "text": "Ututo GNU/Linux \u00e8 una distribuzione di Gentoo composta interamente da software libero, utilizzando il kernel Linux-libre. Il nome fa riferimento ad un tipo di geco presente nel nord dell'Argentina. Tutta la documentazione \u00e8 in lingua spagnola. \u00c8 stata la prima distribuzione GNU/Linux completamente libera riconosciuta come tale dal progetto GNU.\nStoria.\nLa distribuzione fu pubblicata nel 2000 da Diego Saravia presso l'Universit\u00e0 Nazionale di Salta (Argentina). \u00c8 stata una delle prime distribuzioni del mondo ad avere \"CD live\" e la prima distribuzione GNU/Linux dell'Argentina.\nUtuto \u00e8 stata sporannominata anche \"GNU/Linux semplice\", perch\u00e9 non ha bisogno di alcuna configurazione. Infatti essa rileva automaticamente l'hardware della macchina, chiede solo di \"spostare il mouse\". Al tempo nessun altro tipo di distribuzione permetteva questo.\nNel 2002, \u00e8 stato creato \"Ututo-R\", che ha offerto la possibilit\u00e0 di operare come un router software. Questa versione \u00e8 stata creata da Marcos Zapata e usato nelle scuole pubbliche di Buenos Aires.\nNel 2004 \u00e8 nato il progetto di \"e-Ututo\", avviato da Daniel Olivera, che \u00e8 diventato rapidamente il lavoro pi\u00f9 importante derivato da Ututo.\nNel 2006, Ututo \u00e8 stato dichiarato \"d'interesse nazionale\" da parte della Camera dei Deputati dell'Argentina.\nLe ultime versioni di Ututo sono chiamate \"Ututo XS\" caratterizzate da molte nuove caratteristiche, tra cui un sistema di installazione pi\u00f9 veloce\nCaratteristiche.\nUtuto \u00e8 una delle tante distribuzioni GNU/Linux originali che hanno un proprio \"repository\" binario completo. Ututo ha anche diversi binari ottimizzati per diversi processori Intel e AMD.. Ci\u00f2 la rende ragionevolmente veloce su vecchie macchine, come ad esempio quelle utilizzate nei paesi meno sviluppati.\nLa necessit\u00e0 di un sistema di gestione dei pacchetti per Ututo di facile utilizzo \u00e8 stato l'argomento di molte discussioni. Pablo Rizzo ha progettato \"UTUTO Get\", un semplice strumento per mantenere un database dei pacchetti durante l'utilizzo di Ututo, modellato sul gestore di pacchetti APT di Debian. Tuttavia, come altre distribuzioni basate su Gentoo, Ututo \u00e8 compatibile con \"Portage\".\nCuriosit\u00e0.\nIl fondatore del progetto GNU, Richard Stallman, dopo aver approvato la distribuzione, la usava sul suo computer personale, prima di passare a gNewSense e infine a Trisquel GNU/Linux."}
{"id": "2962844", "revid": "287204", "url": "https://it.wikipedia.org/wiki?curid=2962844", "title": "James Pawelczyk", "text": "Ha partecipato alla missione STS-90 dello Space Shuttle."}
{"id": "2962845", "revid": "648716", "url": "https://it.wikipedia.org/wiki?curid=2962845", "title": "Kathrin Boron", "text": "Palmar\u00e8s.\nNel 2009 riceve la Medaglia Thomas Keller."}
{"id": "2962846", "revid": "642594", "url": "https://it.wikipedia.org/wiki?curid=2962846", "title": "James A. Pawelczyk", "text": ""}
{"id": "2962853", "revid": "107002941", "url": "https://it.wikipedia.org/wiki?curid=2962853", "title": "Stephanie Schiller", "text": ""}
{"id": "2962859", "revid": "36426", "url": "https://it.wikipedia.org/wiki?curid=2962859", "title": "Polittico di San Domenico di Cortona", "text": "Il Polittico di San Domenico di Cortona \u00e8 un dipinto a tempera e fondo oro su tavola (52x132 cm) del Sassetta, databile al 1434 circa e conservato nel Museo Diocesano di Cortona. L'opera proviene dalla chiesa di San Domenico locale. \nDescrizione e stile.\nIl dipinto \u00e8 diviso in tre scomparti, con quelli laterali a loro volta divisi idealmente da due archetti che inquadrano un santo ciascuno. Al centro si trova una \"Madonna dell'Umilt\u00e0\", una Madonna col Bambino cio\u00e8 seduta su un cuscino, assistita da due angeli. Ai lati si trovano i santi Nicola, Michele, Giovanni Battista e Margherita da Cortona. Sulle cuspidi si trovano tre tondi: ai lati, di dimensioni maggiori, un \"Angelo annunciante\" e una \"Vergine annunciata\", al centro l'\"Agnus Dei\". \nIl pittore, sebbene interessato a una certa profondit\u00e0 spaziale derivata dall'esempio dei grandi maestri senesi del Trecento (come Pietro Lorenzetti), come \u00e8 soprattutto visibile nel pannello centrale col pavimento a riquadri e gli angeli disposti lungo una diagonale, nel complesso tralascia di unificare i pavimenti dei vari scomparti, con la linea d'orizzonte a diverse altezze. Le figure di Sassetta, come tipico, sono estremamente eleganti e raffinate, dalle proporzioni allungate e ricche di dettagli preziosi, come nello straordinario piviale di Nicola di Bari o come nella complessa armatura di Michele arcangelo che oggi rivela la preparazione rossa, mentre anticamente doveva essere interamente ricoperta da lustri aurei e argentei. Nel manto della Vergine si incontrano le pieghe composte a falcata ampia, tipiche dello stile gotico internazionale, che a Siena ebbe un lungo periodo di successo. Maria e il bambino sono circondati da raggi ottenuti con una particolare lavorazione dell'oro, che ispirarono probabilmente anche Beato Angelico, in opere immediatamente successive come l\"'Incoronazione della Vergine\" o la \"Madonna col Bambino\"."}
{"id": "2962866", "revid": "287204", "url": "https://it.wikipedia.org/wiki?curid=2962866", "title": "6381 Toyama", "text": "6381 Toyama \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2580402\u00a0UA e da un'eccentricit\u00e0 di 0,1125036, inclinata di 6,08035\u00b0 rispetto all'eclittica.\nL'asteroide \u00e8 dedicato al giapponese Miyuki Toyama, astrofilo e divulgatore scientifico."}
{"id": "2962876", "revid": "767487", "url": "https://it.wikipedia.org/wiki?curid=2962876", "title": "Luis Mar\u00edn Barahona", "text": ""}
{"id": "2962880", "revid": "78480", "url": "https://it.wikipedia.org/wiki?curid=2962880", "title": "Blacherne", "text": ""}
{"id": "2962882", "revid": "712828", "url": "https://it.wikipedia.org/wiki?curid=2962882", "title": "Go-Nij\u014d", "text": "Biografia.\nIl suo regno inizi\u00f2 nel 3 marzo 1301 terminando il 10 settembre 1308, poco prima della sua morte. Il suo nome personale era .\nSi trattava del figlio maggiore del 91\u00ba imperatore, Go-Uda. Mor\u00ec per malattia."}
{"id": "2962891", "revid": "767487", "url": "https://it.wikipedia.org/wiki?curid=2962891", "title": "Donis Escober", "text": "Carriera.\nNazionale.\nHa esordito in nazionale nel 2002, prendendo parte anche a due edizioni dei mondiali, nel 2010 e nel 2014."}
{"id": "2962896", "revid": "1516566", "url": "https://it.wikipedia.org/wiki?curid=2962896", "title": "HMS Biter (D97)", "text": "La HMS \"Biter (distintivo ottico D97) \u00e8 stata una portaerei di scorta della Royal Navy, costruita per\u00f2 in cantieri statunitensi inizialmente come nave mercantile e, poi, ceduta a Londra grazie alla legge affitti e prestiti. Nel dopoguerra fu venduta alla Marine nationale, che la ribattezz\u00f2 Dixmude\" e le assegn\u00f2 il distintivo ottico A 609. Dopo aver preso parte alla guerra d'Indocina, la nave fu restituita agli Stati Uniti negli anni sessanta, che ne se disfecero rapidamente.\nStoria.\nFrancia.\nDopo la seconda guerra mondiale la Francia, dovendo ricostruire la propria Marine nationale, consider\u00f2 alcuni progetti di portaerei, ma senza svilupparli a causa della precaria situazione finanziaria. La rimessa in servizio della \"B\u00e9arn\", gravemente danneggiata, non risult\u00f2 praticabile, cos\u00ec come la conversione di altre navi e quindi si rivolse agli Alleati. Il governo francese chiese agli americani la \"Biter\" (che aveva servito con la Gran Bretagna ma nel frattempo restituita agli USA), che si trovava in cattivo stato dopo la battaglia dell'Atlantico. Dopo essere stata riparata, fu affidata dalla Marine nationale il 9 aprile 1946 col nome \"Dixmude\" (A609), il nome proviene dalla citt\u00e0 belga di Diksmuide, teatro di una battaglia durante la prima guerra mondiale.\nLa nave entr\u00f2 in servizio all'inizio del 1947 e fu inviata in Indocina durante la guerra d'Indocina; in seguito fu disarmata nel 1960 e restituita agli Stati Uniti, il 10 giugno 1966, che la utilizzarono come nave bersaglio e la affondarono pochi giorni dopo."}
{"id": "2962901", "revid": "767487", "url": "https://it.wikipedia.org/wiki?curid=2962901", "title": "Ricardo Canales", "text": ""}
{"id": "2962906", "revid": "1902903", "url": "https://it.wikipedia.org/wiki?curid=2962906", "title": "Citt\u00e0 Nuova (Praga)", "text": "Citt\u00e0 Nuova (in ceco: \"Nov\u00e9 M\u011bsto\") \u00e8 un quartiere di Praga fondato da Carlo IV l'8 aprile 1348 sulla riva orientale della Moldava.\nStoria.\nL'intera area fu abitata soprattutto da artigiani (birrai, fabbri) e mercanti. La sua area \u00e8 circa 2 volte quella della Citt\u00e0 Vecchia e si articola principalmente intorno a tre grandi piazze sfruttate essenzialmente per mercati: \"Karlovo Nam\u011bsti\" (piazza Carlo, dove aveva luogo il mercato del bestiame), \"Vaclavsk\u00e9 Nam\u011bsti\" (piazza San Venceslao, dove si teneva il mercato dei cavalli) e \"Senov\u00e1\u017en\u00e9 Nam\u011bsti\" (piazza Senovazne, famosa per il mercato del fieno). Sfortunatamente, alla fine del XIX secolo, il quartiere fu demolito e ristrutturato, cambiando cos\u00ec aspetto. Il 12 febbraio 1784 \"Nov\u00e9 M\u011bsto\" entr\u00f2 a far parte della Grande Praga (ceco: \"Kr\u00e1lovsk\u00e9 hlavn\u00ed m\u011bsto Praha\") con \"Star\u00e9 M\u011bsto\", \"Hrad\u010dany\" e \"Mal\u00e1 Strana\".\nPunti d'interesse.\nIn questo quartiere troviamo la massima espressione dell'\"Art Nouveau\" in Praga, sia a livello artistico che a livello architettonico; uno dei pi\u00f9 famosi esponenti dello stile floreale in questa citt\u00e0 fu Alfons Mucha.\nPiazza San Venceslao \u00e8 il luogo pi\u00f9 conosciuto di questo ricco quartiere. In mezzo alla piazza si trova il monumento equestre a San Venceslao (1912), patrono della Boemia; \u00e8 qui che il popolo praghese abitudinariamente si riunisce per le manifestazioni pubbliche, come quella del 28 ottobre 1918, quando venne dichiarata l'indipendenza della Cecoslovacchia. Nella piazza si trova il Museo nazionale (\"N\u00e1rodn\u00ed muzeum\"), ubicato in un bellissimo palazzo in cima alla stessa.\nAl confine con la Citt\u00e0 Vecchia, lungo le sponde della Moldava, si trova il Teatro Nazionale di Praga (\"N\u00e1rodn\u00ed Divadlo\"), magnifico edificio, dal tetto col fregio dorato, simbolo della rinascita culturale ceca."}
{"id": "2962924", "revid": "2048388", "url": "https://it.wikipedia.org/wiki?curid=2962924", "title": "Malm\u00f6 Fotbollf\u00f6rening 1980", "text": "Questa voce raccoglie le informazioni riguardanti il Malm\u00f6 Fotbollf\u00f6rening nelle competizioni ufficiali della stagione 1980.\nStagione.\nLa stagione 1980 si apr\u00ec con la partecipazione del Malm\u00f6 in Coppa Intercontinentale come vicecampione d'Europa in sostituzione del Nottingham Forest: nella manifestazione la squadra non riusc\u00ec a imporsi perdendo entrambi i confronti contro i vincitori della Coppa Libertadores dell'Olimpia Asunci\u00f3n.\nA campionato avviato il Malm\u00f6 riusc\u00ec comunque a portare un trofeo nel suo palmar\u00e8s vincendo l'undicesima Coppa di Svezia che assicur\u00f2 alla squadra la partecipazione a una competizione europea. La squadra, nonostante l'avvicendamento in panchina di Bob Houghton e Keith Blunt a met\u00e0 campionato, si piazz\u00f2 seconda in Allsvenskan a due punti dall'\u00d6ster vincitore del titolo.\nNell'ultima parte della stagione il Malm\u00f6 disput\u00f2 quattro partite della Coppa delle Coppe 1980-1981, fermandosi al secondo turno a causa di una rimonta nella gara di ritorno da parte del .\nDivisa e sponsor.\nVengono confermate le maglie introdotte nella stagione precedente, prodotte dalla Admiral."}
{"id": "2962927", "revid": "1632387", "url": "https://it.wikipedia.org/wiki?curid=2962927", "title": "Live Gothic", "text": "Live Gothic \u00e8 il secondo album live pubblicato dalla band svedese Symphonic metal Therion. Esso \u00e8 formato da due cd e contiene la registrazione del concerto tenutosi a Varsavia (Polonia) il 14 febbraio 2007, durante il \"Gothic Kabbalah World Tour 2007\".\nDello stesso album esiste anche una versione in DVD.\nDVD.\nBonus Video.\n\"Drum Battle in Holland\""}
{"id": "2962930", "revid": "767487", "url": "https://it.wikipedia.org/wiki?curid=2962930", "title": "Ver\u00f3nica Cangemi", "text": "Biografia.\nSi \u00e8 avvicinata alla musica classica dapprima come violoncellista e, dopo aver vinto il concorso Francisco Vi\u00f1as di Barcellona, anche come cantante, perfezionando gli studi con il soprano britannico Heather Harper.\nNel 1993 ha debuttato al Teatro Col\u00f3n di Buenos Aires nel ruolo di Zerlina nel mozartiano \"Don Giovanni\". Tre anni dopo, nel 1996, \u00e8 stata Pamina ne \"Il flauto magico\".\nAl Glyndebourne Festival Opera \u00e8 Servilia ne La clemenza di Tito nel 1995 ed Iphigenie in Ifigenia in Aulide (Gluck) nel 2002.\nAl San Francisco Opera nel 1995 \u00e8 Ninette in L'amore delle tre melarance diretta da Kent Nagano e Dalinda in Ariodante (opera) con Sonia Prina nel 2008.\nNel 2000 \u00e8 Poppea ne L'incoronazione di Poppea con Sara Mingardo, Anna Bonitatibus e Gemma Bertagnolli al Teatro Comunale di Firenze.\nPer il Teatro La Fenice di Venezia canta Cristo sul Monte degli Ulivi (Beethoven) al Teatro Malibran ed \u00e8 Ang\u00e8le in Le domino noir sempre al Malibran per l'inaugurazione della stagione nel 2003, Lucio Cinna in Lucio Silla nel 2006 e Poppea in Agrippina (H\u00e4ndel) nel 2009.\nAl Teatro alla Scala di Milano nel 2006 canta la Petite messe solennelle e sempre nel 2006 e nel 2010 \u00e8 Zerlina in Don Giovanni con Carmela Remigio.\nNel 2007 \u00e8 Angelica in Orlando furioso (Vivaldi) con la Prina e Jennifer Larmore al Edinburgh International Festival.\nNel 2010 e nel 2011 \u00e8 Morgana in Alcina (opera) al Wiener Staatsoper.\nNel 2011 tiene un concerto con Vivica Genaux a Brema.\nNel 2012 \u00e8 Mim\u00ec ne La boh\u00e8me al New National Theatre di Tokyo, Nerea in Deidamia (H\u00e4ndel) al De Nederlandse Opera di Amsterdam, Cleofide in Poro, re delle Indie con Sonia Prina al H\u00e4ndel-Halle di Halle (Saale) ed a Basilea, canta Rinaldo (opera) al Teatro Col\u00f3n e Atalante in Serse (opera) all'Op\u00e9ra Royal de Versailles.\nRepertorio.\n\u00c8 anche interprete rossiniana ed \u00e8 stata diretta da alcuni fra i maggiori direttori d'orchestra, fra cui Mark Minkowski, Jean-Christophe Spinosi e Alan Curtis de Il Complesso Barocco. Si esibisce regolarmente nei teatri di Parigi, Firenze, Monaco di Baviera, Berlino, Madrid, al festival di Glyndebourne, a quello di Salisburgo, oltre che a Graz, Innsbruck, Montreux, W\u00fcrzburg, Ludwigsburg, Amsterdam, Montpellier, San Francisco e Lisbona.\nHa inciso diversi CD di opere liriche o con arie d'opera."}
{"id": "2962931", "revid": "32281533", "url": "https://it.wikipedia.org/wiki?curid=2962931", "title": "Antonio Agellio", "text": ""}
{"id": "2962933", "revid": "287204", "url": "https://it.wikipedia.org/wiki?curid=2962933", "title": "Ghost Ship", "text": "Ghost Ship (nave fantasma in lingua inglese) pu\u00f2 riferirsi a:"}
{"id": "2962937", "revid": "36426", "url": "https://it.wikipedia.org/wiki?curid=2962937", "title": "Chiesa di San Lorenzo a Porciano", "text": ""}
{"id": "2962940", "revid": "162719", "url": "https://it.wikipedia.org/wiki?curid=2962940", "title": "Nov\u00e9 M\u011bsto (Praga)", "text": ""}
{"id": "2962946", "revid": "536103", "url": "https://it.wikipedia.org/wiki?curid=2962946", "title": "Chiesa di San Girolamo (Volterra)", "text": ""}
{"id": "2962948", "revid": "287204", "url": "https://it.wikipedia.org/wiki?curid=2962948", "title": "Veronica Cangemi", "text": ""}
{"id": "2962964", "revid": "61051", "url": "https://it.wikipedia.org/wiki?curid=2962964", "title": "Marina della Corea del Sud", "text": ""}
{"id": "2962969", "revid": "61051", "url": "https://it.wikipedia.org/wiki?curid=2962969", "title": "Marina militare della Repubblica di Corea", "text": ""}
{"id": "2962972", "revid": "61051", "url": "https://it.wikipedia.org/wiki?curid=2962972", "title": "Republic of Korea Navy", "text": ""}
{"id": "2962975", "revid": "767487", "url": "https://it.wikipedia.org/wiki?curid=2962975", "title": "Armanno Favalli", "text": "Carriera.\nAla destra, esordisce con la in Serie C. Nel 1957, dopo un'altra stagione e un periodo di prova al con il quale gioca alcune amichevoli, passa al Brescia dove rimane per cinque stagioni tutte in Serie B (125 presenze e 17 reti complessive fra i cadetti). Nell'agosto 1960 viene convocato nella rappresentativa che partecipa alle Olimpiadi di Roma, senza per\u00f2 mai scendere in campo. Nel 1964 passa al di Oronzo Pugliese e debutta nel campionato di Serie A. Segna due reti nelle trentadue presenze nella massima serie.\nLa morte.\nNel 1965, alla fine del campionato, tornando verso Cremona a bordo della sua Fiat 850, muore all'et\u00e0 di 26 anni in un grave incidente stradale. L'incidente lasci\u00f2 nello sconcerto l'intero calcio italiano. Angelo Moratti, presidente dell' e amico personale del presidente foggiano Domenico Rosa Rosa, con un gesto di solidariet\u00e0 cedette gratuitamente al Foggia il fratello di Armanno, il giovanissimo Erminio, che all'epoca giocava nelle giovanili neroazzurre da poco inserito nella rosa che aveva appena vinto lo scudetto e la coppa Campioni del 1965 con Helenio Herrera."}
{"id": "2962986", "revid": "1833487", "url": "https://it.wikipedia.org/wiki?curid=2962986", "title": "Hrad\u010dany (Praga)", "text": "Hrad\u010dany \u00e8 un quartiere di Praga che circonda il complesso del Castello di Praga; la sua estensione \u00e8 di 151 ettari ed \u00e8 compreso nei distretti di Praga 1 e Praga 6.\nStoria.\nIl 12 febbraio 1784 \"Hrad\u010dany\" entr\u00f2 a far parte della Grande Praga (ceco: \"Kr\u00e1lovsk\u00e9 hlavn\u00ed m\u011bsto Praha\") con Star\u00e9 M\u011bsto, Nov\u00e9 M\u011bsto e Mal\u00e1 Strana. In ceco \"hrad\" significa castello, e nelle lingue slave la parola si trova anche in altre forme, quali \"gorod\", \"grod\", \"grad\", \"horod\" con significato talvolta di citt\u00e0, borgo, e nei toponimi, quali ad esempio Hradec Kr\u00e1lov\u00e9 (Citt\u00e0 della Regina o \"K\u00f6niggr\u00e4tz\" in tedesco), Volgograd (Citt\u00e0 della Volga), Novgorod (Citt\u00e0 Nuova); il \"gord\" era un tipo di insediamento fortificato in uso, appunto, tra gli slavi. \nHrad\u010dany indica comunemente la zona sulla collina che domina Mal\u00e1 Strana e la Citt\u00e0 Vecchia, con il Palazzo Reale, la cattedrale di San Vito, la basilica e il monastero di San Giorgio, la chiesa di tutti i Santi, la cappella della Santa Croce, i giardini, i palazzi rinascimentali e in stile barocco che i nobili si facevano costruire in prossimit\u00e0 dei luoghi del potere e il Vicolo d'Oro. Per metonimia talvolta \"Hrad\u010dany\" indica il castello stesso."}
{"id": "2962992", "revid": "198277", "url": "https://it.wikipedia.org/wiki?curid=2962992", "title": "Mario Scirea", "text": "Tra i dilettanti fu campione del mondo 1987 nella cronometro a squadre; fu poi professionista dal 1989 al 2004. Dopo il ritiro \u00e8 stato prima direttore sportivo della Liquigas/Cannondale e poi, dal 2015 al 2018, ds della Lampre/UAE Emirates."}
{"id": "2962996", "revid": "287204", "url": "https://it.wikipedia.org/wiki?curid=2962996", "title": "Jan Baptist Weenix", "text": "Biografia.\nFiglio dell'architetto Johannes Weenix, fu inizialmente apprendista presso un libraio e poi presso un confezionatore di tende, ma la passione per l'arte lo spinse a dedicarsi alla pittura. Studi\u00f2 probabilmente ad Amsterdam presso Jan Micker, fratello del pittore Barent Micker, marito della sorella Lijsbeth. In seguito ebbe altri insegnanti: Abraham Bloemaert ad Utrecht, Claes Moeyaert per due anni ad Amsterdam, il cui stile assimil\u00f2 cos\u00ec bene da rendere difficile distinguere le sue opere da quelle del maestro, e Cornelis van Poelenburch.\nNel 1639 spos\u00f2 Justina d'Hondecoeter, figlia del pittore paesaggista Gillis d'Hondecoeter e sorella di Gijsbert e Nicolaes d'Hondecoeter, anch'essi pittori paesaggisti, dalla quale ebbe due figli Jan Weenix, pittore paesaggista, ritrattista e di nature morte e Gillis, di cui poco \u00e8 noto.\nDal 1642 al 1646, visse in Italia, a Roma dove si affili\u00f2 alla Schildersbent. Fu pittore designato presso il Cardinal Pamphili, ma fu costretto a ritornare in patria per l'opposizione della famiglia della moglie al ricongiungimento di questa con Jan Baptist a Roma, nonostante il cardinale avesse dato disposizioni per il suo viaggio. Al suo ritorno nei Paesi Bassi, inizi\u00f2 a chiamarsi \"Giovanni Battista\" e continu\u00f2 a dipingere paesaggi italiani con rovine di antichi edifici e figure abbigliate modernamente, caratterizzati da una luce brillante e buona esecuzione, il cui stile ricorda molto quello delle opere di Nicolaes Berchem. Perci\u00f2 fu classificato tra i pittori paesaggisti \"Dutch Italianates\".\nLa prima opera conosciuta di quest'artista \u00e8 un disegno datato e firmato di un paesaggio italiano con capre e pecore, un pastore fermo presso un pilastro di fattezze classiche e un gran numero di alberi (1644). Tra i suoi primi quadri vi \u00e8 \"Tobia dormiente\" (1642), che mostra l'influenza di Claes Moeyaert e Rembrandt.\nLavor\u00f2 per il Barone Willem Vincent von Wyttenhorst, uno dei maggiori collezionisti di dipinti \"Dutch Italianates\" dell'epoca, in occasione della compilazione di un dettagliato catalogo della sua collezione tra il 1651 e il 1659.\nNella parte finale della sua vita modific\u00f2 radicalmente il suo stile, dedicandosi alla pittura di nature morte e di ritratti. Il figlio Jan segu\u00ec le orme del padre dedicandosi alla pittura secondo questo stile particolarmente dettagliato.\nJan Baptist era solito dipingere con cortorni flessuosi e utilizzando colori liquidi e ricchi, rivelando le qualit\u00e0 apprezzate dagli artisti e dai collezionisti di epoca pi\u00f9 tarda. Ottenne i migliori risultati nella pittura di scene pastorali e di animali. Dipingeva sia quadri di piccole che di grandi dimensioni: questi ultimi sono fra le sue opere migliori, come ad esempio \"Il figliol prodigo\", da cui Nicolaes Verkolje ottenne un'incisione. Era noto per il suo eccezionale talento e facilit\u00e0 nel dipingere e per la rapidit\u00e0 nell'esecuzione delle sue opere. \u00c8 considerato uno dei migliori pittori di uccelli della scuola olandese.\nTra i suoi allievi sono annoverati Melchior d'Hondecoeter, il figlio Jan e forse Nicolaes Berchem.\nLe sue opere sono presenti in svariati musei nelle citt\u00e0 di Amsterdam, Anversa, Berlino, Brighton, Cleveland, Dresda, Edimburgo, Glasgow, Londra, New York, Parigi, Rotterdam, Utrecht, Vienna."}
{"id": "2963002", "revid": "729019", "url": "https://it.wikipedia.org/wiki?curid=2963002", "title": "Assenza tipica", "text": "L'assenza tipica (o piccolo male) \u00e8 un fenomeno di rapida e fugace perdita di coscienza (meno di 30 secondi) e rappresenta una delle pi\u00f9 tipiche forme di epilessia del bambino e del giovane.\nCaratteristiche.\nIl pi\u00f9 tipico quadro clinico caratterizzato da fenomeni di assenza \u00e8 l'epilessia tipo assenza infantile, dominata da perdita di coscienza della durata di pochi secondi (quasi sempre meno di 30) e che si presenta per diverse volte (anche pi\u00f9 di 10) nell'arco delle 24 ore. In questo caso, le assenze non si accompagnano ad altre manifestazioni; per questo l'epilessia tipo assenza infantile \u00e8 una assenza \"semplice\". Assenze \"complesse\" sono invece caratterizzate da manifestazioni quali:\nClassificazione.\nLe assenze tipiche fanno parte delle crisi epilettiche \"primitivamente generalizzate\", ovvero, forme di epilessia che si caratterizzano per coinvolgimento di entrambi gli emisferi cerebrali sin dall'inizio della crisi. Inoltre, le assenze tipiche fanno parte della crisi a sintomatologia \"complessa\" poich\u00e9 vi \u00e8 una compromissione dello stato di coscienza durante la crisi.\nAnalisi dell'encefalo.\nLo studio elettroencefalografico durante la crisi \u00e8 utile per distinguere le assenze tipiche dalle assenze atipiche. Infatti mentre le prime sono caratterizzate da complessi punta-onda a 3-4 Hz con ritmo di fondo normale, nelle seconde i complessi punta onda sono pi\u00f9 lenti (2,5 Hz) e con ritmo di fondo rallentato."}
{"id": "2963005", "revid": "204391", "url": "https://it.wikipedia.org/wiki?curid=2963005", "title": "Epilessie", "text": ""}
{"id": "2963006", "revid": "204391", "url": "https://it.wikipedia.org/wiki?curid=2963006", "title": "Piccolo male", "text": ""}
{"id": "2963007", "revid": "204391", "url": "https://it.wikipedia.org/wiki?curid=2963007", "title": "Assenze tipiche", "text": ""}
{"id": "2963011", "revid": "533647", "url": "https://it.wikipedia.org/wiki?curid=2963011", "title": "Antivescovo", "text": "Con i termini antivescovo o, pi\u00f9 di rado, antiarcivescovo si indica solitamente un pretendente all'ordinazione episcopale, appoggiato da un seguito significativo e quasi sempre in contrasto con un vescovo o arcivescovo gi\u00e0 nominato, la cui elezione sia stata successivamente dichiarata nulla dalla Chiesa cattolica.\n\u00c8 una figura che appare in molte diocesi cattoliche durante il periodo medievale della lotta per le investiture. Spesso accadeva che il Capitolo dei Canonici di una citt\u00e0 fedele all'Imperatore rigettasse il prelato scelto dal Papa, eleggendone uno proprio e costringendo quasi sempre alla fuga il legittimo detentore del diritto episcopale.\nAl di fuori del periodo della lotta per le investiture, si ricorda il caso dell'antivescovo di Forl\u00ec Guglielmo Bevilacqua O.F.M., eletto dalla popolazione in contrapposizione al vescovo titolare, Antonio Caffarelli, quasi sempre assente dalla Diocesi; Guglielmo Bevilacqua tenne la carica dal 27 dicembre 1433 al 1437, quando il contestato Caffarelli fu sostituito da Luigi Pirano."}
{"id": "2963013", "revid": "1632387", "url": "https://it.wikipedia.org/wiki?curid=2963013", "title": "The Miskolc Experience", "text": "The Miskolc Experience \u00e8 il terzo album live pubblicato dalla band svedese Symphonic metal Therion. Esso \u00e8 formato da due cd e contiene la registrazione del concerto tenutosi a Miskolc (Ungheria) il 16 giugno 2007. Dello stesso album esiste anche una versione in DVD.\nSi tratta di un album particolare, in quanto il primo dei due cd che lo compongono contiene quasi esclusivamente materiale di autori classici come Mozart, Verdi e Wagner (l'unica eccezione \u00e8 costituita dalla \"opener\" \"Clavicula Nox\"). Il concerto, inoltre, si avvale della presenza fondamentale di una orchestra sinfonica."}
{"id": "2963014", "revid": "159873", "url": "https://it.wikipedia.org/wiki?curid=2963014", "title": "Antiarcivescovo", "text": ""}
{"id": "2963015", "revid": "204391", "url": "https://it.wikipedia.org/wiki?curid=2963015", "title": "Assenze atipiche", "text": ""}
{"id": "2963016", "revid": "36426", "url": "https://it.wikipedia.org/wiki?curid=2963016", "title": "Tommaso Parentuccelli", "text": ""}
{"id": "2963017", "revid": "2373", "url": "https://it.wikipedia.org/wiki?curid=2963017", "title": "Calpe (monte)", "text": ""}
{"id": "2963026", "revid": "36426", "url": "https://it.wikipedia.org/wiki?curid=2963026", "title": "Vergine delle Rocce (Leonardo Londra)", "text": ""}
{"id": "2963028", "revid": "32282554", "url": "https://it.wikipedia.org/wiki?curid=2963028", "title": "Falcone da Benevento", "text": ""}
{"id": "2963029", "revid": "339392", "url": "https://it.wikipedia.org/wiki?curid=2963029", "title": "Bartholomaeus de Neocastro", "text": ""}
{"id": "2963030", "revid": "1543377", "url": "https://it.wikipedia.org/wiki?curid=2963030", "title": "Barbara Lazotti", "text": "Biografia.\nDopo studi classici, si \u00e8 laureata con lode in Lettere ad indirizzo musicologico Storia della musica all'Universit\u00e0 di Roma Tor Vergata. Si \u00e8 laureata con lode in D.A.M.S., Discipline delle Arti, Musica e Spettacolo in Biblioteconomia e archivistica musicale. Ha seguito i corsi di perfezionamento post lauream \"La musica nella storia della cultura\" e \"Educazione musicale, elementi di didattica\". Vincitrice del Dottorato di Ricerca in Storia e analisi delle culture musicali presso l'Universit\u00e0 \"La Sapienza\" di Roma e del Dottorato di ricerca in Musicologia e beni musicali presso l'Universit\u00e0 \"Alma Mater Studiorum\" di Bologna. \n\u00c8 diplomata in Canto presso il Conservatorio \"L. Perosi\" di Campobasso e ha effettuato studi di Composizione e Musica elettronica. \nSi \u00e8 perfezionata nel repertorio liederistico alla \"Hochschule f\u00fcr Musik\" di Salisburgo con Werner Hollweg e alla Fondazione Cini di Venezia nel repertorio barocco.\nCome docente, dal 1992 ha insegnato Canto lirico presso i Conservatori di Avellino, Cagliari, Campobasso e Cosenza; \u00e8 attualmente docente di ruolo presso il Conservatorio \u00abL. Refice\u00bb di Frosinone. Ha ricevuto in affidamento gli insegnamenti di Storia della Musica da Camera dell'Ottocento, Storia della Poesia per musica, Storia del teatro musicale e di Storia e analisi del repertorio nell'ambito dei bienni specialistici in Discipline Musicali nei Conservatori. Ha effettuato masterclass e seminari sulla vocalit\u00e0 italiana presso le Universit\u00e0 e i Conservatori di Salonicco, Lugano, Beiruth, Kaslik (Libano), Antwerpen (Belgio).\nCome esecutore, dagli anni ottanta ha collaborato con molti compositori del Novecento, tra i quali Claudio Ambrosini, Paolo Arc\u00e0, Matteo D'Amico, Armando Gentilucci, Daniele Lombardi, Egisto Macchi, Ennio Morricone e Marcello Panni, Francesco Pennisi, Aurelio Samor\u00ec.\nTra i numerosi luoghi in cui ha cantato si segnalano i festival di: \nAlicante \u201cXXI Festival di musica contemporanea\u201d; Bilbao, Octavo Festival de \"Musica del Siglo XX\"; Halle, \"38\u00b0 H\u00e4ndel Festspiele\"; Roma, \"Festival Nuova Consonanza\"; \"Romaeuropa Festival \u201892\"; Roma, \"Semaine Intercontemporaine di Villa Medici\".\nHa partecipato alle stagioni liriche e concertistiche di Bergamo: Teatro Donizetti; Cagliari: Teatro Lirico; L'Aquila: Societ\u00e0 Aquilana dei concerti B. Barattelli; Berlino: Akademie der K\u00fcnste; Basilea: Musik Akademie der Stadt; Budapest, l'Orchestra di Stato Ungherese e Orchestra della MAV della Radio Ungherese; Madrid: Stagione di Musica contemporanea Centro Arte Reina Sofia \u201cLIM 87\u201d; Tel Aviv: Biblioteca Municipale Shaar; Gerusalemme: Zionist Confederation House; Milano: Palazzina Liberty Musica Aperta; Roma: Teatro Olimpico, Accademia Filarmonica Romana, Accademia Nazionale S. Cecilia, Auditorium Rai.\nDal 1989 al 1995 ha collaborato con Rai Radio 3 per la conduzione e la regia di programmi musicali: \"Diapason\"; \"Scatola sonora\"; \"Radiotre suite\"; \"Sabato musica\"; Radiouno jazz.\nAmbiti di ricerca\nPubblicazioni.\nMONOGRAFIE: \nSAGGI: \nRECENSIONI: \nARTICOLI: "}
{"id": "2963031", "revid": "729019", "url": "https://it.wikipedia.org/wiki?curid=2963031", "title": "Assenza atipica", "text": "La locuzione assenza atipica identifica un fenomeno di perdita di coscienza che si accompagna a manifestazioni di vario genere e che possono far parte di pi\u00f9 ampie sindromi epilettiche quali la sindrome di Dravet, la sindrome di Lennox-Gastaut e la sindrome di Landau-Kleffner.\nCaratteristiche.\nUn'assenza atipica si distingue dall'assenza tipica per la maggiore durata (anche pi\u00f9 di 20 secondi), per l'associazione varia con fenomeni motori (mioclono, ipertono) e vegetativi e per l'inizio e la fine meno repentini.\nLe assenze atipiche fanno parte delle crisi epilettiche \"primitivamente generalizzate\", ovvero, forme di epilessia che si caratterizzano per coinvolgimento di entrambi gli emisferi cerebrali sin dall'inizio della crisi. Inoltre, le assenze atipiche fanno parte della crisi a sintomatologia \"complessa\" poich\u00e9 vi \u00e8 una compromissione dello stato di coscienza durante la crisi. Per cui, in definitiva, la assenze atipiche sono crisi epilettiche primitivamente generalizzate e a sintomatologia complessa.\nElettroencefalogramma.\nLo studio elettroencefalografico durante la crisi \u00e8 utile per distinguere le assenze atipiche dalle assenze tipiche. Infatti mentre le prime i complessi punta onda sono pi\u00f9 lenti (2.5 Hz) e con ritmo di fondo rallentato, le seconde sono caratterizzate da complessi punta-onda a 3-4 Hz con ritmo di fondo normale. Pu\u00f2 inoltre essere utile lo studio continuo nelle 24 ore, spesso in grado di identificare il tipo di quadro sindromico a cui appartengono le assenze atipiche."}
{"id": "2963033", "revid": "729019", "url": "https://it.wikipedia.org/wiki?curid=2963033", "title": "Volo JetBlue Airways 292", "text": "Il volo JetBlue Airways 292 era un volo di linea dall'aeroporto Bob Hope di Burbank, California, all'aeroporto Internazionale John F. Kennedy di New York. Nel pomeriggio del 21 settembre 2005, alle 18:20 ora locale, l'Airbus A320 che operava il volo fu costretto ad un atterraggio di emergenza presso l'aeroporto Internazionale di Los Angeles per via di un guasto al carrello d'atterraggio. Nessuna fra le 146 persone a bordo rimase ferita.\nL'aereo.\nL'aereo coinvolto nell'incidente era un Airbus A320-232, immatricolato negli Stati Uniti N536JB e nominato dalla JetBlue \"Canyon Blue\".\nL'incidente.\nCon a bordo 140 passeggeri e sei membri dell'equipaggio, l'Airbus A320-232 part\u00ec da Burbank alle 15:17 PDT (UTC-7). Era previsto che volasse per 3.967 km fino all'aeroporto internazionale John F. Kennedy di New York.\nDopo il decollo, i piloti si resero conto di aver problemi nella retrazione del carrello di atterraggio. Sorvolando l'aeroporto municipale di Long Beach, dove si trovava un hub di JetBlue, per consentire ai funzionari nella torre di controllo di valutare il danno al carrello prima di tentare un atterraggio, venne riscontrato che la ruota anteriore era ruotata di novanta gradi a sinistra, perpendicolare alla direzione della fusoliera.\nInvece di atterrare all'aeroporto di Long Beach, i piloti decisero di atterrare all'aeroporto internazionale di Los Angeles, al fine di sfruttare le sue lunghe e ampie piste e le moderne attrezzature di sicurezza.\nI piloti portarono l'aereo, che pu\u00f2 trasportare fino a di carburante, in una rotta a otto tra l'aeroporto Bob Hope di Burbank e l'aeroporto di Los Angeles per pi\u00f9 di due ore, al fine di bruciare carburante e ridurre il rischio di incendio all'atterraggio. Ci\u00f2 contribu\u00ec anche ad alleggerire l'aereo, riducendo il potenziale stress sul carrello di atterraggio e riducendo drasticamente anche la velocit\u00e0. L'Airbus A320 non ha la capacit\u00e0 meccanica di scaricare carburante, nonostante varie agenzie di stampa riferiscano che l'aereo lo stava facendo sull'oceano.\nPoich\u00e9 gli aerei di JetBlue sono equipaggiati con la televisione satellitare DirecTV, i passeggeri furono in grado di vedere le notizie in tempo reale sul loro volo mentre l'aereo circolava sul Pacifico. Il sistema video in volo \u00e8 stato spento \"ben prima dell'atterraggio\". L'attrice Taryn Manning era in viaggio verso New York per promuovere il film \"Hustle &amp; Flow\". Anche lo sceneggiatore Zach Dean era sull'aereo e, mentre contemplava la sua mortalit\u00e0, decise di scriverne una sceneggiatura al riguardo (che alla fine divenne il film \"Deadfall\").\nI servizi di emergenza e le autopompe antincendio si trovavano vicini alla pista all'aeroporto, attendendo l'atterraggio. Sebbene fossero disponibili camion contenenti schiuma, non furono utilizzati. La FAA degli Stati Uniti non raccomanda pi\u00f9 piste cosparse di tale sostanza, principalmente a causa del fatto che impoverirebbe gli approvvigionamenti che potrebbero essere successivamente necessari per rispondere a un incendio; \u00e8 anche difficile determinare esattamente dove debba essere \"schiumata\" una pista e tale processo potrebbe anche ridurre l'efficacia dei freni dell'aeromobile, causandone potenzialmente lo scivolamento.\nLou Roupoli, capo del battaglione dei vigili del fuoco di Los Angeles, ha dichiarato: \"Il pilota ha fatto un lavoro eccezionale. Ha mantenuto l'aereo sulle ruote posteriori il pi\u00f9 a lungo possibile prima di abbassare quelle del carrello anteriore.\" Quando anche questo tocc\u00f2 terra, fiamme e scintille avvolsero gli pneumatici, ma non ci fu nessun danno apparente al resto dell'aereo. Alle 18:20 PDT (UTC-7), l'aeromobile si ferm\u00f2 molto vicino alla fine della pista 25L, lunga . Nel tentativo di tenere il carrello anteriore lontano da terra il pi\u00f9 a lungo possibile, gli inversori di spinta non furono utilizzati per rallentare il velivolo. I piloti utilizzarono quindi una porzione molto pi\u00f9 ampia di pista rispetto a un tipico atterraggio, fermandosi a 300 metri prima della fine. La decisione dei piloti di deviare da Long Beach, dove la pi\u00f9 lunga \u00e8 di , evit\u00f2 quindi che l'Airbus uscisse di pista provocando ingenti danni e possibili feriti.\nConseguenze.\nI passeggeri iniziarono a sbarcare meno di sette minuti dopo. Nell'atterraggio nessuno rimase ferito. L'aeromobile fu evacuato utilizzando scale aeree, al contrario degli scivoli imposti nelle procedure di evacuazione, utilizzate in una situazione di emergenza.\nPoich\u00e9 all'epoca JetBlue non operava a quell'aeroporto, l'aereo fu portato in un hangar della Continental Airlines per una valutazione.\nL'opinione degli esperti ha espresso che, nonostante il dramma e la copertura in diretta in tutto il mondo, c'erano pochi reali pericoli per i passeggeri o l'equipaggio del volo 292. L'A320, come tutti i moderni aerei di linea, \u00e8 progettato per tollerare alcuni guasti e, se necessario, pu\u00f2 atterrare anche senza il carrello di atterraggio anteriore.\nI media hanno riferito che questa \u00e8 almeno la settima volta in cui un aereo della famiglia degli Airbus A320 atterra con il carrello di atterraggio bloccato a novanta gradi rispetto alla posizione originale, e uno di almeno 67 \"guasti al carrello anteriore\" su A319, A320 e A321 in tutto il mondo dal 1989. Incidenti precedenti includono un altro volo di JetBlue diretto a New York City, un volo di United Airlines per Chicago e un volo di America West Airlines per Columbus, Ohio. Mentre alcuni incidenti sono stati ricondotti a manutenzione inadeguata e negati come difetto di progettazione da Airbus Industries, il produttore aveva emesso avvisi di manutenzione per i proprietari di A320, successivamente inclusi in direttive di aeronavigabilit\u00e0 emesse dalle autorit\u00e0 aeronautiche americane e francesi. Messier-Dowty, produttore di parti per il carrello anteriore dell'A320, nel 2004 ha dichiarato, in una relazione dell'NTSB, che parte dell'ingranaggio era stato riprogettato per prevenire problemi futuri, ma al momento era in attesa di approvazione.\nIl rapporto dell'NTSB afferma che bulloni usurati sono responsabili del malfunzionamento, e che il sistema BSCU, Brake Steering Control Unit, ha contribuito al verificarsi dell'incidente. L'NTSB ha riferito che da allora Airbus ha aggiornato il sistema per risolvere il problema.\nIn seguito all'incidente, l'aereo fu riparato e rimesso in servizio ancora con il nome di \"Canyon Blue\". Il numero di volo per la tratta Burbank-New York \u00e8 stato modificato da 292 a 358 (359 per la direzione opposta)."}
{"id": "2963038", "revid": "277947", "url": "https://it.wikipedia.org/wiki?curid=2963038", "title": "Benincasa", "text": "Biografia.\nQuasi nulla si sa di Benincasa, solo che appartenne al Capitolo dei Canonici di Pisa e che venne da questi eletto arcivescovo il 21 marzo 1167, in sostituzione del predecessore Villano che aveva da poco abbandonato la citt\u00e0.\nNel 1167, infatti, l'antipapa Pasquale III, sostenuto dall'Imperatore Federico Barbarossa, si rec\u00f2 a Pisa, citt\u00e0 tradizionalmente ghibellina. Villano non volle riconoscere l'autorit\u00e0 di Pasquale e fu costretto all'esilio. Al suo posto venne eletto arcivescovo Benincasa, che rimase in carica, seppur malvisto da parte del clero e del popolo, fino alla sua morte avvenuta nel 1170. Villano, che nel frattempo si diceva avesse vissuto nelle isole di Gorgona, Capraia e Montecristo, fece ritorno nella citt\u00e0 di Pisa poco dopo."}
{"id": "2963039", "revid": "204391", "url": "https://it.wikipedia.org/wiki?curid=2963039", "title": "Crisi convulsive cloniche", "text": ""}
{"id": "2963041", "revid": "1564499", "url": "https://it.wikipedia.org/wiki?curid=2963041", "title": "Provincia di Napoli (1806-1860)", "text": "La provincia di Napoli \u00e8 stata un'unit\u00e0 amministrativa di primo livello del Regno di Napoli e delle Due Sicilie.\nStoria.\nGi\u00e0 in et\u00e0 preromana era popolata dagli osci, fu poi dominata lungo le coste dagli etruschi e in seguito colonizzata dai greci, che insediatisi ad Ischia e Cuma, fondarono le colonie pi\u00f9 settentrionali (VIII secolo a.C.).\nIn epoca classica fece parte della I Regio augustea con i municipi di Cuma (Cuma), Puteoli (Pozzuoli) e Neapolis (Napoli).\nDopo il crollo dell'impero romano il territorio divenne bizantino, nacque il Ducato di Napoli (VI secolo, si articolava in cinque distretti: \"Territorium Plagiense\", \"Territorium Puteolanum\", \"Ager Neapolitanum\", \"Territorium Nolanum\" e \"Liburia\"; questi ultimi due furono a lungo contesi dai longobardi di Benevento).\nL'avvento del dominio normanno di Ruggero II di Sicilia, sanc\u00ec la fine del ducato: da allora il territorio rientr\u00f2 nella vasta regione geografica Terra di Lavoro, fu soggetta prima agli Svevi, poi agli Angioini e quindi agli Aragonesi.\nDal 1503 al 1714 fece parte del Viceregno spagnolo, pass\u00f2 per breve tempo sotto il dominio austriaco e, a partire dal 1734, fu assegnata ai Borbone; durante il dominio francese, la provincia fu ufficialmente istituita da Giuseppe Bonaparte re di Napoli.\nIstituzione della provincia.\nCon la legge n.\u00b0 132 del 1806 \"Sulla divisione ed amministrazione delle province del Regno\", varata l'8 agosto, riform\u00f2 la ripartizione territoriale del Regno di Napoli sulla base del modello francese. La disposizione normativa, inoltre, stabiliva che la provincia sarebbe stata suddivisa in tre distretti, che costituivano unit\u00e0 amministrative di secondo livello, mentre la definizione dei circondari (terzo livello amministrativo) e l'individuazione dei comuni che vi sarebbero rientrati veniva rimandata a disposizioni successive. Negli anni successivi (tra il 1806 ed il 1811), una serie di regi decreti, infatti, complet\u00f2 il percorso d'istituzione della nuova provincia con la specifica dei comuni che in essa venivano inclusi e la definizione dei limiti territoriali e delle denominazioni di distretti e circondari in cui veniva suddivisa la provincia stessa.\nCon decreto n.\u00b0 154 bis dell'11 gennaio 1808, veniva definito il numero dei circondari nei quali era ripartita la provincia di Napoli e si precisava la composizione dei circondari stessi, individuando i comuni rientranti in ciascuno di essi. L'anno successivo, Gioacchino Murat, con decreto n.\u00b0 271 del 28 gennaio 1809, \"contenente la divisione in distretti ed in rispettivi circondarj della provincia di Napoli\", dava attuazione ai circondari definiti dodici mesi prima; inoltre si stabiliva che i circondari sarebbero stati raggruppati in quattro distretti e non pi\u00f9 in tre come specificato nel 1806. Nel 1811, la riforma amministrativa avviata da Giuseppe Bonaparte e continuata da Murat giungeva a conclusione: con il decreto n.\u00b0 922 del 4 maggio 1811, si ebbe una riorganizzazione nella distribuzione dei comuni e, quindi, nella composizione dei circondari, che mut\u00f2 marginalmente la struttura provinciale.\nDal 1\u00ba gennaio 1817 l'organizzazione amministrativa venne definitivamente regolamentata con la \"Legge riguardante la circoscrizione amministrativa delle Provincie dei Reali Domini di qua del Faro\" del 1\u00ba maggio 1816.\nConfini.\nLa nuova provincia di Napoli, dunque, venne costituita per distacco dall'antica Terra di Lavoro: la legge n.\u00b0 272 dell'8 dicembre 1806, infatti, individuava i comuni che, assieme alla capitale, venivano scorporati da quest'ultima circoscrizione, per formare la neonata provincia partenopea. Il decreto n.\u00b0 154 bis dell'11 gennaio 1808, poi, estese il territorio alla provincia, aggregando ad essa diversi altri comuni, tutti distaccati sempre dalla Terra di Lavoro, eccezion fatta per i comuni di Gragnano, Lettere, Pimonte e Casole, distaccati dalla provincia di Principato Citra; mentre era \"restituito\" alla Terra di Lavoro il comune di Ottajano (che, comunque, ritorn\u00f2, in seguito, a far parte della provincia di Napoli).\nIl suo territorio originale veniva cos\u00ec individuato: il confine rappresentato dal mar Tirreno andava da punta Campanella al lago di Patria; il confine meridionale ed orientale, invece, partendo proprio da punta Campanella, tagliava in due la penisola sorrentina e, lasciandosi a Oriente Angri e Scafati, abbracciava tutta l'area vesuviana; risalendo da Oriente a Settentrione, infine, la provincia comprendeva i territori di Pomigliano d'Arco, Caivano, Sant'Antimo e Giugliano fino a giungere nuovamente, a Occidente, al Patria, mantenne questo perimetro fino al 1927, anno in cui inglob\u00f2 gran parte della provincia di Terra di Lavoro durante il Regime fascista.\nSuddivisione ed evoluzione amministrativa.\nLa provincia era suddivisa in successivi livelli amministrativi gerarchicamente dipendenti dal precedente. Al livello immediatamente successivo alla provincia individuiamo i \"distretti\" che, a loro volta, erano suddivisi in \"circondari\". I circondari erano costituiti dai \"comuni\", l'unit\u00e0 di base della struttura politico-amministrativa dello Stato moderno, ai quali potevano far capo i \"casali\", centri a carattere prevalentemente rurale.\nLa provincia, dunque, comprendeva i seguenti distretti:\nDurante il Regno d'Italia i distretti furono soppressi e sostituiti da quattro circondari."}
{"id": "2963042", "revid": "204391", "url": "https://it.wikipedia.org/wiki?curid=2963042", "title": "Crisi convulsive toniche", "text": ""}
{"id": "2963045", "revid": "33689", "url": "https://it.wikipedia.org/wiki?curid=2963045", "title": "I Pimlico Boys", "text": ""}
{"id": "2963046", "revid": "32282863", "url": "https://it.wikipedia.org/wiki?curid=2963046", "title": "Telefonini", "text": ""}
{"id": "2963049", "revid": "92723", "url": "https://it.wikipedia.org/wiki?curid=2963049", "title": "Arcidiocesi di Tellicherry", "text": ""}
{"id": "2963050", "revid": "288300", "url": "https://it.wikipedia.org/wiki?curid=2963050", "title": "Donis Salatiel Escober Izaguirre", "text": ""}
{"id": "2963052", "revid": "287204", "url": "https://it.wikipedia.org/wiki?curid=2963052", "title": "Luis Marin Baharona", "text": ""}
{"id": "2963053", "revid": "729019", "url": "https://it.wikipedia.org/wiki?curid=2963053", "title": "Crisi convulsive toniche e crisi convulsive cloniche", "text": "Le crisi convulsive toniche e le crisi convulsive cloniche sono crisi epilettiche che si caratterizzano per manifestazioni motorie quali ipertono muscolare (crisi toniche) o per fasi cicliche di contrazione-rilasciamento muscolare (crisi cloniche).\nClassificazione e caratteristiche.\nLe crisi convulsive toniche e le crisi convulsive cloniche fanno parte delle crisi epilettiche \"primitivamente generalizzate\", ovvero, forme di epilessia che si caratterizzano per coinvolgimento di entrambi gli emisferi cerebrali sin dall'inizio della crisi. Poich\u00e9 vi \u00e8 inoltre una compromissione dello stato di coscienza durante la crisi, vengono definite a sintomatologia \"complessa\". Per cui, in definitiva, tali manifestazioni sono crisi epilettiche primitivamente generalizzate e a sintomatologia complessa. La locuzione crisi convulsiva clonica deve essere distinta dalla crisi convulsiva tonica; infatti, mentre la prima \u00e8 caratterizzata da fasi cicliche di contrazione-rilasciamento della muscolatura assiale e degli arti (quadro tipico della sindrome di Janz), la seconda \u00e8 caratterizzata da ipertono muscolare, senza caduta di tensione fino al termine della crisi.\nL'identificazione di questi due quadri \u00e8 necessaria al fine di distinguerli dalle crisi di grande male o crisi tonico-cloniche. Come dice il nome, queste ultime sono caratterizzate sia da una fase tonica che da una seguente fase clonica. Nel caso della crisi convulsiva tonica verr\u00e0 a mancare la fase clonica; viceversa, nel caso della crisi convulsiva clonica verr\u00e0 a mancare la fase tonica."}
{"id": "2963055", "revid": "204391", "url": "https://it.wikipedia.org/wiki?curid=2963055", "title": "Crisi di piccolo male", "text": ""}
{"id": "2963056", "revid": "484362", "url": "https://it.wikipedia.org/wiki?curid=2963056", "title": "Abila (monte)", "text": ""}
{"id": "2963060", "revid": "767487", "url": "https://it.wikipedia.org/wiki?curid=2963060", "title": "Roy Andersson (calciatore)", "text": "\u00c8 padre di Patrik e Daniel Andersson, anch'essi divenuti calciatori con presenze in Nazionale.\nCarriera.\nHa legato la sua carriera al giocandovi 15 stagioni (dal 1968 al 1983) per un totale di 327 presenze e 21 reti. Tra i trofei vinti dal giocatore figurano cinque edizioni della Allsvenskan e un Guldbollen nel 1977. Conta 20 presenze in nazionale tra il 1974 e il 1978, prendendo parte alla rosa dei convocati del ."}
{"id": "2963064", "revid": "200154", "url": "https://it.wikipedia.org/wiki?curid=2963064", "title": "Farmaci antiepilettici", "text": ""}
{"id": "2963065", "revid": "289648", "url": "https://it.wikipedia.org/wiki?curid=2963065", "title": "Idrossizina", "text": ""}
{"id": "2963067", "revid": "1003787", "url": "https://it.wikipedia.org/wiki?curid=2963067", "title": "Cameron Wurf", "text": " Dopo aver partecipato come canottiere ai Giochi olimpici di Atene 2004, \u00e8 divenuto un ciclista professionista con caratteristiche di passista e cronoman; attualmente milita nel team Ineos Grenadiers.\nCarriera.\nIl canottaggio e l'approccio al ciclismo.\nLa sua carriera sportiva inizia col canottaggio. Diventato membro del Lindisfarne Rowing Club e poi della Nazionale australiana di canottaggio, nel 2003 ottiene il titolo campione del mondo Under-23 a Belgrado nel quattro senza pesi leggeri. Questo successo gli apre le porte per la partecipazione ai Giochi olimpici di Atene, nel 2004, in occasione dei quali, in barca con George Jelbart, si classifica sedicesimo nel due di coppia pesi leggeri.\nNel 2006, a causa di una tendinite che gli impone un temporaneo stop, si cimenta nel ciclismo e nel gennaio 2007, in rappresentanza del Tasmanian Institute of Sport (TIS), partecipa ai campionati australiani nella prova a cronometro Elite classificandosi quarto; pochi mesi dopo, nella gara nazionale in linea, ottenne la 16\u00aa piazza. Abbandonato definitivamente il canottaggio, si aggiudica la medaglia d'oro ai Campionati oceaniani nella prova a cronometro Elite, oltre a classificarsi sesto nella prova in linea.\nProfessionismo.\nMesso sotto contratto, per il 2007, dalla squadra statunitense Priority Health-Bissell, vince la Chrono Champenois a B\u00e9theny, in Francia. A pochi mesi dal debutto nel ciclismo professionistico viene selezionato per rappresentare la nazionale australiana ai campionati mondiali su strada di Stoccarda, classificandosi 31\u00ba nella prova a cronometro.\nNel 2008 viene dapprima ingaggiato dalla Cinelli-OPD, poi a maggio passa al Team Volksbank, squadra austriaca, e vince il Grosser Preis der GU 8 Gemeinden. Nel 2009, con la maglia della Fuji-Servetto, squadra UCI ProTour, inizia le sue prime esperienze nel ciclismo che conta, partecipando tra le altre al Crit\u00e9rium du Dauphin\u00e9 Lib\u00e9r\u00e9 e alla Volta Ciclista a Catalunya. Nonostante qualche acciacco fisico, per la seconda volta viene convocato in nazionale per partecipare ai campionati mondiali su strada, a Mendrisio, in occasione dei quali prende parte alla prova contro il tempo piazzandosi 53\u00ba.\nNel 2010 viene ingaggiato dalla Androni Giocattoli, la squadra di Gianni Savio; esordisce a febbraio nel Gran Premio dell'Insubria e si fa subito notare al Gran Premio di Lugano. In maggio partecipa quindi al suo primo Giro d'Italia, a sostegno del capitano Michele Scarponi, e alla fine si classifica 77\u00ba. Il 6 settembre 2010 Ivan Basso annuncia non ufficialmente, in un'intervista concessa alla \"Gazzetta dello Sport\", il trasferimento di Wurf alla Liquigas-Doimo per la stagione 2011: l'ufficialit\u00e0 arriva il 13 ottobre seguente. Ma la stagione 2011 \u00e8 per Wurf opaca, e segnata da diversi infortuni: l'australiano non va oltre un quinto posto al Giro di Turchia. Al termine dell'anno non viene perci\u00f2 confermato dalla Liquigas.\nNel gennaio 2012 partecipa ai campionati australiani nella prova a cronometro Elite e si mette di nuovo in luce classificandosi sesto; anche grazie a questo risultato ottiene un nuovo ingaggio, questa volta alla Champion System, squadra Professional Continental cinese. Nel prosieguo di stagione \u00e8 settimo al Tour of Japan e secondo al Tour of Qinghai Lake, battuto dal solo Hossein Alizadeh.\nNel 2016 fa il suo debutto nel triathlon professionistico. Detiene il record della frazioni ciclistica a Kona, sede dei campionati mondiali del circuito Ironman."}
{"id": "2963070", "revid": "79968", "url": "https://it.wikipedia.org/wiki?curid=2963070", "title": "Poser", "text": "Il termine poser \u00e8 un epiteto usato in alcune sottoculture per indicare una persona che non appartiene a un certo movimento, ma perlopi\u00f9 finge di farne parte, per esempio vestendosi secondo i canoni dati da quel movimento senza conoscerlo realmente, in genere allo scopo di ottenere accettazione sociale.\nSeppur nell'uso comune questa parola abbia adottato molteplici significati, anche interpretabili, essa nasce per descrivere in origine l'attitudine di particolari individui, spesso presunti esponenti di un movimento, attenti al look, ed impegnati solo nell'apparire e nel mettersi in mostra pur non conoscendo il significato di quel tipo di look. La parola \"poser\" in inglese significa appunto \"persona che posa\". Tra gli svariati significati della parola, questa pu\u00f2 intendere ad esempio una persona che posa per uno scultore o un pittore, ma anche una persona che finge o crede di essere qualcosa che realmente non \u00e8. Il termine viene usato anche a livello popolare dagli ascoltatori di musica heavy metal (comunemente definiti \"metallari\") per indicare gli ascoltatori meno informati ritenenti s\u00e9 stessi come degli esperti del genere. Durante la seconda met\u00e0 degli anni '80 il termine \u00e8 stato utilizzato in maniera denigratoria dagli appartenenti alla sottocultura del thrash metal per riferirsi ai musicisti e agli ascoltatori di musica glam metal.\nCaratteristiche.\nL'atteggiamento del \"poser\" si caratterizzerebbe quindi come gli aspetti pi\u00f9 caratteristici del gruppo a cui desidera aderire, ad esempio il disprezzo per le altre sottoculture, l'abbigliamento particolarmente appariscente, l'ascolto esclusivo di musica a cui la sottocultura \u00e8 legata, l'ostentazione delle proprie conoscenze sulla sottocultura, nonostante esse siano sbagliate e frammentarie, l'adozione di idee politiche e sistemi di valori dominanti all'interno del gruppo pur non condividendone gli ideali."}
{"id": "2963081", "revid": "1048993", "url": "https://it.wikipedia.org/wiki?curid=2963081", "title": "Federica Nargi", "text": "Biografia.\nNata a Roma da Claudio e Concetta, originari rispettivamente di Castelvetere sul Calore (AV) e Boscoreale (NA), dopo aver frequentato sin dall'infanzia una scuola di danza ed aver partecipato a vari concorsi di bellezza, nel 2007 si classific\u00f2 all'undicesimo posto a \"Miss Italia\" dopo aver vinto prima la fascia di \"Miss Roma\" e poi il titolo nazionale di \"Miss Cotonella\". Nell'estate 2008 la Nargi ha partecipato, nella categoria more, a \"Veline\" su Canale 5, e vinse la finale del 18 settembre in coppia con la bionda Costanza Caracciolo: le due showgirl citate furono le veline di \"Striscia la notizia\" per quattro edizioni consecutive dal 22 settembre 2008 al 10 giugno 2012 (per un totale di 885 puntate); nelle stagioni 2010-2011 e 2011-2012, questa coppia di veline ha presentato \"Le nuove mostre\", show comico di La 5 ideato da Antonio Ricci. Nell'estate 2011 la Nargi ha debuttato al cinema recitando nel film di Massimo Morini \"Capitan Basilico 2 - I Fantastici 4+4\".\nNell'estate 2012 la Nargi divenne modella e testimonial della casa di moda \"Koralline\" per le due campagne pubblicitarie della \"stagione autunno-inverno 2012-2013\". Nell'autunno 2012 partecip\u00f2 alla prima edizione del reality show di Rai 2 \"Pechino Express\" nella squadra-tandem \"Le Veline\" insieme a Costanza Caracciolo. Nel dicembre 2012 la Nargi \u00e8 stata, in coppia con Costanza Caracciolo, una delle concorrenti del talent show culinario \"Cuochi e Fiamme Celebrities\" in onda su LA7d e condotto da Simone Rugiati. Nell'inverno 2013 la Nargi divenne modella e testimonial della casa di moda \"Koralline\" per le campagne pubblicitarie della \"stagione primaverile 2013\", \u00e8 stata una delle concorrenti-vip del nuovo game show di Rai 1 \"Red or Black? - Tutto o niente,\" e divenne, insieme a Costanza Caracciolo e Francesca Fioretti, una delle testimonial per una linea di borse della casa di moda Yamamay. Nella primavera 2013 la Nargi \u00e8 stata modella e testimonial della casa di moda \"Golden Point\" per le campagne pubblicitarie della \"stagione estiva 2013\", ha partecipato, insieme a Melissa Satta, all'evento di Italia 1 \"Forever Together Summer Show\" come modella di Calzedonia, e ha presentato, insieme a Paolo Ruffini e Fiammetta Cicogna, lo show comico \"Colorado ... a rotazione!\" in onda su Italia 1. In seguito il duo Ruffini-Nargi present\u00f2, con Gianluca Fubelli, \"Colorado\" nell'autunno 2017.\nNel giugno 2013 sfil\u00f2 al \"Glamour Live Show\" di Milano per le collezioni di \"Hip Hop\", \"T\u00e8r de Caract\u00e8re\" e \"Golden Point\", tre case di moda di cui fu modella e testimonial insieme ad Alessia Tedeschi; sempre per \"Golden Point\", \u00e8 stata la protagonista dei \"cataloghi mare\" dell'estate 2013 e dei cataloghi della \"stagione autunno-inverno 2013-2014\". Nel settembre 2013 conduce insieme a Niccol\u00f2 Torielli lo show di Rai 2 \"Facciamo pace\". Nel novembre 2013 debutt\u00f2 a teatro perch\u00e9 recit\u00f2, accanto a Roberta Giarrusso e Gabriele Cirilli, nello spettacolo \"Lui e Lei - Istruzioni per la coppia\" diretto da Federico Moccia. Nella primavera 2014 \u00e8 stata una delle concorrenti della prima edizione del talent show di Rai 1 \"Si pu\u00f2 fare!\" in cui ha ottenuto il secondo posto. Dopo aver preso parte nel 2013 alle riprese del videoclip musicale \"Heroes\" di Ben Dj, nel gennaio 2015 fu la protagonista del videoclip \"Il bello d'esser brutti\" di J-Ax. Nel settembre 2015 ha preso parte alla prima edizione del nuovo programma comico di prima serata \"Stasera tutto \u00e8 possibile\" condotto da Amadeus su Rai 2. Nella stagione 2015-2016 \u00e8 la conduttrice di \"Premium Magazine\", un rotocalco televisivo riadattato per i canali digitale di Mediaset Premium simile al pi\u00f9 noto \"Verissimo\".\nNel 2016 partecipa, con Adua Del Vesco e Claudia Cardinale, alle riprese della fiction di Canale 5 \"Il bello delle donne... alcuni anni dopo\" con il ruolo di Scilla Manfridi: la fiction \u00e8 andata in onda nell'inverno 2017 in prime time. Nel maggio 2015 la Nargi \u00e8 diventata modella e testimonial della linea di costumi \"Goldenpoint Swimwear\". Nel settembre 2015 \u00e8 diventata modella e testimonial della linea di vestiti \"Follow Us\" (per questa linea aveva gi\u00e0 posato nel 2014). Nel maggio 2015 \u00e8 diventata modella e testimonial della linea di costumi \"Goldenpoint Bikini\" (in precedenza la Nargi aveva gi\u00e0 posato per la stessa azienda, precisamente per la linea intimo \"Goldenpoint\" autunno-inverno 2013-2014).\nTra l'inverno e la primavera 2015 la Nargi \u00e8 diventata, insieme a Irene Colzi e Annalisa, modella e testimonial della linea dei prodotti per capelli \"The Secret Beauty\" di Irene Greco e in seguito la Nargi \u00e8 diventata modella e testimional per la \"Garnier\". Dopo aver sfilato per la \"Linea Beachwear 2015\" di \"Goldenpoint\", nell'estate 2015 la Nargi \u00e8 quindi diventata modella e testimonial: della \"Philippe Matignon Beachwear Collection 2015 by Goldenpoint\" e della \"SiSi Beachwear Collection 2015 for Goldenpoint\" e della \"GoldenLady Beachwear Collection 2015 for Goldenpoint\". Nell'autunno 2015 \u00e8 diventata modella e testimonial della collezione collant di \"Goldenpoint &amp; HUE 2015/2016\".\nNell'estate 2015 e nell'autunno 2015 la Nargi \u00e8 diventata modella e testimonial della collezione FW15 di \"Follow Us\", quindi nel gennaio 2016 ha rappresentato questo brand al Pitti Uomo. Dopo aver posato per la copertina di \"Lampoon Magazine\", nella primavera 2016 la Nargi \u00e8 diventata modella e testimonial (al posto di Elena Santarelli) per la collezione primavera/estate 2016 di Sandro Ferrone; nello stesso periodo \u00e8 diventata modella e testimonial della collezione primavera/estate 2016 di \"Follow Us\" e quindi la Nargi (insieme ad Alessandro Matri) ha posato come testimonial dei per la collezione primavera-estate 2016 dei vestiti di \"U.S. Polo Assn\". Nell'inverno 2017 la Nargi ha rappresentato il brand di vestiti \"Mizuno\" al Pitti Uomo. Nella primavera 2017 la Nargi \u00e8 diventata modella e testimonial per la campagna pubblicitaria televisiva dei climatizzatori \"WindFree\" di Samsung.\nDopo aver partecipato (insieme ad Alessandro Matri) al talk show \"E poi c'\u00e8 Cattelan\" condotto da Alessandro Cattelan in seconda serata su Sky Uno, nella primavera 2017 la Nargi \u00e8 diventata modella e testimonial dei cosmetici \"Hino\" e ha partecipato al game show musicale \"Bring the Noise\" condotto da Alvin su Italia 1; nello stesso periodo la Nargi \u00e8 diventata modella e testimonial per il brand di vestiti \"Supertokio\". Nell'ottobre 2017 ha partecipato come guest-star al programma di Italia 1 \"Big Show\" condotto da Andrea Pucci. Nel febbraio 2018 viene scelta come testimonial degli occhiali \"Foreyever\", in sostituzione di Bel\u00e9n Rodr\u00edguez.\nNel 2021 partecipa alla trasmissione \"Tale e quale show\" condotta da Carlo Conti.\nVita privata.\nDal marzo 2009 \u00e8 fidanzata con Alessandro Matri, con il quale ha avuto due figlie: Sofia, nata il 26 settembre 2016 e Beatrice, nata il 16 marzo 2019."}
{"id": "2963088", "revid": "125741011", "url": "https://it.wikipedia.org/wiki?curid=2963088", "title": "Costanza Caracciolo", "text": "Biografia.\nAttivit\u00e0 artistica.\nHa frequentato sin da piccola una scuola di danza, ha partecipato all'edizione 2007 del concorso di bellezza \"Fotomodella dell'anno\" classificandosi seconda, nel giugno 2008 si \u00e8 diplomata al liceo classico. Nell'estate 2008 ha partecipato, per la categoria bionde, al programma di Canale 5 \"Veline\", vincendo la finalissima del 18 settembre in tandem con la mora Federica Nargi e, quindi, le due showgirl sono state per quattro edizioni consecutive (dal 22 settembre 2008 al 10 giugno 2012, per un totale di 885 puntate) le veline di \"Striscia la notizia\", quindi nelle stagioni 2010-2011 e 2011-2012 hanno condotto il programma di La5 \"Le nuove mostre\". Nell'estate 2011 debutt\u00f2, insieme a Federica Nargi, come attrice di cinema recitando nel film \"Capitan Basilico 2 - I Fantastici 4+4\" di Massimo Morini. Nell'autunno 2012 partecip\u00f2, in coppia con Federica Nargi per la squadra \"Le veline\", alla prima edizione di \"Pechino Express\", un reality show di Rai 2 in cui hanno ottenuto, nonostante la mancata vittoria, un ottimo riscontro di immagine e di critica.\nNel dicembre 2012 \u00e8 stata una delle concorrenti di \"Cuochi e Fiamme Celebrities\", un talent show culinario di LA7d. Nel marzo 2013 \u00e8 stata una delle concorrenti-vip del game show di Rai 1 \"Red or Black? - Tutto o niente\". Nella primavera 2013 \u00e8 stata, insieme a Francesca Fioretti e Federica Nargi, una delle modelle e testimonial della casa di moda Yamamay. Nell'ottobre 2013 ha partecipato al programma sportivo di Deejay TV \"Gi\u00f9 in 60 secondi\" in cui si \u00e8 lanciata da 4000 metri di altezza. Alla fine del 2013 \u00e8 stata modella e testimonial della \"collezione 2013\" vestiti da sposa dello stilista siciliano Claudio Di Mari e nell'inverno 2014 ha posato per i pigiami \"Venere\". Dal gennaio 2014 al marzo 2015 ha fatto parte del cast fisso del talk show sportivo di Italia 1 \"Tiki Taka - Il calcio \u00e8 il nostro gioco\". Nell'estate 2014 \u00e8 stata \"inviata speciale\" per \"Hit the road man\", un rotocalco televisivo della seconda serata di Canale 5 su modello di \"Nonsolomoda\", in cui saliva a bordo delle navi da crociera MSC per intervistare i personaggi famosi.\nNel luglio 2014 \u00e8 stata modella e testimonial sfilando per la collezione bikini firmata \"NikiB\", quindi divenne madrina del brand di abbigliamento femminile \"Kontatto\" per festeggiare, insieme alle colleghe-madrine Cristina Buccino e Alessia Merz, il primo compleanno dello \"shop\" a Milano. Nel novembre 2014 ha posato per la copertina, e quindi per il relativo servizio fotografico, della rivista \"Maxim\" e divenne testimonial del brand d'acconciatura \"Cotril\" insieme a Giulia Elettra Gorietti e Bel\u00e9n Rodr\u00edguez; in questo periodo, oltre a quanto detto, divenne testimonial e stilista delle \"capsule collection\" firmate da \"Many Malt t-shirt\". Nella primavera 2015 torna su Rai 1 perch\u00e9 prende parte alla seconda edizione del talent show \"Si pu\u00f2 fare!\" come concorrente. Nell'estate 2015 diventa protagonista di NikiB, brand per cui aveva gi\u00e0 sfilato in passato, questa volta per\u00f2 non solo come modella perch\u00e9 Costanza Caracciolo in questa occasione collabora attivamente con il brand di Giorgia Martina Rossi e Sarah Palestrini per creare delle \"capsule collection\" ispirate a delle pietre preziose. Nella stagione televisiva 2015-2016 torna su Rai 2 perch\u00e9 partecipa alla prima edizione del variet\u00e0 \"Fatti unici\", uno spin-off di \"Made in Sud\".\nImpegno sociale.\nAlla fine del 2014 Costanza Caracciolo ha scelto di partecipare e rappresentare il nuovo progetto contro la violenza sulle donne intitolato \"Tat\u00f9 Niente Paura\".\nVita privata.\nIl 18 novembre 2018 diventa mamma di Stella, nata a Milano, avuta insieme al compagno Christian Vieri. Il 18 marzo 2019 la coppia si \u00e8 sposata civilmente in una cerimonia tenutasi ad Affori, storico quartiere di Milano, a villa Litta. Il 25 marzo 2020 nasce la seconda figlia della coppia, Isabel.\nCuriosit\u00e0.\n\u00c8 tifosa dell'."}
{"id": "2963091", "revid": "296365", "url": "https://it.wikipedia.org/wiki?curid=2963091", "title": "Jeanne Dielman, 23, quai du commerce, 1080 Bruxelles", "text": ""}
{"id": "2963103", "revid": "38120", "url": "https://it.wikipedia.org/wiki?curid=2963103", "title": "Hakkaku (Inuyasha)", "text": ""}
{"id": "2963106", "revid": "247222", "url": "https://it.wikipedia.org/wiki?curid=2963106", "title": "Jonathan Binotto", "text": ""}
{"id": "2963108", "revid": "32284205", "url": "https://it.wikipedia.org/wiki?curid=2963108", "title": "Qu\u00e9b\u00e9cois", "text": ""}
{"id": "2963110", "revid": "347132", "url": "https://it.wikipedia.org/wiki?curid=2963110", "title": "Gribaudi", "text": "La Piero Gribaudi Editore, meglio nota come Gribaudi, \u00e8 una casa editrice italiana specializzata inizialmente in libri religiosi e di cultura religiosa.\nStoria.\nLa casa editrice fu fondata a Torino da Piero Gribaudi, scrittore ed editore di ispirazione cattolica. Il primo libro, pubblicato l'11 maggio 1966, \u00e8 una raccolta di testi (tra gli autori Michel Quoist, Louis-Joseph Lebret, C. Lopez, Lelotte, Charles de Foucauld) con il titolo: \"Tutti i figli di Dio hanno le ali. Raccolta di preghiere per la giovent\u00f9.\" Il secondo \u00e8 di Giovanni Barra su \"Mazzolari, un profeta obbediente\", il terzo di Luigi Rosadoni su \"La violenza dei disarmati\", una raccolta di documenti e testimonianze sulla non-violenza cristiana. Il quarto libro \u00e8 di Divo Barsotti su \"La Chiesa e Israele\". E poi libri di David Maria Turoldo, Pierre Benoit, la comunit\u00e0 monastica di Bose, molti altri.\nCinque le collane: \"Biblioteca della giovent\u00f9\", \"Profeti nuovi\", \"Rosso di sera\" (documenti e testimonianze), \"Il chicco di senape\" (problematiche postconciliari), \"La Parola di Dio\".\nNel 1993 fu venduta e la sede fu spostata a Milano. La casa editrice mantiene il nome del fondatore pur non essendo pi\u00f9 di propriet\u00e0 della famiglia Gribaudi. E oltre ai libri religiosi, allarga il campo ad altri settori tra cui il \"business\".\nSi \u00e8 qualificata come grande editore dal 1998 al 2006 pubblicando oltre 50 titoli l'anno.\nNel 2009 Piero Gribaudi, il fondatore, \u00abconoscendo a fondo la pesante inefficienza e insufficienza in Italia in campo bibliografico\u00bb, ha redatto il catalogo storico della casa editrice negli anni da lui diretta (1966-1993) con l'aggiunta di aneddoti editoriali."}
{"id": "2963113", "revid": "171091", "url": "https://it.wikipedia.org/wiki?curid=2963113", "title": "Stazione meteorologica di Courmayeur", "text": ""}
{"id": "2963114", "revid": "1305772", "url": "https://it.wikipedia.org/wiki?curid=2963114", "title": "Notaio (Austria)", "text": "Il notaio in Austria \u00e8 un pubblico ufficiale, nominato dal ministro della Giustizia; i requisiti per la nomina sono la laurea in giurisprudenza, l'espletamento di un periodo di pratica, dapprima presso il Tribunale e poi presso uno studio notarile (in qualit\u00e0 di candidato notaio o di sostituto notaio), ed infine il superamento di un apposito concorso. Il notaio pu\u00f2 esercitare in tutto il territorio della nazione, senza limitazioni di competenza territoriale, tranne quando presta la propria opera nel procedimento successorio di cui si dir\u00e0 in seguito. Nel 2006 vi erano in Austria 473 notai e circa 330 fra candidati notai e sostituti notai. La retribuzione del notaio \u00e8 regolata da tariffe massime , fissate dalla legge e uguali per tutto il territorio nazionale. \u00c8 obbligatoria l'assicurazione del notaio per la responsabilit\u00e0 civile verso terzi .\nCompetenze.\nFra le competenze esclusive del notaio rientra la stesura di atti notarili, di certificazioni legali e di verbali notarili. L'atto notarile \u00e8 obbligatorio per la costituzione e le modifiche di societ\u00e0 di capitali. Il notaio pu\u00f2 inoltre rappresentare le parti nei processi amministrativi e nei procedimenti giudiziali non contenziosi; pu\u00f2 anche assumere il ruolo di arbitro e di conciliatore (extragiudiziale), e, nei procedimenti di esecuzione immobiliare, pu\u00f2 essere incaricato dal Tribunale di seguire le procedure di vendita giudiziale di beni immobili, organizzando e dirigendo l'asta .\nProcedimento successorio.\nQuando si apre una successione \"mortis causa\", la legge austriaca prevede l'avvio di un procedimento giudiziale il quale richiede l'intervento obbligatorio di un notaio, che opera come incaricato del tribunale. In particolare, su ordine della pretura competente, il notaio deve ricevere la notizia del decesso, procedere ai provvedimenti connessi (fra cui la pubblicazione dell'eventuale testamento) e compiere gli altri atti d'ufficio necessari. In tale procedimento, il notaio ha il ruolo di organo giudiziario. Il procedimento si conclude con un'ordinanza del tribunale che trasferisce agli eredi la propriet\u00e0 dell'asse ereditario e li immette nel possesso dei beni ereditari; quando nell'asse ereditario sono presenti beni immobili, il notaio ha il compito di controllare ed eventualmente provvedere affinch\u00e9 i risultati del procedimento successorio siano trascritti nei libri fondiari .\nTrasferimenti immobiliari.\nL'atto di compravendita immobiliare non deve necessariamente essere un atto pubblico notarile . Nel sistema austriaco, il trasferimento per atto tra vivi della propriet\u00e0 di beni immobili si perfeziona solo con la trascrizione dell'atto nei libri fondiari; pertanto l'atto di compravendita non contiene il trasferimento ipso facto della propriet\u00e0, bens\u00ec solamente l'obbligo da parte del venditore a trasferire la propriet\u00e0 all'acquirente .\nLa trascrizione nei libri fondiari (intavolazione), a sua volta, \u00e8 disposta dal giudice tavolare alla fine di un procedimento istruttorio che prevede il controllo, da parte del giudice, della legalit\u00e0 dell'atto da trascrivere (in ordine alla capacit\u00e0 e alla legittimazione delle parti, alla regolarit\u00e0 formale dei documenti prodotti, alla validit\u00e0 sostanziale dell'atto) .\nCostituisce titolo idoneo all'intavolazione anche la scrittura privata (come in Italia), autenticata da un notaio o dal tribunale; in questo caso, la legge austriaca prevede che il notaio debba limitarsi ad attestare l'autenticit\u00e0 delle firme della scrittura privata; gli \u00e8 invece espressamente vietato esercitare alcun controllo di legalit\u00e0 della scrittura stessa; nel sistema austriaco, diversamente da quanto avviene in Italia, tale controllo \u00e8 esercitato non dal notaio, bens\u00ec dal giudice tavolare in sede di procedimento per l'intavolazione \nTale sistema era ovviamente in vigore nei territori ex austriaci annessi all'Italia e tuttora nei territori annessi nel 1918 vige il sistema tavolare, anche se \u00e8 solo il notaio in Italia che pu\u00f2 autenticare l'atto di compravendita. Nel 2004 la corte d'appello di Bolzano con sentenza numero 38 ha dichiarato valida ai fini della procedura tavolare, una scrittura privata autenticata proveniente dall'austria. Ci\u00f2 \u00e8 possibile grazie all'esenzione dal deposito presso un notaio italiano dei documenti austriaci prevista dalla legge 30/1997, relativamente alle scritture private autenticate in Austria.\nPoich\u00e9 l'acquisto della propriet\u00e0 da parte dell'acquirente non \u00e8 certo fino a quando non \u00e8 si concluso favorevolmente il procedimento giudiziale per l'intavolazione, in Austria, come prassi, l'acquirente deposita presso un fiduciario il prezzo dell'acquisto, e il venditore lo riscuote dal fiduciario stesso solamente quando si \u00e8 verificato il buon esito della intavolazione. L'intera procedura ha una durata media di due o tre mesi ."}
{"id": "2963116", "revid": "1924342", "url": "https://it.wikipedia.org/wiki?curid=2963116", "title": "Die Tageszeitung", "text": "Die Tageszeitung \u00e8 un quotidiano in lingua tedesca, stampato a Berlino.\nStoria.\nFondato nel 1978 da una cooperativa di Berlino Ovest, inizialmente fu un quotidiano locale indipendente di estrema sinistra. Al suo interno la rubrica \"Futuro\" si occupa prevalentemente dei problemi legati agli effetti climatici, dando risalto alle notizie degli ultimi avvenimenti internazionali. Un'altra pagina, molto articolata e seguita con interesse dai lettori, \u00e8 quella dedicata alle ingiustizie sociali.\nStruttura editoriale.\nLa struttura editoriale del giornale \u00e8 gestita dagli stessi lavoratori, che eleggono il consiglio di amministrazione. Il consiglio ha il compito di eleggere il capo della redazione, vice capo di redazione, capigruppo. La struttura comprende l'edizione online del giornale, diretta dal giornalista Timo Hoffman ed il blog diretto da Mathias Brockers, giornalisti molto conosciuti in Germania. Nel 2009, con l'apertura di nuove redazioni, il giornale \u00e8 letto in Renania settentrionale - Vestfalia, Amburgo e Brema.\nLe Monde diplomatique.\n\"Le Monde diplomatique\" \u00e8 un supplemento settimanale del \"Die Tageszeitung\", in edizione tedesca.\nI dati economici.\nDal 1994 il giornale conta circa novemila soci, duecentocinquanta dipendenti e trentadue corrispondenti tra esteri ed interno, ed ha una tiratura di circa settantamila copie. La cooperativa ha un capitale sociale di nove milioni di euro. I soci, a oggi, sono novemila."}
{"id": "2963119", "revid": "339392", "url": "https://it.wikipedia.org/wiki?curid=2963119", "title": "Hakushin", "text": ""}
{"id": "2963120", "revid": "339392", "url": "https://it.wikipedia.org/wiki?curid=2963120", "title": "Byakuya dei Miraggi", "text": ""}
{"id": "2963121", "revid": "339392", "url": "https://it.wikipedia.org/wiki?curid=2963121", "title": "Magatsuhi", "text": ""}
{"id": "2963124", "revid": "339392", "url": "https://it.wikipedia.org/wiki?curid=2963124", "title": "Renkotsu", "text": ""}
{"id": "2963125", "revid": "339392", "url": "https://it.wikipedia.org/wiki?curid=2963125", "title": "Jakotsu", "text": ""}
{"id": "2963126", "revid": "339392", "url": "https://it.wikipedia.org/wiki?curid=2963126", "title": "Mukotsu", "text": ""}
{"id": "2963129", "revid": "1305772", "url": "https://it.wikipedia.org/wiki?curid=2963129", "title": "Privol\u017eskij rajon", "text": "Privol\u017eskij rajon "}
{"id": "2963130", "revid": "110157", "url": "https://it.wikipedia.org/wiki?curid=2963130", "title": "Privol\u017eskij rajon (Oblast' di Astrachan')", "text": "Il Privol\u017eskij rajon () \u00e8 un rajon dell'Oblast' di Astrachan', nella Russia europea; il capoluogo \u00e8 Na\u010dalovo. Istituito nel 1980, ricopre una superficie di 840,49 chilometri quadrati ed ospita una popolazione di circa 43.000 abitanti."}
{"id": "2963131", "revid": "767487", "url": "https://it.wikipedia.org/wiki?curid=2963131", "title": "Privol\u017eskij rajon (Oblast' di Ivanovo)", "text": "Il Privol\u017eskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Privol\u017esk, fra gli altri centri abitati si ricorda Pl\u00ebs. Istituito nel 1983, il rajon ricopre una superficie di 600 chilometri quadrati ed ospita una popolazione di circa 29.000 abitanti."}
{"id": "2963133", "revid": "834", "url": "https://it.wikipedia.org/wiki?curid=2963133", "title": "J.A. Martin photographe", "text": ""}
{"id": "2963134", "revid": "1745361", "url": "https://it.wikipedia.org/wiki?curid=2963134", "title": "Cartina", "text": ""}
{"id": "2963135", "revid": "376939", "url": "https://it.wikipedia.org/wiki?curid=2963135", "title": "A Walk on the Moon", "text": ""}
{"id": "2963137", "revid": "834", "url": "https://it.wikipedia.org/wiki?curid=2963137", "title": "L'\u00c2ge des t\u00e9n\u00e8bres", "text": ""}
{"id": "2963138", "revid": "834", "url": "https://it.wikipedia.org/wiki?curid=2963138", "title": "An Angel at My Table", "text": ""}
{"id": "2963139", "revid": "834", "url": "https://it.wikipedia.org/wiki?curid=2963139", "title": "Attack of the Sabretooth", "text": ""}
{"id": "2963140", "revid": "834", "url": "https://it.wikipedia.org/wiki?curid=2963140", "title": "Rabbit-Proof Fence", "text": ""}
{"id": "2963141", "revid": "1305772", "url": "https://it.wikipedia.org/wiki?curid=2963141", "title": "Privol\u017eskij", "text": "Privol\u017eskij , letteralmente \"presso il Volga\", indica"}
{"id": "2963142", "revid": "339392", "url": "https://it.wikipedia.org/wiki?curid=2963142", "title": "Privol\u017eskij federal'nyj okrug", "text": ""}
{"id": "2963144", "revid": "834", "url": "https://it.wikipedia.org/wiki?curid=2963144", "title": "Romper Stomper", "text": ""}
{"id": "2963148", "revid": "767487", "url": "https://it.wikipedia.org/wiki?curid=2963148", "title": "Ophrys argolica biscutella", "text": "Ophrys argolica\" subsp. \"biscutella \u00e8 una pianta erbacea spontanea in Italia, appartenente alla famiglia delle Orchidacee.\nEtimologia.\nIl nome generico (\"Ophrys\"), secondo quanto scrive lo scrittore romano Plinio il Vecchio (23 \u2013 79), deriva da un'antica parola greca \u201c\u03bf\u03c6\u03c1\u03cd\u03c2\u201d e significa \u201csopracciglio\u201d. Gli antichi (scrive sempre il naturalista latino) usavano appunto questa pianta per produrre una tintura per colorare le sopracciglia. Pu\u00f2 essere per\u00f2 che il vero significato derivi molto pi\u00f9 semplicemente dalla forma delle lacinie interne del perigonio, oppure dalla pelosit\u00e0 del labello (carattere molto pi\u00f9 evidente del primo).\n&lt;br&gt;\nIl primo nome specifico (\"argolica\") si riferisce ad una regione greca (l'Argolide) del Peloponneso, luogo dei primi ritrovamenti di questa orchidea; il secondo nome specifico (\"biscutella\" = due piccoli scudi \u2013 in latino) deriva dalla forma del disegno centrale del labello.\nDescrizione.\n\u00c8 una pianta erbacea alta da 15 a 30\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nSono presenti sia foglie radicali formanti una rosetta basale, che foglie cauline del tipo amplessicaule. La forma delle foglie \u00e8 pi\u00f9 o meno ovato-lanceolata. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). \nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con 3 \u2013 8 fiori. Questi ultimi sono posti alle ascelle di brattee a forma lanceolata; sono lunghe mediamente come l'ovario. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula deiscente: a maturit\u00e0 la capsula si divide lungo la circonferenza per lasciare uscire i semi. I semi sono numerosi, molto minuti e piatti. Sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nTassonomia.\nSinonimi.\nQuesta entit\u00e0 ha avuto nel tempo diverse nomenclature:\nSpecie simili.\nTutte le orchidee del genere \"Ophrys\" ad una prima occhiata sono molto simili tra di loro. L'elemento pi\u00f9 distintivo \u00e8 la forma (e il disegno) del labello. Di seguito sono elencate alcune orchidee con il labello abbastanza simile:\nDel gruppo \"argolica\" (la specie nominale non \u00e8 presente in Italia) fa parte un'altra sottospecie:\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2963157", "revid": "380654", "url": "https://it.wikipedia.org/wiki?curid=2963157", "title": "Il sogno americano dei Jordache", "text": ""}
{"id": "2963164", "revid": "122733437", "url": "https://it.wikipedia.org/wiki?curid=2963164", "title": "Svetoslav Todorov", "text": ""}
{"id": "2963172", "revid": "1870933", "url": "https://it.wikipedia.org/wiki?curid=2963172", "title": "Georgi Milanov", "text": "Biografia.\n\u00c8 il fratello gemello ed ex compagno di squadra di Iliya Milanov\nCarriera.\nDopo aver giocato dal 2009 al 2013 nel Liteks Love\u010d (club con cui ha esordito nel campionato bulgaro), nel luglio 2013 il giocatore si trasferisce al CSKA Mosca."}
{"id": "2963174", "revid": "7336", "url": "https://it.wikipedia.org/wiki?curid=2963174", "title": "Aculeati", "text": ""}
{"id": "2963175", "revid": "624525", "url": "https://it.wikipedia.org/wiki?curid=2963175", "title": "Addizionatrice", "text": ""}
{"id": "2963177", "revid": "1310927", "url": "https://it.wikipedia.org/wiki?curid=2963177", "title": "Ilija Milanov", "text": "Biografia.\n\u00c8 fratello gemello del calciatore Georgi Milanov."}
{"id": "2963186", "revid": "599013", "url": "https://it.wikipedia.org/wiki?curid=2963186", "title": "Giancarlo Raffaeli", "text": "Carriera.\nTerzino, cresciuto calcisticamente nella squadra della sua citt\u00e0, il Foligno, con cui disputa quattro campionati di Serie D, dopo un anno all' sempre in quarta serie, nel 1973 viene acquistato dal con cui disputa tre stagioni nel ruolo di terzino sinistro, centrando nella stagione 1974-1975 la prima storica promozione degli umbri in Serie A, e disputando poi anche il campionato di massima serie 1975-1976.\nDurante il periodo trascorso a Perugia \u00e8 noto anche per l'impegno politico: iscritto al PCI, stringe amicizia col compagno di squadra Paolo Sollier, anch'esso politicamente schierato a sinistra.\nNel 1976 viene ceduto, con Sollier, al , con cui disputa tre campionati di Serie B, fino alla retrocessione della stagione 1978-1979.\nScende quindi in Serie C2 per disputare la stagione 1979-1980 con l'Igea Virtus, con cui chiude la carriera.\nIn carriera ha collezionato complessivamente 21 presenze in Serie A e 142 in Serie B, senza mai andare a segno nelle due massime categorie calcistiche nazionali."}
{"id": "2963195", "revid": "256896", "url": "https://it.wikipedia.org/wiki?curid=2963195", "title": "Giommaria Angioy", "text": ""}
{"id": "2963199", "revid": "599013", "url": "https://it.wikipedia.org/wiki?curid=2963199", "title": "Plamen Venelinov Nikolov", "text": ""}
{"id": "2963203", "revid": "1305772", "url": "https://it.wikipedia.org/wiki?curid=2963203", "title": "Crisi di assenza", "text": ""}
{"id": "2963204", "revid": "1543377", "url": "https://it.wikipedia.org/wiki?curid=2963204", "title": "Campionati europei giovanili di nuoto 1984", "text": "Gli XI Campionati europei giovanili di nuoto e tuffi si sono disputati a Lussemburgo dal 26 luglio al 29 luglio 1984.\nHanno partecipato alla manifestazione le federazioni iscritte alla LEN; questi i criteri di ammissione:"}
{"id": "2963205", "revid": "511129", "url": "https://it.wikipedia.org/wiki?curid=2963205", "title": "Business aperto", "text": ""}
{"id": "2963206", "revid": "511129", "url": "https://it.wikipedia.org/wiki?curid=2963206", "title": "Business open", "text": ""}
{"id": "2963207", "revid": "599013", "url": "https://it.wikipedia.org/wiki?curid=2963207", "title": "Ivelin Popov", "text": "Carriera.\nClub.\nInizia nelle giovanili del e del e nel 2005 si allena per cinque mesi con il vivaio del . Tornato in patria, in un torneo a Beroe \u00e8 notato dagli scout del , squadra con cui firma il primo contratto da professionista nel dicembre 2005. Nel 2005-2006 esordisce nelle coppe europee, in occasione dell'andata dei sedicesimi di finale di Coppa UEFA contro lo . Debutta anche in campionato, il 12 marzo 2006 contro il . La prima rete la realizza il 9 aprile seguente contro il , nella vittoria per 3-1. Con il club di Love\u010d gioca per cinque stagioni, assommando 123 presenze e 28 gol in tutte le competizioni. Vince un campionato bulgaro (2009-2010, annata in cui \u00e8 eletto miglior giocatore della massima serie bulgara), due Coppe di Bulgaria e una Supercoppa di Bulgaria.\nIl 19 agosto 2010 il Liteks annuncia di averlo ceduto al , ma il presidente del club inglese Williams smentisce la conclusione dell'affare. Il 31 agosto la trattativa salta definitivamente, in quanto al giocatore viene negato il permesso di lavoro. Qualche settimana dopo si trasferisce al , squadra turca in cui milita per due anni, totalizzando 73 presenze e 12 gol.\nNel 2012 si accasa al , squadra russa, con contratto triennale. Nella prima stagione con il club realizza 9 gol stagionali, risultando il migliore marcatore del Kuban' insieme a Aras \u00d6zbiliz e contribuendo al quinto posto finale in Prem'er-Liga. Nel 2013-2014 \u00e8 nominato capitano della squadra e fornisce in totale 6 gol e 12 assist, record stagionale per la categoria condiviso con Danny dello . Nel 2014-2015 realizza 5 gol. Conclude la propria esperienza al Kuban' con 95 presenze e 23 gol. Il 3 giugno 2015 si accasa allo per 7 milioni di euro. Eletto Calciatore bulgaro dell'anno nel 2015 e nel 2016, nel 2016-2017 si aggiudica il suo primo trofeo russo, il campionato, seguito dalla Supercoppa di Russia vinta nel 2017.\nIl 12 gennaio 2018, dopo 13 presenze con lo Spartak, \u00e8 ceduto in prestito per qualche mese al . Segna al debutto con la nuova maglia, il 2 marzo 2018 sul campo dell' (1-1). Alla fine saranno 4 i gol in 9 presenze con la squadra di Kazan'. Rientrato allo Spartak nell'estate del 2018, colleziona 13 presenze in campionato e il 24 gennaio 2019 viene ceduto a titotlo definitivo al , con cui firma un contratto di due anni e mezzo. Il 23 agosto 2020 si trasferisce al nell'ambito di uno scambio con Dmitrij Poloz."}
{"id": "2963212", "revid": "1762097", "url": "https://it.wikipedia.org/wiki?curid=2963212", "title": "Angelo Pisani", "text": ""}
{"id": "2963213", "revid": "1705737", "url": "https://it.wikipedia.org/wiki?curid=2963213", "title": "Collezione d'arte dell'ONU", "text": "La collezione d'arte dell'ONU \u00e8 una raccolta di opere d'arte donate dagli Stati membri, da associazioni o da singole persone, all'organizzazione stessa. La collezione comprende: dipinti, sculture, arazzi e mosaici.\nConsegna da parte di Stati membri.\nVi \u00e8 un protocollo particolare da rispettare per la consegna di doni da parte degli Stati membri all'ONU. Chi cura tale procedura \u00e8 l'ufficio protocollo dell'ONU stesso. Teoricamente ciascuno stato membro pu\u00f2 donare solo un'opera d'arte e la stessa nazione \u00e8 responsabile della collocazione e dell'installazione della stessa.\nOpere.\nLe opere d'arte donate dagli stati membri hanno il significato di rappresentare i valori fondanti dell'ONU.\nVetrata di Chagall.\nNel 1964, per commemorare la figura di Dag Hammarskj\u00f6ld, l'artista Marc Chagal e lo staff dell'ONU stesso, don\u00f2 all'organizzazione una vetrata che rappresenta l'amore e la pace.\nMosaico di Norman Rockwell.\nNel 1985 la first lady Nancy Reagan, a nome degli Stati Uniti, don\u00f2 all'ONU questo mosaico in occasione del 40\u00ba anniversario della propria fondazione. La \"Regola d'oro\" \u00e8 stata creata da mosaicisti veneziani, su un disegno di Norman Rockwell. L'opera rappresenta diverse persone, di origini, religione e provenienza diversa, impartire la regola \"Non fare agli altri quello che non vorresti fosse fatto a te\".\nCampana della pace giapponese.\nUna campana della pace giapponese \u00e8 stata donata dal Giappone all'organizzazione nel 1954. Questa viene fatta suonare due volte l'anno: il primo giorno di primavera e il giorno di apertura della sessione annuale dell'assemblea generale. La campana viene anche suonata in occasioni speciali, quali il 4 ottobre 1966 per ricordare la visita di Papa Paolo VI avvenuta l'anno prima e il 21 settembre 2006 per la giornata internazionale della pace.\nStatua delle Spade in vomeri.\nNel 1959 venne donata dall'Unione Sovietica una statua bronzea con il messaggio \"trasformiamo le nostre spade in vomeri\". L'opera \u00e8 stata realizzata da Evgeniy Vuchetich per rappresentare il desiderio degli uomini di trasformare mezzi di distruzione, quali le armi, in strumenti di pace.\nConservazione delle opere.\nL'ONU ha istituito un apposito ufficio volto alla cura e alla conservazione delle opere donate. Per raggiungere tali obiettivi l'ONU \u00e8 supportata anche dalla \"Maecenas World Patrimony Foundation\": una fondazione creata anche per raccogliere i fondi necessari per tali scopi."}
{"id": "2963215", "revid": "1573940", "url": "https://it.wikipedia.org/wiki?curid=2963215", "title": "Go-Fushimi", "text": "Biografia.\nIl suo nome personale era . Si trattava del figlio maggiore dell'imperatore Fushimi.\nIl suo regno dur\u00f2 pochi anni dal 1298 sino al 1301. Alla sua morte il corpo venne seppellito al Fukakusa no kita no Misasagi (\u6df1\u8349\u5317\u9675), citt\u00e0 di Kyoto."}
{"id": "2963219", "revid": "599013", "url": "https://it.wikipedia.org/wiki?curid=2963219", "title": "Mauricio Sabill\u00f3n", "text": ""}
{"id": "2963220", "revid": "729019", "url": "https://it.wikipedia.org/wiki?curid=2963220", "title": "Crisi atoniche", "text": "Le crisi atoniche sono forme di epilessia caratterizzate da perdita temporanea del tono muscolare.\nCaratteristiche.\nLe crisi atoniche possono essere \"parziali\" o \"generalizzate\"; nel primo caso, il tono muscolare scompare a livello di un distretto corporeo isolato con, ad esempio, perdita di controllo di un arto o caduta del capo, nel secondo la scomparsa del tono \u00e8 generalizzata, con caduta a terra per \"crollo\" della muscolatura posturale e degli arti inferiori.\nOccorre inoltre specificare che mentre le crisi atoniche di lunga durata possono associarsi a perdita di coscienza (\"crisi complessa\"), in quelle di breve durata la coscienza pu\u00f2 rimanere integra (\"crisi semplice\"). Nei casi di crisi atoniche dell'intero soma, non raramente si associa una repentina perdita di coscienza, con ripresa graduale, ottundimento del sensorio ed automatismi."}
{"id": "2963229", "revid": "93556", "url": "https://it.wikipedia.org/wiki?curid=2963229", "title": "Por una cabeza", "text": "Por una cabeza (in spagnolo: \"Per una testa [di cavallo]\" che, nel gergo ippico, \u00e8 l'equivalente dell'espressione italiana \"Per un'incollatura\") \u00e8 un popolare tango argentino composto, nel 1935, da Carlos Gardel (musiche) e Alfredo Le Pera (testi).\nIl testo della canzone fa riferimento ad un compulsivo giocatore d'azzardo alle corse dei cavalli che compara la sua dipendenza dal gioco con l'attrazione per le donne. \nInflusso culturale.\nL'opera \u00e8 stata eseguita, nel tempo, da numerose orchestre e musicisti (anche di rilievo, come il violinista Itzhak Perlman) ed \u00e8 stata utilizzata diffusamente come tema musicale nel cinema e nella televisione. \nScene di tango con le musiche di \"Por una cabeza\" compaiono nei film \"Delicatessen\" \"(1991)\", \"Scent of a Woman - Profumo di donna\" (1992)\", Schindler's List - La lista di Schindler (1993), True Lies (1994), Babbo bastardo (2003), Tutti gli uomini del re (2006), Planet 51\" (2009); nel film \"Frida\" (2002) la radio trasmette la canzone cantata da Gardel. Nel 2019 viene inserita nella colonna sonora del film francese \"La belle \u00e9poque\".\nLa stessa canzone \u00e8 presente anche nell'episodio 37 (\"Tommy Bolton\") della serie televisiva statunitense \"Nip/Tuck\", nell'episodio 9 della serie coreana \"Sweet Spy\" (\"\ub2ec\ucf64\ud55c \uc2a4\ud30c\uc774\", 2005-2006), nell'episodio ' della serie ', nei crediti iniziali e finali della serie coreana \"I'm Sorry, I Love You\" (\"\ubbf8\uc548\ud558\ub2e4 \uc0ac\ub791\ud55c\ub2e4\", 2004) e anche una delle theme song del manga e anime Bleach.\n\"Por una cabeza\" \u00e8 citata, inoltre, in \"Good News! Nilda is Back\" del compositore statunitense David Del Tredici, mentre l'accordo iniziale \u00e8 stato ripreso in \"Gondol\u00ec gondol\u00e0\", canzone terza classificata al Festival di Sanremo 1962."}
{"id": "2963231", "revid": "767487", "url": "https://it.wikipedia.org/wiki?curid=2963231", "title": "Johnny Palacios", "text": "Carriera.\nPartecipa ai Mondiali di Sudafrica 2010 e consente alla Nazionale centro-americana di avere tre fratelli convocati contemporaneamente allo stesso Mondiale (oltre a Johnny fanno infatti parte della rosa anche Jerry Palacios e Wilson Palacios). Anche un altro fratello, Milton \u00e8 un calciatore che ha militato in Nazionale."}
{"id": "2963233", "revid": "247222", "url": "https://it.wikipedia.org/wiki?curid=2963233", "title": "Kenze neke (album)", "text": ""}
{"id": "2963236", "revid": "547992", "url": "https://it.wikipedia.org/wiki?curid=2963236", "title": "Marco Mattiucci", "text": "Biografia.\nEx allievo della scuola militare Nunziatella di Napoli (corso 196\u00b0 anni 1983-86) soprannominato Matteo e noto per esser stato il direttore del coro degli allievi, era laureando in giurisprudenza quando scelse di svolgere l'anno di servizio di leva come volontario nel Corpo nazionale dei vigili del fuoco, del quale entr\u00f2 a far parte il 20 ottobre 1997. Dopo sei mesi di formazione presso le scuole centrali, fu assegnato al comando di Salerno.\nIn questa veste, accorse insieme alla sua squadra in aiuto delle popolazioni di Sarno ed Episcopio colpite dal catastrofico evento alluvionale del 5 maggio 1998. Era impegnato con il suo automezzo nell'evacuazione di alcune persone quando ricevette l'ordine di ritiro, conseguente all'aggravarsi dei rischi di smottamento della zona dove si trovava.\nEgli tuttavia rifiut\u00f2 di abbandonare il posto e part\u00ec in soccorso di alcune persone, tra cui un bambino, delle quali aveva rilevato la posizione, riuscendo a metterle in salvo. Poco dopo, ancora impegnato nei soccorsi, venne travolto dalla frana insieme al suo automezzo e rimase ucciso.\nIl 4 maggio 1999 gli \u00e8 stata attribuita la medaglia d'oro al valor civile.\nRiconoscimenti postumi.\nLa citt\u00e0 di Salerno ha deciso di onorarne la memoria dedicandogli una strada ed un ponte, zona parco Pinocchio; il comune di Sarno gli ha dedicato il Centro polifunzionale della Protezione Civile; ed il Corpo dei VVFF gli ha intitolato la caserma di Salerno. "}
{"id": "2963239", "revid": "1452073", "url": "https://it.wikipedia.org/wiki?curid=2963239", "title": "Marietta Gazzaniga", "text": "Biografia.\nSoprano lirico-drammatico, dal forte temperamento, voce argentea e di ampia gamma ma mancava di agilit\u00e0. Studi\u00f2 a Milano con i maestri Amedeo Cetta e Alberto Mazzuccato. Debutt\u00f2 nel 1840 al Teatro Sociale di Voghera nel ruolo di Seymour nell'\"Anna Bolena\" di Gaetano Donizetti.\nFu la prima protagonista della \"Luisa Miller\" al Teatro San Carlo di Napoli l'8 dicembre 1849 e la prima Lina in \"Stiffelio\" al Teatro Grande di Trieste il 16 novembre 1850. Si esib\u00ec nei pi\u00f9 importanti teatri italiani fino al 1857, quando part\u00ec per gli Stati Uniti.\nTra le principali opere in repertorio vanno ricordate: \"I Lombardi alla prima crociata\", \"Attila\", \"Ernani\", \"Nabucco\", \"Il trovatore\", \"Rigoletto\", \"La traviata\" di Giuseppe Verdi, \"Lucrezia Borgia\", \"Poliuto\", \"Linda di Chamounix\", \"Don Pasquale\" di Gaetano Donizetti, \"Norma\", \"I Capuleti e i Montecchi\" di Vincenzo Bellini, \"Il bravo\" di Saverio Mercadante, \"Tancreda\" di Achille Peri, \"Saffo\" e \"Bondelmonte\" di Giovanni Pacini, \"Luigi V, re di Francia\" di Alberto Mazzuccato, \"L'orfana guelfa\" di Pietro Antonio Coppola, \"Il gladiatore\" di Pasquale Bona.\nNel 1849 spos\u00f2 il marchese Oberto Malaspina. Al ritiro dalle scene insegn\u00f2 canto a New York e a Genova."}
{"id": "2963240", "revid": "106908", "url": "https://it.wikipedia.org/wiki?curid=2963240", "title": "Fushimi", "text": "Biografia.\nIl suo nome personale era . Il suo regno dur\u00f2 dal 1287 sino al 1298. Nel 1290 sub\u00ec un attentato organizzato dalla famiglia rivale, quella di Asawara Tameyori. Durante gli ultimi anni del suo operato come imperatore decise di scegliere la via del Governo del chiostro, ovvero di abdicare mantenendo inalterato il proprio potere."}
{"id": "2963243", "revid": "767487", "url": "https://it.wikipedia.org/wiki?curid=2963243", "title": "Angel \u010cervenkov", "text": ""}
{"id": "2963248", "revid": "984922", "url": "https://it.wikipedia.org/wiki?curid=2963248", "title": "Damien O'Donnell", "text": "Ha ricevuto una nomination al British Independent Film Awards per \"East Is East\", film candidato al David di Donatello come Miglior Film Straniero."}
{"id": "2963250", "revid": "1272592", "url": "https://it.wikipedia.org/wiki?curid=2963250", "title": "Bogolese", "text": "Bogolese (\"Bogl\u00e8s\" in dialetto parmigiano) \u00e8 una frazione del comune di Sorbolo Mezzani. Si trova 4,5\u00a0km a sud-ovest di Sorbolo, lungo la Strada statale 62 della Cisa. Consiste in un piccolo centro abitato che rappresenta un unico nucleo abitato assieme alla frazione di Chiozzola appartenente al comune di Parma. Le due frazioni sono virtualmente divise dal tracciato della statale.\nStoria.\nIl nome della frazione \u00e8 legato nella memoria storica della zona alla \"Buja 'd Bogl\u00e8s\", una sanguinosa sparatoria nel lontano 1863 che segn\u00f2 la fine della famigerata Banda definita poi di Bogolese.\nBogolese-Chiozzola sono citate per la prima volta in un atto del 913 con il quale il vescovo di Parma Elbungo lasciava delle propriet\u00e0 site in Cluzola ad alcuni sacerdoti. La frazione viene citata in alcuni altri atti medievali.\nLa chiesa di Bogolese, dedicata a San Giacomo venne a dipendere nel 1493 dall'abate di San Giovanni di Parma. Dal 1563, invece, fu amministrata dalle monache di Sant'Ulderico che la lasciarono solo nel 1810 quando Napoleone fece sopprimere l'ordine e confiscare i beni."}
{"id": "2963251", "revid": "73843", "url": "https://it.wikipedia.org/wiki?curid=2963251", "title": "Saldatura a rotofrizione", "text": "La Saldatura a rotofrizione o Spin Welding \u00e8 una tecnica di saldatura a frizione usata su materiali termoplastici, in cui le parti da saldare sono riscaldate da attrito. La saldatura di materiali termoplastici che utilizza la tecnica di saldatura a rotofrizione, avviene per fusione delle superfici a contatto. \nL'aumento della temperatura locale necessario al processo di fusione \u00e8 ottenuto con sfregamento di uno dei due pezzi da saldare. Sul pezzo sottoposto a movimento rotatorio, viene applicata una pressione di spinta in modo da mantenere a contatto le parti durante il processo.\nNella saldatura a rotofrizione, il movimento rotatorio \u00e8 realizzato con un motore opportunamente controllato e con un mandrino che viene realizzato seguendo la sagoma del pezzo da saldare.\nCon questa tecnologia, si possono saldare parti realizzate in materiale termoplastico con sagome esclusivamente circolari.\nLe parti da saldare sono contenute all'interno di posaggi opportunamente sagomati. Al raggiungimento della temperatura di fusione dei materiali, il movimento circolare deve terminare entro 0,5 secondi."}
{"id": "2963255", "revid": "716642", "url": "https://it.wikipedia.org/wiki?curid=2963255", "title": "Mouloudia Club d'Alger", "text": "Il Mouloudia Club d'Alger (), meglio noto come MC Alger, \u00e8 una societ\u00e0 calcistica algerina con sede nella citt\u00e0 di Algeri, fondata nel 1921. Milita nella Ligue 1, la massima divisione del campionato algerino di calcio.\n\u00c8 una delle squadre pi\u00f9 titolate del paese, avendo vinto 7 campionati algerini, 8 Coppe di Algeria, 2 Coppe di Lega algerina e 3 Supercoppe d'Algeria.\nI suoi colori sociali sono il rosso e il verde. Disputa le partite casalinghe allo stadio 5 luglio 1962.\nStoria.\nDalla nascita fino all'indipendenza.\nIl 7 agosto 1921 un gruppo di giovani della Casba, quartiere storico di Algeri, si riun\u00ec con dei coetanei di Bab El Oued (quartiere popolare di Algeri) con l'intenzione di fondare una squadra di calcio. L'MC Alger inizi\u00f2 a giocare nella lega regionale di Algeri con buoni risultati, raggiungendo la quinta serie gi\u00e0 nel 1923. Da quel momento part\u00ec una scalata che permise al club di raggiungere la seconda divisione nel 1931 e la massima serie nel 1936. L'MC Alger rimase in massima divisione fino al 1956, quando cess\u00f2 la propria attivit\u00e0.\n1970-1980: gli anni d'oro.\nDopo un decennio privo di titoli, il club si impose nel decennio successivo: solo nel 1974, 1977 e nel 1980 non vincer\u00e0 alcun titolo, mentre vincer\u00e0, negli altri anni, 3 coppe nazionali (1971, 1973, 1976) e 5 campionati (1972, 1975, 1976, 1978, 1979). Il successo pi\u00f9 importante arriv\u00f2 con la vittoria della Coppa dei Campioni d'Africa 1976: ai sedicesimi di finale elimin\u00f2 l' (5-4), agli ottavi l' (3-1),ai quarti il (7-3),in semifinale l' (3-2) e in finale ebbe la meglio ai tiri di rigore contro l', dopo che entrambe le partite erano finite 3-0 per i rispettivi padroni di casa.\n1980-2006: la crisi, il titolo del 1999 e il nuovo periodo buio.\nNei due decenni successivi il club non riusc\u00ec a ripetere i risultati del decennio precedente. Negli anni '80 l'MC Alger conobbe dapprima piazzamenti a met\u00e0 della classifica, riuscendo a vincere solo una Coppa d'Algeria nel 1983, e poi la retrocessione nella Division R\u00e9gionale, da cui si risollev\u00f2 un anno dopo, per poi rischiare nuovamente la caduta. Dopo il 1990, malgrado il ritorno della vecchia dirigenza, la squadra non miglior\u00f2 significativamente i propri risultati, continuando a piazzarsi al centro della classifica.\nDopo vent'anni, nel 1998-1999 l'MC Alger torn\u00f2 a vincere il campionato, ma a questa vittoria segu\u00ec un periodo buio. Nel 1999-2000 la squadra si piazz\u00f2 penultima a un punto dall'ultima piazza e rischi\u00f2 la retrocessione, sventata solo perch\u00e9 in quella stagione non furono previsti declassamenti, al fine di aumentare il numero delle squadre della competizione. La retrocessione giunse alla fine del campionato 2001-2002, chiuso al penultimo posto dal club di Algeri.\nLa risalita (dal 2003).\nTornato subito in massima divisione, l'MC Alger disput\u00f2 due buone annate tra il 2003 e il 2005, senza tuttavia aggiudicarsi alcun trofeo.\nIl digiuno di vittorie si interruppe nel 2005-2006, quando la squadra allenata da Fran\u00e7ois Bracci vinse la coppa nazionale contro l' (2-1), per poi mettere in bacheca la Supercoppa d'Algeria nel 2006-2007. In quest'ultima stagione il successo in coppa nazionale fu ripetuto dal tecnico Enrico Fabbro, nonostante una stagione deludente in campionato. Segu\u00ec un altro successo nella supercoppa nazionale, ma in campionato vi furono poi due stagioni chiuse in posizioni anonime della classifica.\nProfondamente rinnovata nell'estate del 2009, con la cessione di tredici giocatori, la squadra vinse per la settima volta il campionato nel 2009-2010, grazie all'apporto di calciatori provenienti dal vivaio (per esempio Brahim Bedbouda). Nonostante una forte crisi finanziari che port\u00f2 alla partenza dei migliori giocatori, l'MC Alger raggiunse i quarti di finale della CAF Champions League 2011, uscendo a testa alta dopo i pareggi contro (1-1) e (0-0) e la vittoria contro il (3-1). Nel 2013 la squadra fu finalista perdente della coppa nazionale, trofeo vinto nel 2014 e nel 2016. Nel 2014 fu vinta un'altra Supercoppa d'Algeria, mentre in questo torneo arriv\u00f2 una sconfitta nel 2016. Nel 2017 e nel 2020 la squadra chiuse il campionato al secondo posto.\nOrganico.\nRosa 2020-2021.\n \n \nRose delle stagioni precedenti.\nRosa 2008-2009.\n "}
{"id": "2963257", "revid": "72396", "url": "https://it.wikipedia.org/wiki?curid=2963257", "title": "MC Alger", "text": ""}
{"id": "2963258", "revid": "1543377", "url": "https://it.wikipedia.org/wiki?curid=2963258", "title": "Folomana", "text": "Folomana \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963263", "revid": "1543377", "url": "https://it.wikipedia.org/wiki?curid=2963263", "title": "Kokry Centre", "text": "Kokry Centre \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963265", "revid": "1305772", "url": "https://it.wikipedia.org/wiki?curid=2963265", "title": "Federico Giovanni di Sassonia-Meiningen", "text": "Famiglia d'origine.\nSuo padre era il duca Giorgio II di Sassonia-Meiningen, figlio del duca Bernardo II di Sassonia-Meiningen e della principessa Maria Federica d'Assia-Kassel; sua madre era la principessa Feodora di Hohenlohe-Langenburg, figlia di Ernesto I di Hohenlohe-Langenburg e di Feodora di Leiningen.\nBiografia.\nFederico Giovanni spos\u00f2 il 24 aprile del 1889 a Neudorf, la contessa Adelaide di Lippe-Biesterfeld, figlia del principe Ernesto II di Lippe-Biesterfeld e della contessa Carolina di Wartensleben (1844-1905) e sorella dell'ultimo principe di Lippe: Leopoldo.\nSei figli nacquero da questa unione:\nIl principe Federico Giovanni era generale luogotenente dell'armata imperiale e comandante della 39\u00aa brigata di fanteria di istanza ad Hannover.\nEgli venne ucciso nella battaglia di Tarcienne, nei pressi di Charleroi, il 23 agosto del 1914, qualche giorno dopo il matrimonio di sua figlia Adelaide con il principe Adalberto di Prussia.\nEsiste un epitaffio a suo nome sul monumento del cimitero militare di Tarcienne.\nEgli \u00e8 sepolto nel cimitero del parco di Meiningen.\nLa \"Friedrichstra\u00dfe\" di Meiningen \u00e8 stata chiamata cos\u00ec in suo onore."}
{"id": "2963268", "revid": "1543377", "url": "https://it.wikipedia.org/wiki?curid=2963268", "title": "Kolongo", "text": "Kolongo \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963269", "revid": "2110845", "url": "https://it.wikipedia.org/wiki?curid=2963269", "title": "Ted Simon", "text": "Ha lavorato come giornalista per il Daily Express, e una volta trasferitosi in Francia \u00e8 stato corrispondente estero per \u00abThe Observer\u00bb.\nNel 1973, sponsorizzato dal Sunday Times, ha iniziato il suo famoso viaggio intorno al mondo su una motocicletta Triumph Tiger 100 con un motore da 500 cc percorrendo 103.000\u00a0km, attraverso 45 paesi. Nel 2001, all'et\u00e0 di settant'anni, ha nuovamente compiuto lo stesso percorso in soli tre anni. Quest'ultima esperienza \u00e8 raccontata in \"Dreaming of Jupiter\", pubblicato nel marzo del 2007.\nL'attore Ewan McGregor ha tratto ispirazione da \"I viaggi di Jupiter\" per il progetto di Long Way Round.\nI viaggi di Jupiter.\nPartito il 6 ottobre 1973 in sella a una Triumph Tiger 100 con un motore da 500 cc, Ted Simon ha viaggiato per quattro anni in solitaria attraverso deserti, montagne, oceani e giungle, superando incolume la guerra tra Egitto e Israele, la rivoluzione in Mozambico e in Per\u00f9, il fuoco dei cecchini afghani e le carceri brasiliane. \u00c8 caduto e si \u00e8 rialzato centinaia di volte grazie alla forza del suo spirito e all'incontro con uomini straordinari. Ritornato in Europa nel 1977, ha raccolto le sue esperienze in questo libro conquistando il cuore di ogni viaggiatore. I viaggi di Jupiter \u00e8 il testamento spirituale di un uomo che ha avuto il coraggio di abbandonarsi al richiamo dell'avventura, sperimentando la fragilit\u00e0 della vita e al tempo stesso la sua infinita bellezza.\nLe tappe.\n1973\nInghilterra, Francia, Italia, Tunisia, Libia, Egitto, Sudan, Etiopia\n1974\nKenya, Tanzania, Zambia, Botswana, Rhodesia, Sudafrica, Swaziland, Mozambico, Brasile, Argentina, Cile\n1975\nBolivia, Per\u00f9, Ecuador, Colombia, Panama, Nicaragua, Costa Rica, Honduras, Guatemala, Messico, Usa, Figi, Nuova Zelanda, Australia\n1976\nSingapore, Malaysia, Thailandia, India, Sri Lanka, Nepal\n1977\nPakistan, Afghanistan, Iran, Turchia, Grecia, Jugoslavia, Austria, Germania, Svizzera, Francia, Inghilterra\nIl 17 giugno 2010 il libro \u00e8 stato ripubblicato in italiano da parte di Elliot Edizioni."}
{"id": "2963274", "revid": "287204", "url": "https://it.wikipedia.org/wiki?curid=2963274", "title": "Coenzo", "text": "Coenzo (\"Cu\u00eansi\" in dialetto parmigiano) \u00e8 una frazione del comune di Sorbolo Mezzani, posta 7 km a nord di Sorbolo, a pochi chilometri dalla foce dell'Enza in Po. Il centro abitato rimane incuneato tra gli argini del torrente Enza a est e il ponte sul canale Parmetta che lo collega a Mezzano Inferiore a nord-ovest.\nStoria.\nIl toponimo di Coenzo deriva dal latino \"Caput Incia\", ovvero \"in capo all'Enza\" sorgendo nei pressi dell'antica foce del torrente in Po (oggi il fiume e la foce si sono spostati pi\u00f9 a nord).\nLa presenza umana in tempi preistorici sul territorio della frazione \u00e8 testimoniata da tracce di terramare in localit\u00e0 \"la Pantera\", a sud di Coenzo, e anche presso \"la Motta\", ovvero dietro alla Chiesa parrocchiale. La zona continu\u00f2 a essere frequentata anche nell'et\u00e0 del ferro, a tale epoca risalgono sei sepolture contenenti oggetti di corredo rinvenute casualmente agli inizi del XX secolo a Coenzo a Mane.\nTuttavia la storia vera e propria dell'abitato inizia solo nel medioevo quando il villaggio acquis\u00ec importanza strategica trovandosi a ridosso del ponte che collegava le sponde parmigiana e reggiana dell'Enza, nonch\u00e9 trovandosi ad essere estremo baluardo nord-orientale del territorio di Parma. Fu possedimento di numerose famiglie nobili italiane: Dal Verme, Sforza, Lalatta, Torelli e infine Calvi.\nCoenzo \u00e8 citato per la prima volta in un atto del 1140 della Badessa del Monastero di Sant'Alessandro di Parma. Tuttavia, il paese \u00e8 gi\u00e0 menzionato in un precetto reale del longobardo Liutprando datato 2 agosto 712 ove si fa cenno all'abitato con l'antico toponimo di \"Casale San Pietro\": tale documento sancisce la donazione da parte di re Liutprando delle terre coenzesi e della chiesa di San Siro al monastero di San Pietro in Ciel d'Oro di Pavia. In un atto notarile del 30 giugno 1036 Coenzo \u00e8 ancora indicato come \"Casale San Pietro\": nel rogito in questione l'abate del predetto monastero pavese concede la chiesa e le sue terre coenzesi a due ecclesiastici (\"Joanni sacerdoti et Adalberto clerico\") con l'obbligo che i concessori paghino annualmente cinque soldi all'abate concedente. In base alle testimonianze documentali si pu\u00f2 dunque ritenere vera l'ipotesi secondo cui il toponimo di \"Casale San Pietro\" derivasse in origine dal patrono del monastero al quale queste terre appartenevano sin da epoca altomedievale. L'influenza longobarda nell'area padana \u00e8 d'altronde un dato storico che, nel caso specifico di Coenzo, appare confermato dalla dedicazione della pieve locale al culto di san Siro. Un'ultima ricorrenza dell'antico toponimo si trova infine in alcune pergamene, datate 1190 e conservate all'Archivio di Stato di Milano, in cui si fa riferimento ad una controversia tra Bergondio, abate del suddetto monastero pavese, e Ranfredo, arciprete della plebana di Sorbolo circa il possesso di una cappella dedicata a San Siro e posta \"in curte Casalis Sancti Petri\".\nNel 1197 il vescovo di Parma Obizzo I cita Coenzo affidando il diritto di nomina dei chierici di Coenzo all'arciprete di Sorbolo.\nNel 1226 il Podest\u00e0 di Parma pens\u00f2 costruire un castello allo sbocco dell\u2019Enza presso Coenzo per difendere la zona rivierasca del Po dal pericolo di scorrerie dei ghibellini capitanati dai marchesi Pallavicino.\nNel 1284 ebbe luogo la fortificazione del ponte e la costruzione di due torri poste ognuna su un lato dell'Enza collegate da una catena di ferro. Nel 1348 il ponte fu rinforzato e al contempo si favorirono degli insediamenti nell'area.\nOggi sopravvive solo una torre, meglio nota come \"Torrione\", la quale \u00e8 stata inglobata nell'abitato moderno del paese.\nIl paese, divenuto importante presidio difensivo, dovette sostenere diversi attacchi specialmente durante il dominio della famiglia Torelli. Dopo essere precedentemente appartenuto ai Dal Verme, nel 1470 il feudo era di propriet\u00e0 degli Sforza. Nel 1696 i Calvi divennero conti di Coenzo su investitura del duca Francesco Farnese.\nLa parte dell'abitato situato sulla sponda destra dell'Enza noto come Coenzo a Mane, prima facente parte del Ducato di Parma col trattato di Firenze del 1844 venne inglobato nel Ducato di Modena.\nMonumenti e luoghi d'interesse.\nChiesa di San Siro.\n\u00c8 citata per la prima volta nel 1140 e poi in altri atti nei secoli seguenti come dipendente dalla Pieve di Sorbolo. In un atto del 1493 la chiesa appare invece come dipendente dalla badessa di Sant'Alessandro di Parma.\nNel XVIII secolo la vecchia chiesa era ormai pericolante e si procedette quindi con la costruzione del nuovo edificio (1793). Nell'attuale sagrestia si mantiene ancora l'abside della Chiesa medievale.\nCasa delle contadinerie.\nInaugurata il 30 settembre 2012, \u00e8 un museo etnografico nato per fare conoscere usi e costumi della popolazione della zona tra il XIX e il XX secolo.\nTorrione.\nFu edificato nel 1284 assieme a un'altra torre gemella (oggi scomparsa) sulla riva destra dell\u2019Enza per il controllo del passaggio dei natanti sul vicino corso d\u2019acqua. Conteso tra il comune di Parma e la famiglia Da Correggio fu smantellato nel 1329 e in seguito ricostruito nel 1334. \u00c8 l\u2019edificio pi\u00f9 antico del comune di Sorbolo.\nTerramara in localit\u00e0 \"Pantera\".\nLa terramara della Pantera \u00e8 stata scoperta solo nel 1980 ad opera del parroco locale. Vi sono stati effettuati solo alcune prospezioni e due sondaggi del 2004 e 2007 durante la realizzazione della vicina strada Cispadana nel tratto tra Coenzo e la strada provinciale 72 Mezzani-Parma. Sono state effettuate considerazioni solo sulla cronologia del sito. In esso \u00e8 stata inizialmente riscontrata la presenza di torba di origine antropica, in seguito sono stati recuperati 111 reperti. Questi come gi\u00e0 supposto in precedenza confermano l'attivit\u00e0 dell'abitato negli ultimi periodi dell'Et\u00e0 del bronzo, tuttavia sono stati ritrovati anche alcuni manufatti appartenenti al bronzo medio. Gli ultimi ritrovamenti fanno ipotizzare un'occupazione pi\u00f9 lunga del sito, forse anche per tutta l'epoca terramaricola.\nIl reticolato idrico dell'et\u00e0 del bronzo era leggermente diverso da quello odierno: il corso del Po era pi\u00f9 spostato a sud, tant'\u00e8 che il fiume lambiva la terramara di Santa Rosa oggi ubicata tra Boretto e Poviglio e il corso dei torrenti appenninici in pianura aveva un andamento molto pi\u00f9 inclinato verso nord-est. Un articolo riguardante l'idrografia del bacino inferiore dell'Enza nel comune di Sorbolo rivela l'esistenza di dossi fluviali ben visibili a nord-est di Parma. L'autore li attribuisce al Baganza e il fatto che le terramare di Ravadese e Pantera fossero sorte lungo il suo corso ne attesterebbe l'attivit\u00e0 durante l'et\u00e0 del bronzo.\nMonumento ai Caduti.\nIl monumento, dedicato ai Caduti della Grande Guerra, \u00e8 costituito da un obelisco di cinque metri sormontato da un'aquila bronzea con un'apertura alare di 1,20 metri. La base \u00e8 delimitata da quattro ordigni da bombarda di calibro 240 mm, concessi quali cimeli da parte dell'allora Ministero della Guerra. La realizzazione dell'opera fu resa possibile grazie alle donazioni e alle offerte degli abitanti, alcuni dei quali, allo scopo di raccogliere fondi, costituirono anche una \"societ\u00e0 di filodrammatica\": gli incassi degli spettacoli teatrali furono destinati alla costruzione del monumento che infine fu inaugurato ufficialmente il 12 novembre 1922.\nPonte sull'Enza.\nIl ponte attraversa il torrente Enza e collega Coenzo con la SP41 che seguendo il percorso dell'argine maestro raggiunge Brescello. Un primo ponte in ferro venne realizzato nel 1912. Il 6 aprile 1945 fu danneggiato da un'azione partigiana in cui perirono due soldati tedeschi. Si temette un'azione di rappresaglia che non ebbe luogo anche grazie all'attivit\u00e0 di mediazione operata da don Giovanni Bernini parroco di Mezzano Inferiore. Il ponte fu in seguito riparato e riaperto al transito. Ne 1981 venne sovralzato con l'inserimento sui piloni preesistenti di una struttura in cemento armato.\nGeografia antropica.\nSuddivisioni storiche.\nCoenzo a Mane.\n\u00c8 un nucleo di abitazioni poste sulla riva destra dell'Enza nelle immediate vicinanze del ponte sul torrente. Pur trovandosi nel comune di Brescello, facente parte della Provincia di Reggio Emilia, a tutti gli effetti gravita sul paese di Coenzo di cui \u00e8 parte integrante. Fece parte del Ducato di Parma fino al 1847 quando in seguito al Trattato di Firenze venne assegnato al Ducato di Modena e ne segu\u00ec le sorti fino all'unit\u00e0 d'Italia."}
{"id": "2963280", "revid": "889014", "url": "https://it.wikipedia.org/wiki?curid=2963280", "title": "Matomo", "text": "Matomo \u00e8 un comune rurale del Mali facente parte del circondario di Macina, nella regione di S\u00e9gou.\nIl comune \u00e8 composto da 15 nuclei abitati:"}
{"id": "2963282", "revid": "767487", "url": "https://it.wikipedia.org/wiki?curid=2963282", "title": "Hjalte N\u00f8rregaard", "text": ""}
{"id": "2963284", "revid": "124568223", "url": "https://it.wikipedia.org/wiki?curid=2963284", "title": "Ugo Aycelin de Billom", "text": "Biografia.\nEra figlio del nobiluomo Pierre Aycelin.\nEntr\u00f2 giovane nell'Ordine Domenicano divenendovi prete. Fu lettore di teologia e poi professore a Parigi, Orl\u00e9ans, Angers, Rouen e successivamente a Velletri.\nFu nominato cardinale da papa Nicola IV nel concistoro del 16 maggio 1288 con il titolo di Santa Sabina e consacrato vescovo nel 1294, allorch\u00e9 opt\u00f2 per i vescovadi di Ostia e di Velletri, entrambi con titolo di cardinale vescovo, che tenne sino alla morte. Fu camerlengo e poi decano del Sacro Collegio dei Cardinali. Partecip\u00f2 ai conclave del 1292 - 1294, che port\u00f2 all'elezione di papa Celestino V e del 1294, che fece salire al soglio pontificio Bonifacio VIII.\nLasci\u00f2 alcune opere teologiche e un commento al Libro dei Proverbi ed alle Lamentazioni di Geremia. Deceduto in Roma alla fine del 1298, fu sepolto nella basilica di Santa Sabina.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2963285", "revid": "729019", "url": "https://it.wikipedia.org/wiki?curid=2963285", "title": "Breda A.2", "text": "Il Breda A.2, citato anche come Breda A2, fu un aereo civile bi-triposto, monomotore, monoplano ad ala bassa, sviluppato dalla divisione aeronautica dell'azienda italiana Societ\u00e0 Italiana Ernesto Breda negli anni venti.\nDestinato al mercato dell'aviazione da diporto e commerciale, proposto in diverse configurazioni adatte a ricoprire i ruoli di aereo da addestramento, aereo postale e da trasporto leggero anche in territorio coloniale, venne utilizzato principalmente nelle scuole di volo civili dell'epoca.\nStoria del progetto.\nCon lo sviluppo dell'aviazione promosso in Italia dal nuovo regime fascista, la Breda decise di cogliere le opportunit\u00e0 offerte dal nuovo mercato in espansione, avviando lo sviluppo di un nuovo velivolo destinato all'uso civile, affiancando un uso prettamente turistico indicato anche per l'addestramento dei nuovi piloti nelle scuole di volo nazionali, a quello commerciale, per offrire un modello adatto al trasporto leggero di merci e per il servizio di posta aerea.\nIl progetto venne affidato alla guida dell'ingegnere Ugo Abate, il quale disegn\u00f2 un velivolo che abbinava un aspetto, per l'epoca, moderno, con gruppo motoelica traente e ala monoplana, ad una costruzione quasi interamente metallica attingendo all'esperienza che l'azienda aveva nel campo della metallurgia e delle leghe leggere, ed affidandosi alla tela trattata solamente per la ricopertura della fusoliera. Il modello, indicato dall'azienda con la sigla A.2, era visivamente caratterizzato dalla presenza di due abitacoli aperti e separati destinati all'equipaggio, inizialmente dotati di tre posti per poi svilupparne una versione biposto. Tra le proposte vi era anche una particolare versione aeroambulanza che sfruttava i 60 m\u00b3 della fusoliera per accogliere tre feriti oltre al pilota.\nDescrizione tecnica.\nL'A.2 era un velivolo dall'aspetto, per il periodo, convenzionale, un monoplano ad ala bassa, monomotore in configurazione traente e carrello fisso, caratterizzato tuttavia da una struttura moderna interamente metallica.\nLa fusoliera, a sezione rettangolare rastremata verso coda e ricoperta in tela trattata, era realizzata con una struttura in tubi d'acciaio collegati tra loro tramite giunti a pipe, soluzione che evitava l'uso di saldature e consentiva una pi\u00f9 agevole manutenzione, ed integrava i due abitacoli aperti e separati, con l'equipaggio protetto da parabrezza. Nella versione triposto, l'anteriore presentava i due posti per l'equipaggio affiancati. Posteriormente terminava in un impennaggio monoderiva, i cui piani orizzontali, controventati superiormente tramite tiranti in cavetto d'acciaio ed inferiormente da una coppia di montantini \"a V\", erano montati a filo sul dorso della parte terminale della fusoliera.\nLa velatura era di tipo monoplana, con struttura interamente metallica, montata bassa e a sbalzo sulla fusoliera e dotata di alettoni. I longheroni in lamiera d'acciaio ad alta resistenza erano stampati a freddo e abbinati a centine in duralluminio per contenere la massa complessiva del velivolo.\nIl carrello d'atterraggio adottava la semplice architettura biciclo anteriore, con elementi anteriori ruotati indipendenti montati su struttura ammortizzata deformabile abbinati a un pattino, anch'esso ammortizzato, posizionato sotto la coda.\nLa propulsione era affidata ad un motore posizionato all'apice anteriore della fusoliera abbinato ad un'elica bipala in legno a passo fisso. Proposto nella versione da addestramento con un Colombo S.63 raffreddato ad aria da 130 CV (69\u00a0kW), nel 1930 era possibile equipaggiarlo o con uno SPA 6A da 200 CV (147\u00a0kW) o in alternativa con un'Isotta Fraschini Asso 200 da 250 CV (184\u00a0kW), entrambi 6 cilindri in linea raffreddati a liquido, riconoscibili dal singolare radiatore posizionato sotto la fusoliera."}
{"id": "2963287", "revid": "729019", "url": "https://it.wikipedia.org/wiki?curid=2963287", "title": "Epilessia tipo assenza infantile", "text": "L'epilessia tipo assenza infantile o picnolessia \u00e8 una forma molto comune di epilessia generalizzata caratterizzata da repentina e fugace perdita di coscienza nei bambini in et\u00e0 scolare.\nEpidemiologia.\nLa picnolessia rappresenta circa il 10-12% di tutte le epilessie in et\u00e0 scolare, con massima incidenza tra i 5 e i 7 anni e nel sesso femminile. Come per le altre forme di epilessia, la picnolessia ha una forte predisposizione familiare.\nProfilo clinico.\nTipicamente, la picnolessia si caratterizza per rapide e fugaci perdite di coscienza che si verificano con cadenza plurigiornaliera; in questo senso, la picnolessia rappresenta il quadro pi\u00f9 classico di assenza tipica. Le perdite di coscienza, repentine, non si associano a crisi motorie e durano dai 5 ai 20 secondi; considerata l'et\u00e0 e l'assenza di manifestazioni tonico-cloniche, molto spesso i bambini affetti vengono notati dagli insegnanti.\nProfilo diagnostico.\nLe crisi di assenza possono essere evocate dall'iperpnea (si invita il bambino a soffiare ripetutamente per far muovere una piccola girandola) o dal sonno non-REM. Con questi accorgimenti \u00e8 possibile registrarle l'attivit\u00e0 elettrica cerebrale durante la crisi mediante il tracciato elettroencefalografico; infatti nel contesto di un ritmo di fondo regolare, compaiono complessi punta-onda a 3 cicli per secondo (3 Hz) durante la crisi. Tale reperto \u00e8 sufficiente a far diagnosi.\nTerapia e prognosi.\nLa strategia terapeutica si basa sull'uso di acido valproico o di etosuccimide; quest'ultimo, bench\u00e9 gravato da minori effetti collaterali, non ha la stessa efficacia nel controllare le crisi tonico-cloniche che possono associarsi alle crisi di assenza. Quest'ultimo aspetto deve essere preso in considerazione poich\u00e9, dopo 10 anni, in circa il 40-60% dei casi, possono svilupparsi crisi di grande male. Tuttavia, nel restante 30-40% dei casi si ha una remissione completa della sintomatologia nell'et\u00e0 adulta."}
{"id": "2963289", "revid": "204391", "url": "https://it.wikipedia.org/wiki?curid=2963289", "title": "Picnolessia", "text": ""}
{"id": "2963290", "revid": "1543377", "url": "https://it.wikipedia.org/wiki?curid=2963290", "title": "Harriet Taylor Mill", "text": "Esponente del primo femminismo liberale, spos\u00f2 in seconde nozze il pensatore John Stuart Mill.\nBiografia.\nHarriet Hardy fu la quarta dei sette figli di Harriet Hurst e del medico e proprietario terriero Thomas Hardy. Sposata a 18 anni, il 14 marzo 1826, con John Taylor (1796\u20131849), socio di una ditta farmaceutica, di 11 anni maggiore di lei, ebbero tre figli: Herbert nel 1827, Algernon (\u201cHaji\u201d) nel 1830 ed Helen (\u201cLily\u201d) nel 1831.\nEntrambi erano di religione unitariana e perci\u00f2 politicamente vicini al radicalismo liberale. Il loro pastore William Johnson Fox, redattore del \u00abMonthly Repository\u00bb, giornale impegnato e femminista, fece loro conoscere il filosofo liberale John Stuart Mill che presto s'innamor\u00f2 di Harriet, cui lo legavano comuni vedute politiche e ideali, e fu ricambiato.\nMentre il marito rimase nel domicilio di Regent Street e Stuart Mill nella propria famiglia, Harriet si trasfer\u00ec con la figlia Helen a Walton-on-Thames. Affetta da tisi, sperava di portare sollievo alla propria salute soggiornando nel clima caldo del sud della Francia, ma fu vicino al marito negli ultimi mesi di vita, fin quando questi, malato di cancro, mor\u00ec nel 1849. Spos\u00f2 Stuart Mill nel 1851 e, dopo aver abitato a sud di Londra, entrambi si stabilirono ad Avignone, dove Harriet mor\u00ec nel 1858.\nFatta eccezione per qualche articolo nella rivista unitariana \u00abMonthly Repository\u00bb, in vita la Taylor pubblic\u00f2 poco, ma lesse e comment\u00f2 tutto quello che John Stuart Mill produsse. Nella sua autobiografia, Mill sostenne che Harriet fu coautrice di gran parte dei libri e articoli pubblicati con il proprio nome: \u00abquando due persone hanno i loro pensieri e le speculazioni del tutto in comune, \u00e8 di poca importanza per quanto riguarda la questione di originalit\u00e0, che di essi detiene la penna\u00bb. Inoltre, scrissero insieme \"Early Essays on Marriage and Divorce\", pubblicato nel 1832.\nNegli scritti della Taylor, si pu\u00f2 leggere la volont\u00e0 di raggiungere una definitiva eguaglianza tra uomo e donna nell'istruzione, nel matrimonio e, in generale, nella giurisprudenza. Le sue riflessioni hanno certamente influenzato i lavori di Stuart Mill, principalmente il suo \"The Subjection of Women\", mentre dei \"Principles of Political Economy\", Mill ammise che la moglie aveva redatto l'intero capitolo \"On the probable futurity of the working classes\". Harriet lo spinse anche a neutralizzare talune espressioni della sua scrittura, sostituendo \u00abman\u00bb e \u00abhe\u00bb con \u00abperson\u00bb e \u00abpeople\u00bb: Mill stesso propose un emendamento al \"Reform Act\" del 1867 che prevedeva di introdurre tali forme.\nDurante la sua vita Harriet scrisse molte lettere ai giornali protestando contro l'ineguaglianza giuridica tra i due sessi e contro le violenze coniugali che non venivano punite dalla legge. Il suo saggio pi\u00f9 importante \u00e8 \"The Enfranchisement of Women\", pubblicato nella \u00abWestminster Review\u00bb nel 1851 sotto il nome di John Stuart Mill."}
{"id": "2963291", "revid": "106456", "url": "https://it.wikipedia.org/wiki?curid=2963291", "title": "Hugues Aycelin de Billom", "text": ""}
{"id": "2963299", "revid": "1543377", "url": "https://it.wikipedia.org/wiki?curid=2963299", "title": "Monimpebougou", "text": "Monimpebougou \u00e8 un comune rurale del Mali facente parte del circondario di Macina, nella regione di S\u00e9gou.\nIl comune \u00e8 composto da 33 nuclei abitati:"}
{"id": "2963300", "revid": "106456", "url": "https://it.wikipedia.org/wiki?curid=2963300", "title": "Hugues Seguin de Billon", "text": ""}
{"id": "2963301", "revid": "768068", "url": "https://it.wikipedia.org/wiki?curid=2963301", "title": "Frullato di frutta", "text": ""}
{"id": "2963302", "revid": "351880", "url": "https://it.wikipedia.org/wiki?curid=2963302", "title": "Articolazione radio-ulnare", "text": "L'articolazione radio-ulnare \u00e8 l'articolazione dell'arto superiore, situata nell'avambraccio, che collega ulna e radio. I movimenti che possono essere esercitati su di essa sono la pronazione e la supinazione dell'avambraccio.\nUlna e radio si connettono mediante due articolazioni mobili, l'articolazione radio-ulnare prossimale e l'articolazione radio-ulnare distale, ed una semimobile, la membrana interossea.\nArticolazione radio-ulnare prossimale.\n\u00c8 un ginglimo laterale fra la circonferenza articolare del capitello del radio e l'incisura radiale dell'ulna che permette la pronosupinazione dell'avambraccio. L'articolazione prende particolari rapporti con l'estremit\u00e0 distale dell'omero ed \u00e8 compresa nell'articolazione del gomito.\nArticolazione radio-ulnare distale.\n\u00c8 anch'essa un ginglimo laterale tra la faccetta articolare radiale del capitello dell'ulna e l'incisura ulnare del radio e permette la pronosupinazione dell'avambraccio e della mano. La capsula articolare, superiormente, origina dal margine della cartilagine articolare dalla faccetta articolare radiale dell'ulna per inserirsi al margine superiore dell'incisura ulnare del radio. Inferiormente invece la cavit\u00e0 articolare \u00e8 chiusa da un disco articolare di forma trigolare, detto \"legamento triangolare\", che separa la testa dell'ulna dal carpo della mano. Il legamento triangolare presenta due facce, un apice, una base e due margini. La faccia prossimale o ulnare, in rapporto con il capitello dell'ulna, chiude distalmente la cavit\u00e0 articolare dell'articolazione ulno-radiale distale. La faccia distale o carpale, in rapporto con l'osso piramidale, guarda la cavit\u00e0 articolare radio-carpale. L'apice, rivolto medialmente, si inserisce sul processo stiloideo del capitello dell'ulna. La base, rivolta lateralmente, si inserisce al margine inferiore dell'incisura ulnare del radio e al margine mediale della cartilagine articolare carpale del radio. Il margine anteriore e quello posteriore si inseriscono rispettivamente lungo il margine anteriore e posteriore della cartilagine articolare della testa dell'ulna.\nDue legamenti intrinseci rafforzano l'articolazione:\nMembrana Interossea.\nSi tratta di una lamina fibrosa che si tende tra la cresta interossea dell'ulna e la cresta interossea del radio. La membrana, discontinua alle estremit\u00e0 distale e prossimale, \u00e8 costituita da fasci fibrosi obliqui che dal radio si dirigono in senso distale verso l'ulna. Fa eccezione un fascetto fibroso nella porzione prossimale della membrana, detto \"corda obliqua\", che dalla base del processo coronoideo dell'ulna si porta obliquo in senso distale al margine inferiore della tuberosit\u00e0 bicipitale. La membrana pu\u00f2 presentarsi perforata in pi\u00f9 punti da piccole formazioni artero-venose o da nervi."}
{"id": "2963303", "revid": "1442080", "url": "https://it.wikipedia.org/wiki?curid=2963303", "title": "Raider", "text": "Raider o Raiders (razziatore in inglese) pu\u00f2 riferirsi a:"}
{"id": "2963306", "revid": "767487", "url": "https://it.wikipedia.org/wiki?curid=2963306", "title": "Al di l\u00e0 dell'orrore", "text": "Al di l\u00e0 dell'orrore \u00e8 un film del 1959, diretto da Victor Trivas. \u00c8 una storia dell'orrore con elementi fantascientifici.\nTrama.\nL'invenzione del professor Abel, un siero denominato \"Z\" permette trapianti di parti del corpo normalmente impossibili, ne far\u00e0 cattivo uso il dottor Odd che dopo aver trapiantato la sola testa di Abel cercher\u00e0 di creare una donna perfetta, uccidendone alcune. La polizia indagher\u00e0 sulle misteriose scomparse che ci\u00f2 ne consegue."}
{"id": "2963307", "revid": "599013", "url": "https://it.wikipedia.org/wiki?curid=2963307", "title": "Ulrik Laursen", "text": ""}
{"id": "2963309", "revid": "1543377", "url": "https://it.wikipedia.org/wiki?curid=2963309", "title": "Saloba", "text": "Saloba \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963315", "revid": "599013", "url": "https://it.wikipedia.org/wiki?curid=2963315", "title": "Alberto Mantovani", "text": "Caratteristiche tecniche.\nGiocava nel ruolo di terzino o libero.\nCarriera.\nCresciuto nel , affacciatosi in prima squadra a partire dalla stagione Serie A 1969-1970, segue, essenzialmente da rincalzo (solo nella stagione 1972-1973 viene schierato con una certa continuit\u00e0), i virgiliani nel loro cammino altalenante a inizio anni settanta, che li porta prima alla promozione in Serie A (dove Mantovani disputa 3 incontri in maglia biancorossa), quindi ad una doppia retrocessione fino alla Serie C.\nNel 1973 viene acquistato dal Torino, scendendo in campo in campionato in una sola occasione, nel successo interno sul del 7 aprile 1974.\nA fine stagione passa al in Serie B, dove trova il posto da titolare (37 presenze), in un'annata che vede la retrocessione degli emiliani. Risale quindi in massima serie per vestire la maglia del Cagliari, dove totalizza 11 presenze e colleziona la quarta retrocessione in cinque anni.\nNel 1978 torna al Mantova in Serie C, dove resta per due stagioni, prima di disputare il campionato di Serie C2 1979-1980 con la Cerretese.\nIn carriera ha collezionato complessivamente 15 presenze in Serie A e 62 in Serie B."}
{"id": "2963317", "revid": "287204", "url": "https://it.wikipedia.org/wiki?curid=2963317", "title": "Sana", "text": ""}
{"id": "2963323", "revid": "599013", "url": "https://it.wikipedia.org/wiki?curid=2963323", "title": "Peter Larsson (calciatore 1984)", "text": ""}
{"id": "2963329", "revid": "767487", "url": "https://it.wikipedia.org/wiki?curid=2963329", "title": "Rinunzie", "text": "Rinunzie (\"Gallant Lady\") \u00e8 un film del 1933 diretto da Gregory La Cava.\nTrama.\nUna giovane ha un bambino senza essere sposata, per non allevare il bambino nella stessa condizione di miseria in cui si trova lo affida a una coppia. Col tempo lei riesce a risollevarsi e si sposa con un decoratore, quando poi rimane vedova anzich\u00e9 sposare il socio del marito morto che l'amava silenziosamente da anni convola a nozze col padre adottivo di suo figlio rimasto vedovo anch'esso."}
{"id": "2963330", "revid": "767487", "url": "https://it.wikipedia.org/wiki?curid=2963330", "title": "Lussemburgo ai XX Giochi olimpici invernali", "text": "Il Lussemburgo ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da una sola atleta."}
{"id": "2963333", "revid": "122246", "url": "https://it.wikipedia.org/wiki?curid=2963333", "title": "Chiesa del Santissimo Crocifisso e Anime del Purgatorio", "text": "La chiesa del Santissimo Crocifisso e Anime del Purgatorio, conosciuta anche semplicemente come del Purgatorio, \u00e8 una chiesa monumentale situata nel centro storico di Castellammare di Stabia ed appartenente alla parrocchia della concattedrale di Santissima Maria Assunta e San Catello.\nStoria e struttura.\nOriginariamente esisteva una piccola cappella in piazza Caporivo che nel corso di vari passaggi di propriet\u00e0 fu affidata nel 1792 ad un gruppo di laici i quali fondarono una confraternita con il nome di Santissimo Crocifisso e Anime Sante del Purgatorio: il gruppo di religiosi venne approvato il 17 agosto 1793 con una bolla dal vescovo Ferdinando Crispo D'Oria e tra le loro attivit\u00e0 religiose anche il compito di provvedere alla sepoltura dei defunti. Ben presto per\u00f2 lo spazio della cappella divenne insufficiente e si decise di costruire una vera e propria chiesa: il permesso per l'edificazione del tempio venne dato il 10 settembre 1794 e la direzione dei lavori affidata all'architetto Antonio Ciofi. L'anno successivo il vescovo avvi\u00f2 ufficialmente i lavori benedicendo la fondamenta; tuttavia l'opera di costruzione prosegu\u00ec a rilento per diversi anni a causa della costante mancanza di fondi economici: la chiesa fu completata e solennemente consacrata nel 1802.\nL'accesso alla chiesa, protetto da un cancello in ferro battuto, \u00e8 dato da una scalinata; la facciata, simile a quella di un tempio greco, \u00e8 caratterizzata da quattro colonne che racchiudono un piccolo portico in stile toscano. L'interno, in stile ionico, \u00e8 a forma di croce greca ed \u00e8 costituito da tre navate: la navata principale \u00e8 divisa dalle due laterali, di pi\u00f9 piccole dimensioni, da dodici colonne, che molto probabilmente rappresentano i dodici apostoli. Nelle navate laterali si aprono due cappelle: una custodisce una tela della Madonna del Buon Consiglio, mentre l'altra una tela dell'Arcangelo Gabriele. L'altare maggiore \u00e8 in marmo bianco e reca una statua della Vergine Assunta; nella chiesa \u00e8 presente anche una statua lignea che raffigura sant'Anna con la Vergine Bambina, risalente al XIX secolo e di scuola napoletana. Nella crociera si apre una cupola emisferica chiusa da un lanternino e sormontata da una croce in ferro, mentre il suo esterno \u00e8 decorato con fasce di maioliche verdi e gialle alternate. Nei sotterranei della chiesa \u00e8 presente il cimitero dove i confratelli seppellivano i loro morti, mentre negli uffici della confraternita sono conservati un'urna funeraria chiamata baviglione e due tele di fattura anonima raffiguranti la Madonna del Buon Consiglio, risalente al XVIII secolo e Santa Lucia, del XIX secolo."}
{"id": "2963334", "revid": "1543377", "url": "https://it.wikipedia.org/wiki?curid=2963334", "title": "Sana (Mali)", "text": "Sana \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963338", "revid": "767487", "url": "https://it.wikipedia.org/wiki?curid=2963338", "title": "Alfa e omega, il principio della fine", "text": "Alfa e omega, il principio della fine \u00e8 un film del 1973, diretto da Robert Fuest. \u00c8 una storia di ambientazione fantascientifica, basata sul romanzo \"Programma finale\" (1968) di Michael Moorcock. La storia \u00e8 ambientata a Londra, Inghilterra.\nTrama.\nDurante anni in cui il mondo rischia una guerra atomica, uno scienziato scopre una formula chiamata \"Final Programme\", lo scienziato scompare ma continua a studiarne il processo, intanto suo figlio - che ne scopre il possibile utilizzo - incomincia una serie di esperimenti per creare cloni di esseri umani, arrivando alla fine a creare l'essere perfetto."}
{"id": "2963339", "revid": "729019", "url": "https://it.wikipedia.org/wiki?curid=2963339", "title": "Edizioni Astra", "text": "Astra \u00e8 stata una casa editrice italiana fondata a Milano nel 1949 e chiusa nel 1986 specializzata nella pubblicazione di album di figurine.\nStoria.\nFondazione.\nLa casa editrice milanese Edizioni Astra \u00e8 stata fondata nel 1949 da Lotario Vecchi (Parma 1888 - Milano 1985).\nVecchi dopo esperienze editoriali in Spagna e America Latina nel 1923 torna in Italia e fonda a Milano la Societ\u00e0 Anonima Editrice Vecchi, specializzata in riviste per ragazzi. Nel 1932 viene pubblicato il settimanale Jumbo, nel 1933 il fumetto Rin Tin Tin e nel 1934 il periodico umoristico Bombolo e L'Audace.\nFigurine.\nAstra \u00e8 la prima societ\u00e0 a pubblicare in Italia nell'ottobre del 1949 una raccolta di figurine distribuite in bustine sigillate da acquistare nelle edicole. Si tratta della famosa collezione \"Animali di tutto il mondo\", ispirata ad una serie spagnola.. Il successo sar\u00e0 tale che riedizioni della raccolta, ovviamente con diverse varianti, continueranno fino al 1981 (\"Animali di tutto il mondo\" con figurine metallizzate, Edizioni Flash). Oltre trenta anni delle \"stesse\" figurine, un vero record, e lo stesso pu\u00f2 dirsi per una seconda raccolta dedicata dal medesimo editore alla tematica zoologica, ossia \"Nuova Raccolta Figurine Animali\", che andr\u00e0 dalla prima edizione del 1954 a quella Flash ancora con figurine metallizzate del 1982. In tale arco di tempo si sono susseguite numerosissime collezioni dedicate a svariati generi (sia didattici che sportivi), e diverse denominazioni sociali: Astra, Lampo, Verbania, Nuova Atlantide, Moderna, Flash, Euroflash. In tutte le pubblicazioni \u00e8 sempre comparso lo slogan: \"\u00c8 una collezione Lampo\".\nI primi album non recano indicazioni editoriali, ma gi\u00e0 nel 1950 appare la prima ragione sociale \"Casa Editrice Astra\", accompagnata da quello che diventer\u00e0 un indirizzo celebre per la richiesta di figurine: Vicolo G. De Castillia 7, Milano. Appare soprattutto in ultima di copertina il marchio \"\u00c8 una collezione Lampo\", che accompagner\u00e0 negli anni successivi tutte le analoghe iniziative dell'editore, fino quasi a divenire sinonimo di \"raccolta di figurine\" per tanti ragazzi dell'epoca.\nA met\u00e0 degli anni settanta quelle che saranno ormai le Edizioni Flash abbandonano definitivamente Milano e si trasferiscono a La Spezia.\nEuroflash.\nNel 1986 un nuovo riassetto editoriale porter\u00e0 alla nascita dell'Euroflash S.r.l., ma nelle loro produzioni manterranno sempre l'indicazione tradizionale: \"\u00c8 una collezione Lampo\"."}
{"id": "2963345", "revid": "31886", "url": "https://it.wikipedia.org/wiki?curid=2963345", "title": "Werner VIII von Alvensleben", "text": "Biografia.\nApparteneva ad una famiglia aristocratica della Prussia detenente il titolo comitale, e i suoi fratelli erano Constantin von Alvensleben, celebre generale della Guerra franco-prussiana e l'ufficiale Gustav von Alvensleben.\nWerner era il maggiore dei tra fratelli e a lui tocc\u00f2 il titolo ereditario di conte; come i suoi fratelli studi\u00f2 all\"'Accademia Militare\" di Berlino e poi a Stettino, uscendone tenente del secondo \"Reggimento della Guardia\".\nPromosso capitano, venne mandato di stanza a Neuch\u00e2tel, in Svizzera, dove von Alvensleben divenne un'autorit\u00e0 politica del gruppo conservatore degli aristocratici prussiani del Vaud, sostenendo il riavvicinamento alla Prussia. Promosso poi maggiore e infine colonnello, divenne comandante del Reggimento dei \"Granatieri della Guardia\", ma soprattutto nel 1848 venne eletto deputato al Parlamento di Prussia per i conservatori e fu uno dei principali partigiani dello stroncamento delle rivoluzioni, inviando, in quanto sindaco di Berlino, alcuni reggimenti speciali di granatieri in Slesia e in Baden per dare manforte ai repressori.\nVenne poi mandato in missioni diplomatica in Spagna e Francia, distinguendosi nella scena politica europea; i suoi meriti militari lo resero comandante militare di Wittenberg e poi maggior generale, senza per\u00f2 che esercitasse mai questa funzione, preferendo la politica, schierandosi talvolta tra i conservatori, come l'ex compagno di studi Caspar Maximilian Droste zu Vischering-Padberg, talvolta con la spinta filo-juncker e innovatrice di Bismarck, contribuendo a dare una buona idea della scena politica tedesca.\nVenne poi nominato presidente del Parlamento di Prussia su idea di Bismarck, ma da allora von Alvensleben produsse uno strano voltafaccia, appoggiando il liberale Eduard Georg von Bethusy-Huc.\nPerso il favore del Cancelliere, il conte si ritir\u00f2 a vita privata, contestando con il figlio Alkmar II von Alvensleben l'eredit\u00e0 che i cugini Udo Gebhard Ferdinand von Alvensleben e Oskar von Alvensleben reclamavano; il conte fece valere il testamento solo per il figlio, ma la prematura morte di Udo risolse il problema della successione, che tocc\u00f2 invece ai figli del fratello di Werner, Gustav."}
{"id": "2963346", "revid": "314905", "url": "https://it.wikipedia.org/wiki?curid=2963346", "title": "San Dalmazzo", "text": ""}
{"id": "2963349", "revid": "599013", "url": "https://it.wikipedia.org/wiki?curid=2963349", "title": "Desiderio Marchesi", "text": "Carriera.\nCresciuto calcisticamente nelle giovanili del , senza riuscire ad arrivare in prima squadra, trascorre la prima parte della sua carriera in Serie C, centrando la promozione in Serie B con l' nella stagione 1972-1973, contribuendo con 12 reti all'attivo.\nA fine stagione viene acquistato dal Cagliari, con cui esordisce in Serie A nella stagione 1973-1974, nella quale totalizza 17 presenze, con all'attivo una rete nel pareggio interno col Verona\nL'annata successivo viene mandato in prestito al in Serie B (7 gol realizzati), quindi fa ritorno in Sardegna dove, nella stagione 1975-1976 chiusa dai rossoblu all'ultimo posto, non va mai a segno nelle 10 partite disputate.\nSi trasferisce quindi al Catania in Serie B; anche in Sicilia resta a digiuno di realizzazioni. Prosegue la carriera in Serie C, chiudendo l'attivit\u00e0 nella squadra della sua citt\u00e0, il Sant'Angelo.\nIn carriera ha collezionato complessivamente 27 presenze ed una rete in Serie A e 53 presenze e 7 reti in Serie B. Ha giocato inoltre diverse partite con la nazionale semiprofessionisti, segnandovi anche alcuni gol."}
{"id": "2963351", "revid": "486946", "url": "https://it.wikipedia.org/wiki?curid=2963351", "title": "Gravure idol", "text": ""}
{"id": "2963356", "revid": "486946", "url": "https://it.wikipedia.org/wiki?curid=2963356", "title": "Gravure Idol", "text": ""}
{"id": "2963358", "revid": "2091899", "url": "https://it.wikipedia.org/wiki?curid=2963358", "title": "Confraternita della Santissima Croce", "text": "La confraternita della Santissima Croce \u00e8 una confraternita di Taranto, detta anche \"dei \"vastasi\"\", fondata nel 1834.\nStoria.\nLa confraternita fu fondata il 12 agosto 1834 e nello stesso anno ottenne il regio assenso alla fondazione e alle regole da parte di re Ferdinando II di Borbone. Fu eretta nella chiesetta della Santissima Croce situata su una collinetta prospiciente il Mar Grande, poco fuori dai confini urbani dell'epoca.\nData la vicinanza al porto e la dogana la chiesa veniva praticata prettamente da portuali e scaricatori di porto che in seguito aderirono alla confraternita, che per questo ebbe popolarmente il nome di \"'a cungreghe de le vastase\" (con il termine \"vastase\" si identificavano i lavoratori del porto).\nLo statuto della confraternita poneva come scopo e finalit\u00e0 del sodalizio \"di esercitarsi, nell'esempio vicendevole, negli atti di religione ed esercizi di piet\u00e0 per meglio adempire ai doveri di cristiano\" e stabiliva i doveri e gli obblighi dei confratelli che oltre che intervenire nei giorni di congregazione sull'oratorio erano tenuti a confessarsi ed a comunicarsi ogni prima domenica del mese e il giorno 14 settembre festa dell'esaltazione e invenzione della Santa Croce.\nLa confraternita svolse attivit\u00e0 religiosa in citt\u00e0 e organizzava due grandi processioni.\nLa prima era quella della Santissima Croce, che si teneva l'ultimo venerd\u00ec di marzo (ma qualora questo giorno cadesse di Venerd\u00ec Santo la processione non veniva svolta), nella quale i confratelli accompagnavano per le vie della citt\u00e0 il Santissimo Sacramento con un grande corteo reggendo dei ceri in mano. La processione era chiamata dai tarantini \"Cristo a' croce\" e strade e vicoli erano addobati con fiori e festoni. La processione si svolse fino al 1951. La seconda processione si svolgeva il 15 agosto nella festa dell'assunzione della Vergine: i confratelli portavano in processione la statua della Madonna della Croce.\nLa Confraternita della Santa Croce, di evidente influenza domenicana, \u00e8 attestata presso l'Oratorio della Crocetta, probabilmente sin dal 1454; ci\u00f2 \u00e8 dimostrato dall'affresco posto nell'abside dell'oratorio che raffigura la Santissima Croce tra San Domenico e San Pietro Martire.\nLa confraternita custodisce una reliquia della Croce di Cristo.\nLa confraternita negli anni sessanta spost\u00f2 la propria sede dalla chiesetta della Santissima Croce alla chiesa di Sant'Agostino.\nLa chiesetta della Santissima Croce.\nLa chiesetta fu costruita nel XVIII secolo sull'omonima collina, sulla quale, in occasione di una predica quaresimale il cappuccino beato Angelo d'Acri aveva piantato una croce, dalla quale il luogo prese il nome.\nLa chiesa fu uno dei primi insediamenti cappuccini e in seguito divenne la chiesa dei portuali della vicina real dogana. Fu affidata alla confraternita omonima dalla sua fondazione nel 1834. Agli inizi del Novecento la chiesa fu destinata dall'arcivescovo monsignor Jorio a essere la prima parrocchia del nascente quartiere dei Tamburi. Negli anni sessanta venne abbandonata e chiusa al culto.\nAbito di rito.\nL'abito di rito dei confratelli \u00e8 cos\u00ec composto:\nIl priore si distingueva degli altri confratelli perch\u00e9 portava in mano un bastone nero."}
{"id": "2963364", "revid": "110157", "url": "https://it.wikipedia.org/wiki?curid=2963364", "title": "Kara-Balta", "text": "Kara-Balta (in chirghiso: \u041a\u0430\u0440\u0430-\u0411\u0430\u043b\u0442\u0430) \u00e8 una citt\u00e0 del Kirghizistan, capoluogo del omonimo distretto.\nIl toponimo deriva dal chirghiso e significa \"scure nera\".\nGeografia fisica.\nKara-Balta \u00e8 situata sul versante settentrionale dell'Alatau chirghiso, ad una sessantina di chilometri dalla capitale Bi\u0161kek su un terreno pianeggiante, il clima \u00e8 temperato.\nStoria.\nI primi insediamenti nella valle di \u010cuj risalgono al quinto secolo; dopo l'invasione di Gengis Khan, per\u00f2, l'area venne popolata soprattutto da nomadi e pastori. Kara-Balta venne fondata nel 1825 sotto il khanato di Kokand e ricevette lo status di citt\u00e0 nel 1975, ai tempi dell'Unione Sovietica.\nEconomia.\nL'industria principale della citt\u00e0 \u00e8 l'impianto di lavorazione dei minerali (KBMP), il pi\u00f9 grande dell'Asia centrale che, durante l'era sovietica, lavorava l'uranio proveniente dal Kirghizistan e dal Kazakistan. Dopo l'indipendenza, le miniere in tutto il Paese hanno rapidamente chiuso, costringendo la KBMP a lavorare solo l'uranio kazako fino al 2005, quando anche quest'attivit\u00e0 \u00e8 cessata, vista la mancanza di materiale grezzo; come conseguenza di questo rimangono scorie radioattive che rappresentano tuttora un problema. Al giorno d'oggi la KBMP continua a processare oro e molibdeno ed a febbraio 2007 il gruppo russo Renova ha vinto un'offerta per comprare la quota del governo chirghiso dell'impianto di lavorazione dell'uranio.\nInfrastrutture e trasporti.\nKara-Balta \u00e8 collegata al Kazakistan tramite una strada che, passando per Kajyngdy, giunge a Taraz. Un'altra strada va verso sud attraverso il tunnel Too-Ashoo per poi dividersi in due rami: uno va ad ovest alla regione di Talas, mentre l'altro prosegue verso sud per poi piegare ad est attraverso la valle di Suusamyr e raggiungere Balyk\u010dy.\nSport.\nIn citt\u00e0 \u00e8 presente una squadra di bandy."}
{"id": "2963368", "revid": "92723", "url": "https://it.wikipedia.org/wiki?curid=2963368", "title": "Uberto Rossi Lanfranchi", "text": "Biografia.\nAppartenente a un ramo della nobile famiglia pisana dei Lanfranchi e al Capitolo dei Canonici cittadino, dopo averlo nominato legato pontificio per l'Italia, Callisto II lo cre\u00f2 Cardinale Diacono di Santa Maria in Via Lata nel 1122. Tre anni pi\u00f9 tardi il suo successore Onorio II lo consacr\u00f2 Cardinale Presbitero di San Clemente.\nNel 1129 venne inviato come legato nel Regno di Le\u00f3n alla corte del re Alfonso VII di Le\u00f3n, fungendo da contatto con la Santa Sede per quasi otto anni, con una breve interruzione in Portogallo. In quell'occasione conobbe e fece amicizia con l'arcivescovo di Compostela Diego Gelm\u00edrez, importante storiografo del tempo, collaborando anche ad un sinodo a Carri\u00f3n de los Condes, che depose tre vescovi, Pelagio, vescovo di Oviedo, Diego, vescovo di Le\u00f3n, e Munio, vescovo di Salamanca, rei di essersi opposti alle nozze del re con Berengaria di Barcellona per la loro consanguineit\u00e0.\nVenne eletto arcivescovo di Pisa da papa Innocenzo II nel 1132, ma fu poi costretto a risiedere oltralpe in quanto la citt\u00e0 toscana, fieramente ghibellina, sostenne lo scisma anacletino. Nel 1135 stabil\u00ec a Porto Torres la sede della legazione della Santa Sede in Sardegna.\nFece molte donazioni all'arcidiocesi pisana e mantenne le proprie cariche fino alla morte, avvenuta nel marzo del 1137."}
{"id": "2963371", "revid": "124132963", "url": "https://it.wikipedia.org/wiki?curid=2963371", "title": "Frassinara", "text": "Frassinara (\"Frasan\u00e4ra\" in dialetto parmigiano) \u00e8 una frazione agricola del comune di Sorbolo Mezzani posta 4\u00a0km a nord-ovest di Sorbolo e a 12\u00a0km a nord di Parma.\nGeografia fisica.\nLa frazione consiste in un piccolo gruppo di abitazioni situato nelle vicinanze della chiesa presso l'incrocio tra le strade comunali provenienti da Coenzo e da Sorbolo e da diverse case coloniche disseminate sul territorio. Diversi canali solcano la campagna circostante, i principali sono il Naviglio e la Fumolenta.\nOrigini del nome.\nIl toponimo \"Frassinara\" trae origine dal fitonimo \"frassino\" pianta un tempo diffusa assieme all\u2019ontano nero nei boschi nei pressi dei fiumi in aree raramente soggette a esondazioni. In epoca medievale era frequente la denominazione di un appezzamento o di un luogo dalla presenza di uno o pi\u00f9 esemplari di un determinato albero.\nStoria.\nLe testimonianze di insediamenti umani nell'area di Frassinara risalgono, come per il territori circostanti ad epoche antiche e anche protostoriche. Poco a nord del paese sorgeva la Terramara della Pantera, abitato dell'et\u00e0 del bronzo individuato nel 1980 e di cui sono stati effettuati solo alcune prospezioni e due sondaggi nel 2004 e nel 2007. \nDell'epoca romana, permangono ancora oggi nella campagna circostante i segni della centuriazione.\nNei secoli successivi l'area di Frassinara divenne paludosa e nell'alto medioevo fu bonificata dai monaci benedettini che la adattarono alla coltivazione del riso.\nIn un atto di donazione di Lotario al conte Maginfredo del 848 viene nominato un castello di Frassinara, la presenza dell'edificio viene attestata nuovamente da una pergamena del XII secolo.\nLa chiesa del paese \u00e8 menzionata nel \"rotolo delle decime\" del 1230 come dipendente dalla pieve di Pedrignano.\nNei secoli successivi il territorio passa sotto l'amministrazione del monastero di San Martino dei Bocci, il quale la manterr\u00e0 fino al 1810 quando, per editto di Napoleone, verr\u00e0 confiscata assieme alla Corte di Frassinara. Quest'ultima fu acquistata dopo l'unificazione da tale Nicola Puccio, quindi dalla marchesa Balbi Barrace (1869), che la lasci\u00f2 alla figlia Chiara andata in sposa al conte Luchini Zileri dal Verme.\nMonumenti e luoghi d'interesse.\nArchitetture religiose.\nChiesa di San Michele.\nRisale probabilmente al X secolo, nel 1564 divenne chiesa parrocchiale. La struttura fu pi\u00f9 volte rimaneggiata in seguito a terremoti e crolli.\nArchitetture civili.\nVilla Arduini.\nNel XV secolo apparteneva al monastero di San Martino dei Bocci come attestano due formelle in arenaria alloggiate all'esterno della costruzione raffiguranti lo stemma dei cistercensi, la croce di Sant'Andrea e l'anno 1423. \u00c8 costituita da due edifici laterali collegati da un androne centrale e si sviluppa su tre piani. Al piano terra \u00e8 presente un locale a volte con colonne, abside e due cappelle laterali un tempo utilizzato come oratorio. Al primo piano si trova un altro locale con volta a cupola che aveva la medesima funzione.\nNel XX secolo parte dell'edificio fu trasformato in fabbrica di conserve e poi abbandonato."}
{"id": "2963378", "revid": "767487", "url": "https://it.wikipedia.org/wiki?curid=2963378", "title": "WTA Tournament of Champions 1986", "text": "Il WTA Tournament of Championships 1986 \u00e8 stato un torneo di tennis giocato sulla terra battuta. \u00c8 stata la 4\u00aa edizione del torneo, che fa del Virginia Slims World Championship Series 1986. Si \u00e8 giocato a Marco Island negli USA dal 31 marzo al 6 aprile 1986.\nCampionesse.\nSingolare.\n Chris Evert ha battuto in finale Claudia Kohde Kilsch 6\u20132, 6\u20134\nDoppio.\n Martina Navr\u00e1tilov\u00e1 / Andrea Temesv\u00e1ri hanno battuto in finale Kathy Jordan / Elise Burgin 7\u20135, 6\u20132"}
{"id": "2963379", "revid": "110157", "url": "https://it.wikipedia.org/wiki?curid=2963379", "title": "WTA Marco Island", "text": "Il WTA Marco Island \u00e8 stato un torneo femminile di tennis giocato dal 1983 al 1986. Si \u00e8 disputato a Marco Island in Florida su campi in terra battuta dal 1983 al 1984 e poi nel 1986 e sul cemento nel 1985."}
{"id": "2963383", "revid": "136801", "url": "https://it.wikipedia.org/wiki?curid=2963383", "title": "WTA Tournament of Champions", "text": ""}
{"id": "2963386", "revid": "824274", "url": "https://it.wikipedia.org/wiki?curid=2963386", "title": "Athens Trophy 1986", "text": "L'Athens Trophy 1986 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo, che fa parte del Virginia Slims World Championship Series 1986. Si \u00e8 giocato ad Atene in Grecia, dal 15 al 21 settembre 1986.\nCampionesse.\nSingolare.\n Sylvia Hanika ha battuto in finale Angelika Kanellopoulou 7\u20135, 6\u20131\nDoppio.\n Isabel Cueto / Arantxa S\u00e1nchez hanno battuto in finale Silke Meier / Wiltrud Probst 4\u20136, 6\u20132, 6\u20134"}
{"id": "2963395", "revid": "767487", "url": "https://it.wikipedia.org/wiki?curid=2963395", "title": "Hilversum Trophy 1986", "text": "L'Hilversum Trophy 1986 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del torneo, che fa parte del Virginia Slims World Championship Series 1986. Si \u00e8 giocato ad Hilversum nei Paesi Bassi, dal 29 settembre al 5 ottobre 1986.\nCampionesse.\nSingolare.\n Helena Sukov\u00e1 ha battuto in finale Catherine Tanvier 6\u20132, 7\u20135\nDoppio.\n Kathy Jordan / Helena Sukov\u00e1 hanno battuto in finale Tine Scheuer-Larson / Catherine Tanvier 7\u20135, 6\u20131"}
{"id": "2963396", "revid": "110157", "url": "https://it.wikipedia.org/wiki?curid=2963396", "title": "Hilversum Trophy", "text": "L'Hilversum Trophy, conosciuto anche come Hewlett-Packard Trophy, \u00e8 stato un torneo femminile di tennis giocato dal 1985 al 1986 a Hilversum nei Paesi Bassi su campi in sintetico indoor."}
{"id": "2963398", "revid": "1573940", "url": "https://it.wikipedia.org/wiki?curid=2963398", "title": "Chiesa della Santissima Croce", "text": "La chiesa della Santissima Croce sorge nel territorio comunale di Taranto, sull'omonima collina\nStoria e descrizione.\nLa chiesetta fu costruita nel XVIII secolo sull'omonima collina sulla quale il beato Angelo d'Acri dell'Ordine dei frati minori cappuccini in occasione di una predica di quaresima piant\u00f2 una croce (da allora la collina fu chiamata appunto della croce). Fu sicuramente uno dei primi insediamenti cappuccini in seguito divenne la chiesa dei portuali della vicina real dogana, dopo poco tempo nel 1834 in questa chiesa fu fondata la Confraternita della Santissima Croce che da allora ne cur\u00f2 la gestione e il decoro. Agli inizi del Novecento la chiesa fu destinata dall'arcivescovo Jorio a essere la prima parrocchia del nascente quartiere dei Tamburi (funzione che mai assolse per via della sua lontananza dall'abitato) molto tempo dopo la chiesa venne inspiegabilmente abbandonata e chiusa al culto, negli ultimi tempi si propose la demolizione dell'edificio per permettere il potenziamento della linea ferroviaria della vicina stazione ma nulla si fece; la chiesa versa in uno stato di abbandono nonostante alcune associazioni ambientaliste abbiano fatto varie proposte alla locale amministrazione per il recupero dell'area.\nIl territorio \u00e8 inserito nella vicaria di Taranto Nord dell'arcidiocesi di Taranto."}
{"id": "2963401", "revid": "159873", "url": "https://it.wikipedia.org/wiki?curid=2963401", "title": "Uberto Ratta", "text": ""}
{"id": "2963406", "revid": "339392", "url": "https://it.wikipedia.org/wiki?curid=2963406", "title": "San David", "text": ""}
{"id": "2963407", "revid": "314905", "url": "https://it.wikipedia.org/wiki?curid=2963407", "title": "San Davide di Salonicco", "text": ""}
{"id": "2963409", "revid": "94332", "url": "https://it.wikipedia.org/wiki?curid=2963409", "title": "Il falconiere", "text": "Il falconiere (in inglese \"The falconer\") \u00e8 un'opera in bronzo realizzata con la tecnica di fusione a cera persa dallo scultore inglese George Blackall Simonds (1844\u20131929), posta nel Central Park di New York City, donata dal mercante irlandese George Kemp (1826\u20131893).\nDescrizione.\nLa statua rappresenta un'elegante figura di un giovane in abiti elisabettiani, intento a rilasciare il proprio falco.\nAlta oltre 11 metri, poggia su un piedistallo cilindrico di granito all'apice di una sporgenza naturale a sud della \"72a Street Transverse\" e ad est del \"West Drive\" del Central Park.\nStoria.\nRealizzata nel 1875, la sua installazione nel \"Central Park\" ha avuto una travagliata storia di danni atmosferici e atti di vandalismo.\nA partire dal 1937 (quando fu puntellata per evitare il pericolo di ribaltamento), l'opera \u00e8 stata periodicamente restaurata o riparata, fino a culminare con la sua rimozione nel 1957 a causa di un atto vandalico, nella quale sub\u00ec il furto del falco e il danneggiamento dell'arto di sostegno, ricostruiti poi durante un'opera di restauro eseguita nel 1982.\nLa statua fu ripristinata nella sua collocazione originale solo nel 1995, dopo l'ennesimo intervento di pulizia, patinatura e applicazione di un rivestimento protettivo dagli agenti atmosferici."}
{"id": "2963410", "revid": "339392", "url": "https://it.wikipedia.org/wiki?curid=2963410", "title": "Varyag (portaerei)", "text": ""}
{"id": "2963412", "revid": "1305772", "url": "https://it.wikipedia.org/wiki?curid=2963412", "title": "Guerra russo-persiana", "text": "Le guerre russo-persiane furono una serie di conflitti combattuti tra l'Impero russo e la Persia, nel XVIII e XIX secolo, tutti con esito favorevole per l'impero russo.\nI pi\u00f9 importanti di essi furono:"}
{"id": "2963413", "revid": "163465", "url": "https://it.wikipedia.org/wiki?curid=2963413", "title": "Cellula artificiale", "text": ""}
{"id": "2963415", "revid": "1516566", "url": "https://it.wikipedia.org/wiki?curid=2963415", "title": "Abbazia di Lerino", "text": "L'abbazia di Lerino \u00e8 un'abbazia cistercense medievale situata in Provenza, nel sud della Francia.\nIl monastero e l'abbazia di Lerino sono situati sull'isola di Sant'Onorato nell'arcipelago di Lerino, di fronte a Cannes. Il primo monastero fu fondato da sant'Onorato di Arles, verso il 400-410.\nIl monaco pi\u00f9 celebre di questa abbazia \u00e8 san Vincenzo di Lerino. All'epoca i monaci del monastero furono accusati di semipelagianesimo da sant'Agostino d'Ippona.\nI monumenti attuali sono stati costruiti tra l'XI e il XIV secolo. Il monastero di tipo cluniacense ospita attualmente una comunit\u00e0 di monaci cistercensi.\nStoria.\nPrima fondazione.\nL'isola, gi\u00e0 nota dai Romani sotto il nome di \"Lerina\", era disabitata e infestata da serpenti. Sant'Onorato d'Arles accompagnato dall'eremita san Caprasio di Lerino, vi fond\u00f2 un monastero verso l'anno tra la fine del IV e gli inizi del V secolo.\nSecondo la tradizione, Onorato s'install\u00f2 sull'isola con l'intenzione di vivere come un eremita, ma fu raggiunto da alcuni discepoli che costituirono una comunit\u00e0 cenobita intorno a lui. In seguito Onorato e Caprasio fonderanno altri monasteri dipendenti da Lerino sulle isole di Hy\u00e8res.\nCos\u00ec l'isola di Lerino divenne un \"immenso convento\", come riportato da Giovanni Cassiano.\nOnorato codific\u00f2 la vita della comunit\u00e0, con una regola la cui prima redazione, la \u00ab\"R\u00e8gle des Quatre P\u00e8res\"\u00bb, \u00e8 la prima del genere in Francia.\nNel V e nel VI secolo, il monastero attir\u00f2 monaci che ne assicurarono la fama. La biblioteca era considerata una delle pi\u00f9 interessanti del mondo cristiano.\nCos\u00ec san Patrizio studi\u00f2 qui prima di intraprendere l'evangelizzazione dell'Irlanda. Massimo di Riez e Fausto di Riez furono abati di Lerino prima di diventare vescovi di Riez e sant'Antonino di Carpentras (\u2020 473) lo fu prima di diventare vescovo di Carpentras.\nEucherio di Lione vi mand\u00f2 i propri figli prima di raggiungere lui stesso monastero. San Quinidio, vescovo di Vaison, fu ugualmente monaco a Lerino nel corso del VI secolo.\nSan Lupo di Troyes, san Giacomo di Tarantasia e sant'Apollinare provengono anche loro da questa abbazia. L'abbazia ha fornito tre vescovi alla diocesi di Arles nel corso del V e del VI secolo: Onorato stesso, Ilario di Arles e Cesario d'Arles.\nIl monaco pi\u00f9 celebre di questa abbazia forse \u00e8 san Vincenzo di Lerino, fratello di Lupo di Troyes, che redasse a Lerino il \"Commonitorium\". Prendendo posizione contro le teorie di Agostino d'Ippona circa la grazia, egli dice che la grazia di Dio coopera con l'uomo. Questa posizione fu condannata con il nome di semipelagianesimo, al Concilio di Orange del 529.\nSan Nazario, quattordicesimo abate di Lerino, probabilmente durante il regno di Clotario II (584-629), affront\u00f2 con successo i resti del paganesimo sulla costa sud della Francia. Distrusse un santuario di Venere vicino a Cannes e fond\u00f2 sul suo sito un convento femminile, che venne distrutto dai Saraceni nell'VIII secolo.\nAlla fine del VI secolo vi si form\u00f2 anche sant'Attala che fu monaco a Lerino, poi trasferitosi all'Abbazia di Luxeuil e in seguito secondo abate dell'abbazia di San Colombano a Bobbio (PC).\nNegli anni 630, sant'Agricola fu monaco a Lerino dall'et\u00e0 di 16 anni prima di diventare vescovo di Avignone.\nNel 661, sant'Aigulfo tent\u00f2 di introdurre la regola di san Benedetto nella forma di regola mista dell'abbazia di Fleury, prima di essere assassinato.\nFinalmente, al termine del VII secolo, i monaci rinunciarono alla regola posta da Onorato e adottarono la regola mista secondo la regola benedettina di San Colombano di Luxeuil e di Bobbio e di San Benedetto e quindi abbandonando anche le dottrine del semipelagianesimo. \nCon la riforma monastica ed il rientro nelle regole della Chiesa, l'abbazia ebbe quindi l'appoggio da parte del Papa e reale, che favor\u00ec la diffusione monastica in Provenza e nel nizzardo, ed in seguito verso il XI secolo anche nell'imperiese e nel savonese grazie all'appoggio da parte di Genova, che favoriva il monachesimo ligure in sostituzione a quello precedente sempre colombaniano di origine piemontese, derivante dai monaci dell'abbazia di San Dalmazzo di Pedona con cui il monastero Lerinense ebbe continui rapporti nei secoli fra le valli alpine ed appenniniche per il conscambio di merci varie, specie sale, olio e spezie in cambio di carni, salumi, burro, formaggi e vino.\nNel corso dei secoli successivi la vita monastica sull'isola fu interrotta a pi\u00f9 riprese da incursioni, principalmente attribuibili ai Saraceni. In effetti, dopo la sconfitta del 732 a Poitiers, i Saraceni ripiegarono sulla Provenza e presero d'assalto l'abbazia che era una preda ricca e facile. Verso quella data cinquecento membri della comunit\u00e0, compreso l'abate, san Porcario, furono massacrati sull'isola dagli invasori.\nUno dei pochi sopravvissuti, sant'Eleuterio, ricostru\u00ec un nuovo monastero sulle rovine del precedente.\nAll'inizio del IX secolo anche il monastero di Lerino come tutti i monasteri europei sia colombaniani che di altra regola, dovettero riformarsi alla regola generale monastica benedettina dopo la riforma di Benedetto d'Aniane voluta dall'imperatore Ludovico il Pio.\nSeconda fondazione.\nNegli anni tra il 978 e il 1020, Lerino ader\u00ec alla riforma cluniacense. Il monastero benefici\u00f2 di numerose donazioni e disseminazioni in Provenza, dove furono fondati un centinaio di priorati. Nel 1103 il vescovo della diocesi di Albenga, \"Aldeberto\", dona al monastero varie chiese nei dintorni di Porto Maurizio.\nNel 1041 i conti di Ventimiglia, Ottone e Corrado, e altri nobili della zona, fecero delle notevoli donazioni all'abbazia. Gi\u00e0 nel 954 il conte Guido di Ventimiglia avrebbe donato ai monaci il territorio di Seborga (nell'attuale Liguria) che l'abate govern\u00f2 con il rango di principe fino al 1729. \nLa donazione del 954 \u00e8 per\u00f2 ritenuta un falso dagli storici gi\u00e0 a partire del XVI secolo.\nNel 1047, l'isola fu invasa e alcuni monaci furono condotti in cattivit\u00e0 in Spagna. Furono riscattati dall'abate dell'abbazia di San Vittore di Marsiglia, sant'Isarn.\nSull'isola furono costruiti edifici fortificati tra l'XI e il XIV secolo. Un sistema di segnalazione con fuochi tra la torre fortificata del monastero e quella di Suquet, a Cannes, fu installato nel 1327.\nLe reliquie di Onorato furono ricondotte a Lerino da Arles, nel 1391. L'isola divenne un luogo di pellegrinaggi molto popolare. Gli scritti di Raymond F\u00e9raud, monaco che redasse una vita leggendaria di Onorato, li incoraggiarono.\nNel 1400, l'isola fu saccheggiata dai pirati genovesi. Il monastero fortificato fu difeso soprattutto dai servi. Soldati provenzali (1437), poi francesi (1481), occuparono i piani superiori degli edifici per assicurare la protezione dei monaci.\nNel 1464, il monastero fu sottoposto a un regime di commenda, fino al 1510, quando Agostino Grimaldi, terzo abate commendatario, rinunci\u00f2 alla commenda, riform\u00f2 il monastero e lo aggreg\u00f2 alla congregazione cassinese.\nNel 1635, durante la guerra dei trent'anni, l'isola fu invasa dagli spagnoli e i monaci furono espulsi. Durante l'occupazione, gli spagnoli fortificarono l'isola installando batterie di cannoni sulle cappelle.\nDue anni dopo l'isola fu ripresa dai francesi che vi lasciarono permanentemente un'importante guarnigione. Dopo un esilio a Vallauris, i monaci ritornarono ma il monastero continu\u00f2 a essere sottoposto agli attacchi spagnoli e genovesi.\nA partire dal 1636 il regime di commenda fu ristabilito definitivamente, causando il declino del monastero. Quando fu chiuso da una commissione reale nel 1788, solo quattro monaci ci vivevano ancora. La propriet\u00e0 del monastero fu trasferita al vescovo di Grasse.\nCon la rivoluzione francese l'isola fu dichiarata bene nazionale e divenne propriet\u00e0 dello Stato. Fu venduta a una ricca attrice, Mademoiselle de Sainval, che vi risiedette per venti anni, trasformando il monastero in sale di ricevimenti.\nTerza fondazione.\nNel 1859, l'isola fu acquistata dal vescovo di Fr\u00e9jus, Jordany che cerc\u00f2 di installarvi di nuovo una comunit\u00e0 religiosa.\nDieci anni pi\u00f9 tardi vi si stabilirono i monaci cistercensi dell'Abbazia di S\u00e9nanque. La comunit\u00e0 attuale \u00e8 costituita da 25 monaci che assicurano, oltre la vita monastica, attivit\u00e0 di ospitalit\u00e0 e coltivazione delle vigne.\nMonumenti.\nIl monastero fortificato.\nVerso il 1073, l'abate Adalberto o Aldeberto II inizi\u00f2 la costruzione di una torre fortificata che potesse servire da rifugio per i monaci che erano sottoposti a ripetuti attacchi all'isola. \u00c8 probabilmente parallela all'iniziativa di costruire la torre di Suquet a Cannes.\nAltri alloggi furono aggiunti alla torre originaria, tra cui due chiostri sovrapposti.\nIl sottosuolo, scavato nel XII e XIII secolo, nasconde cantine utilizzate per le scorte alimentari dei monaci e anche un frantoio e un forno per il pane.\nIl primo piano era dedicato al lavoro e alla vita comune. Il primo chiostro, detto \"clo\u00eetre du travail\" (chiostro del lavoro), fu costruito attorno a un cortile che incorporava una cisterna. La maggior parte delle sue colonne proveniva da monumenti romani.\nIl secondo piano era dedicato alla preghiera. Il secondo chiostro, detto \"clo\u00eetre de la pri\u00e8re\" (chiostro della preghiera), fu costruito con dodici colonne ottagonali di marmo. D\u00e0 accesso a tre cappelle, tra cui la \"Chapelle Sainte Croix\" del XIV secolo.\nI piani superiori furono riservati ai soldati che assicuravano la protezione del monastero: sale della guarnigione e terrazze di segnalazione e difesa.\nMa viste le sue dimensioni (si compone di ottantasei parti e quattro cappelle pi\u00f9 2 cisterne), il monastero non fu mai protetto completamente.\nLe cappelle.\nNell'isola sono disseminate sette cappelle. Servivano nel Medioevo da stazioni del pellegrinaggio che si svolgeva dall'Ascensione alla Pentecoste. Quattro di queste cappelle sono accessibili al pubblico.\nCappella della Trinit\u00e0.\nLa cappella dedicata alla Trinit\u00e0 fu costruita probabilmente nel IX o nel X secolo, si trova nella zona sud-est dell'isola. Testimonia la grande devozione dei monaci alla Trinit\u00e0. Quando gli spagnoli conquistarono l'isola nel 1635, costruirono sul tetto della cappelle una batteria di cannoni.\nCappella del Santo Salvatore.\nLa cappella dedicata al santo Salvatore si trova nel nord-ovest dell'isola, non lontana dall'attuale imbarcadero. \u00c8 costruita su una pianta ottagonale. La volta a stella che copre la parte centrale \u00e8 datata al XII secolo.\nCappella di San Caprasio.\nFu costruita in prossimit\u00e0 del luogo dove san Caprasio di Lerino, compagno di Onorato avrebbe vissuto come eremita. Si trova nell'ovest dell'isola.\nCappella di San Pietro.\nLa cappella dedicata a san Pietro si trova a sud, vicino al monastero. \u00c8 circondata da sepolture medioevali.\nForni per palle da cannone.\nSu iniziativa di Bonaparte nel 1794 sull'isola furono costruiti due forni per palle di cannone (\"four \u00e0 boulets\").\nI forni permettevano di surriscaldare le palle prima che venissero sparate contro le navi, mettendo a fuoco la velatura e i ponti.\nDue forni simili furono costruiti sull'Isola di Santa Margherita.\nIl chiostro (XI secolo).\nCostruito tra l'XI e il XII secolo, \u00e8 il cuore della vita monastica.\nCircondato da due grandi sale costruite nel XII secolo e nel XIII secolo, la sala del capitolo dove si organizza la vita della comunit\u00e0 e il refettorio dove i monaci prendono i loro pasti.\nIl monastero del XIX secolo.\nQuando i cistercensi dell'abbazia di S\u00e9nanque s'installarono durante il XIX secolo, costruirono dei nuovi edifici. Iniziarono un'attivit\u00e0 di ospitalit\u00e0 e la coltivazione di vigneti. Vendevano il loro vino e dei liquori.\nDue ali residenziali ad angolo retto accolgono le celle dei monaci, gli appartamenti dell'abate e del priore e la biblioteca.\nLa foresteria, installata in un'altra ala, permette di accogliere persone.\nLa chiesa originale del XII secolo fu parzialmente distrutta per permettere la costruzione della nuova chiesa, consacrata nel 1928.\nDegli altri edifici conventuali del XII-XIII secolo rimangono: il chiostro, la sala capitolare e il refettorio."}
{"id": "2963420", "revid": "1728", "url": "https://it.wikipedia.org/wiki?curid=2963420", "title": "Monastero di Lerino", "text": ""}
{"id": "2963422", "revid": "314905", "url": "https://it.wikipedia.org/wiki?curid=2963422", "title": "Sant'Augusto", "text": ""}
{"id": "2963433", "revid": "838137", "url": "https://it.wikipedia.org/wiki?curid=2963433", "title": "CEV Champions League 2010-2011 (maschile)", "text": "La CEV Champions League 2010-2011 \u00e8 stata la 52\u00aa edizione del massimo torneo pallavolistico europeo, e come ogni anno \u00e8 stata organizzata dalla Conf\u00e9d\u00e9ration Europ\u00e9enne de Volleyball (CEV).\nIl torneo ha preso il via il 16 novembre 2010, con la prima giornata della fase a gironi, ed \u00e8 terminato il 27 marzo 2011 con la disputa delle finali al Palaonda di Bolzano.\nSistema di qualificazione.\nAll'edizione del 2010-2011 prendono parte 24 squadre provenienti dalle 54 federazioni affiliate alla CEV. Per ogni federazione partecipa un certo numero di club a seconda della Ranking List aggiornata annualmente; federazioni con un coefficiente maggiore avranno pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo all'Italia. Con questo metodo vengono scelte 22 formazioni, mentre le ultime 2 verranno inserite tramite \"wild cards\" a discrezione della CEV.\nDi seguito \u00e8 riportato lo schema di qualificazione (su base Ranking List 2010):\nNonostante il Ranking CEV, non sono state invitate squadre dai Paesi Bassi e dalla Repubblica Ceca. Le wild cards sono state assegnate alla Russia, al Montenegro, alla Bulgaria e alla Romania.\nEventi.\nLe partite della prima fase si svolsero nelle date stabilite, ad esclusione di due match del girone D: Skra Be\u0142chat\u00f3w e Trentino BetClic anticiparono i rispettivi incontri del quarto turno rispettivamente al 12 e al 13 dicembre, per permettere loro di partecipare alla Coppa del Mondo per club, in programma a Doha dal 15 e al 21 dicembre. La Dinamo Mosca (girone F), anch'essa partecipante alla competizione iridata, ha invece anticipato il suo incontro del quarto turno alle ore 12:00 (MSK) del 14 dicembre.\nFase a gironi.\nIl sorteggio per la definizione dei gironi della prima fase si \u00e8 tenuto il 25 giugno 2010 a Vienna, contemporaneamente con la definizione dei gironi della Champions League femminile.\nPlayoff a 12.\nI sorteggi per gli accoppiamenti dei playoff a 12 si sono svolti il 14 gennaio 2011 a Lussemburgo alla presenza del comitato esecutivo della CEV. In quest'occasione \u00e8 stata anche scelta la citt\u00e0 italiana di Bolzano come organizzatrice della Final Four. Conseguentemente la squadra della Trentino BetClic, seconda del girone D, \u00e8 stata qualificata d'ufficio alle semifinali; il suo posto nel sorteggio \u00e8 stato preso dalla miglior terza della fase a gironi, la squadra montenegrina del Budvanska Rivijera Budva, proveniente dal girone C. Per la prima volta si \u00e8 deciso di modificare la regola per la qualificazione al turno successivo: non verr\u00e0 pi\u00f9 presa in considerazione la differenza set al termine dei due incontri, ma \u00e8 ora necessario vincere entrambi gli incontri; in caso di una vittoria per parte, al termine del match di ritorno, verr\u00e0 disputato il \"golden set\".\nPlayoff a 6.\nGli accoppiamenti dei playoff a 6 si sono svolti contemporaneamente a quelli dei playoff a 12, il 14 gennaio. Anche in questa fase vale la nuova regola della doppia vittoria e dell'eventuale golden set. Proprio il golden set ha stabilito alcune delle squadre approdate a questa fase: la Dinamo Mosca e le formazioni polacche dello Skra Be\u0142chat\u00f3w e dello Jastrz\u0119bski W\u0119giel, quest'ultima allenata dal \"miglior giocatore del XX secolo\" Lorenzo Bernardi.\nFinal Four.\nLa Final Four si \u00e8 disputata a Bolzano e la sede degli incontri \u00e8 stata ritrovata nel \"Palaonda\". Tutte le squadre provenienti dai Playoff 6 si sono qualificate solamente al termine del golden set.\nGli accoppiamenti della Final Four, stabiliti dal regolamento CEV, prevedono che in caso di qualificazione di due squadre della stessa nazione, queste non si incontrino in finale; questo ha fatto s\u00ec che Zenit Kazan e Dinamo Mosca si giochino in derby russo una delle semifinali."}
{"id": "2963434", "revid": "107300264", "url": "https://it.wikipedia.org/wiki?curid=2963434", "title": "Tom Fahn", "text": "Anche alcuni membri della sua famiglia (suo fratello Jonathan Fahn, sua sorella Melissa Fahn e sua moglie Dorothy Elias-Fahn) sono doppiatori, e in alcuni casi l'hanno accompagnato al doppiaggio di alcune serie quali le stagioni di \"Digimon\"."}
{"id": "2963436", "revid": "1915706", "url": "https://it.wikipedia.org/wiki?curid=2963436", "title": "Etosuccimide", "text": "L'etosuccimide \u00e8 un farmaco antiepilettico facente parte della classe delle succinimidi.\nFarmacocinetica.\nL'etosuccimide \u00e8 ben assorbito dopo dispensazione orale, con massima concentrazione plasmatica raggiunta dopo 3 ore dall'assunzione. Il legame alle proteine plasmatiche \u00e8 basso e le concentrazioni liquoriali raggiungono quelle plasmatiche dopo pochi giorni dalla inizio della terapia. L'emivita, di circa 30 ore nel bambino, raggiunge 40-50 ore nell'adulto; l'escrezione \u00e8 prevalentemente renale (attenzione dunque all'utilizzo in pazienti nefropatici), con eliminazione di farmaco immodificato (25%) e del suo derivato idrossietilico (40% circa).\nFarmacodinamica.\nL'etosuccimide agisce soprattutto a livello del sistema nervoso centrale, interferendo con le correnti del calcio a livello dei neuroni talamici. Questo effetto spiega la spiccata azione sulle assenze tipiche, essendo il talamo il principale responsabile della genesi dei complessi punta-onda a 3 cicli per secondo () osservabili nel tracciato elettroencefalografico durante le crisi di assenza.\nUtilizzo clinico.\nL'etosuccimide \u00e8 il farmaco di elezione per il trattamento delle crisi d'assenza, per i minori effetti collaterali rispetto all'acido valproico. Quest'ultimo deve per\u00f2 essere utilizzato qualora alle crisi di assenza si associno crisi tonico-clonico. \nEffetti avversi.\nI pi\u00f9 frequente effetti, dose dipendenti, sono: nausea, vomito, diarrea, letargia, vertigini, cefalea e singhiozzo. Effetti comportamentale come ansia ed agitazione psicomotoria sono rari, bench\u00e9 possano manifestarsi con maggiore frequenza nei soggetti con precedente disturbi psichiatrici. Effetti non dose dipendenti, rari sono orticaria, sindrome di Stevens-Johnson, mielotossicita, nefrotossicit\u00e0 ed epatotossicit\u00e0.\nStereochimica.\nL'etosuccimide \u00e8 una droga chirale, recante uno stereocentro. Terapeuticamente si adopera il racemo, la miscela 1:1 di isomeri S e R."}
{"id": "2963437", "revid": "47767", "url": "https://it.wikipedia.org/wiki?curid=2963437", "title": "San Bertolfo", "text": ""}
{"id": "2963440", "revid": "63756", "url": "https://it.wikipedia.org/wiki?curid=2963440", "title": "Atto sulle conventicole", "text": ""}
{"id": "2963441", "revid": "53588", "url": "https://it.wikipedia.org/wiki?curid=2963441", "title": "Corporation Act", "text": ""}
{"id": "2963442", "revid": "116152228", "url": "https://it.wikipedia.org/wiki?curid=2963442", "title": "Jonathan Fahn", "text": "\u00c8 fratello dei doppiatori Tom Fahn e Melissa Fahn."}
{"id": "2963448", "revid": "838137", "url": "https://it.wikipedia.org/wiki?curid=2963448", "title": "Squadra greca di Coppa Davis", "text": "La squadra greca di Coppa Davis rappresenta la Grecia nella Coppa Davis, ed \u00e8 posta sotto l'egida della \"Hellenic Tennis Federation\".\nLa squadra debutt\u00f2 nella competizione nel 1927, ma non ha mai fatto parte del World Group. Il suo miglior risultato \u00e8 il raggiungimento del Gruppo I zonale. Attualmente (2019) milita nel Gruppo III della zona Euro-Africana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi. Le colonne grigie indicano che la squadra non ha preso parte alla manifestazione in quegli anni, in quanto la squadra non esisteva."}
{"id": "2963449", "revid": "599013", "url": "https://it.wikipedia.org/wiki?curid=2963449", "title": "San Ruperto", "text": ""}
{"id": "2963451", "revid": "155634", "url": "https://it.wikipedia.org/wiki?curid=2963451", "title": "Serie A2 2009-2010 (pallanuoto maschile)", "text": "La Serie A2 2009-2010 \u00e8 stata la 26\u00aa edizione di questo torneo, la seconda divisione del campionato italiano maschile di pallanuoto. La regular season \u00e8 iniziata il 5 dicembre 2009 per poi terminare il 22 maggio 2010. Alla fine di essa hanno preso il via i play-off e i play-out.\nLe squadre campioni in carica sono la Rari Nantes Imperia e la Roma Pallanuoto, promosse nel campionato precedente in Serie A1."}
{"id": "2963453", "revid": "599013", "url": "https://it.wikipedia.org/wiki?curid=2963453", "title": "Societ\u00e0 missionaria di San Tommaso apostolo", "text": "La Societ\u00e0 Missionaria di San Tommaso Apostolo (in inglese \"Missionary Society of St. Thomas the Apostle\") \u00e8 una societ\u00e0 clericale di vita apostolica di diritto diocesano: i membri della compagnia pospongono al loro nome la sigla M.S.T.\nStoria.\nLa congregazione sorse nel 1966 a opera di Sebastian Vayalil (1906-1986), vescovo eparca di Palai, con l'appoggio di papa Paolo VI; venne canonicamente eretta il 22 febbraio 1968.\nAttivit\u00e0 e diffusione.\nI missionari della societ\u00e0 si dedicano all'opera di evangelizzazione dei non cristiani; operano essenzialmente nelle regioni indiane dove \u00e8 diffusa la Chiesa cattolica siro-malabarese, specialmente nei territori delle diocesi di Ujjain e Mandya.\nNel 1987 la congregazione contava un vescovo, 123 sacerdoti, 6 studenti professi con voti perpetui e 89 con voti temporanei."}
{"id": "2963463", "revid": "287204", "url": "https://it.wikipedia.org/wiki?curid=2963463", "title": "Squadra lussemburghese di Coppa Davis", "text": "La squadra lussemburghese di Coppa Davis rappresenta il Lussemburgo nella Coppa Davis, ed \u00e8 posta sotto l'egida della \"F\u00e9d\u00e9ration Luxembourgeoise de Tennis\".\nLa squadra debutt\u00f2 nella competizione nel 1947, ma non ha mai fatto parte del Gruppo Mondiale.\nOrganico 2013.\nVengono di seguito illustrati i convocati per ogni singolo turno della Coppa Davis 2013. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio)."}
{"id": "2963466", "revid": "34862", "url": "https://it.wikipedia.org/wiki?curid=2963466", "title": "Nazionale di Coppa Davis della Grecia", "text": ""}
{"id": "2963468", "revid": "34862", "url": "https://it.wikipedia.org/wiki?curid=2963468", "title": "Nazionale di Coppa Davis del Lussemburgo", "text": ""}
{"id": "2963475", "revid": "196390", "url": "https://it.wikipedia.org/wiki?curid=2963475", "title": "Clodoaldo (santo)", "text": ""}
{"id": "2963477", "revid": "47767", "url": "https://it.wikipedia.org/wiki?curid=2963477", "title": "San Comizio", "text": ""}
{"id": "2963481", "revid": "767487", "url": "https://it.wikipedia.org/wiki?curid=2963481", "title": "William Hobson", "text": "Figlio di Samuel Hobson, avvocato, e di Martha Jones, appartenente ad una prominente famiglia anglo-irlandese, per intercessione dell'ammiraglio John Beresford, entr\u00f2 nella Royal Navy all'et\u00e0 di soli dieci anni il 25 agosto 1803 e nel 1806 venne promosso al rango di aspirante guardiamarina prestando servizio nelle indie occidentali e lungo il canale della Manica. Nel 1814 sal\u00ec a bordo della \"HMS Spy\" in servizio nel Mediterraneo dove si distinse nella lotta alla pirateria. Nel 1824 venne promosso al grado di \"Commander\" e nel 1825 assegnato al comando di una flottiglia che prest\u00f2 servizio nelle indie occidentali.\nIl 17 dicembre 1827 a Nassau spos\u00f2 Eliza Elliott, figlia unica di un ricco mercante scozzese attivo nelle indie occidentali.\nNel dicembre 1834 venne assegnato al comando della fregata \"HMS Rattlesnake\", per volere dell'ammiraglio George Eden, I Conte di Auckland e salp\u00f2 per le indie orientali nel 1835 da dove venne assegnato per un nuovo incarico di stanza a Port Jackson, Australia dove arriv\u00f2, dopo un primo scalo ad Hobart, il 24 agosto 1836. Il 18 settembre di quello stesso anno la \"HMS Rattlesnake\" salp\u00f2 per Melbourne (allora \"Port Philip\") per prestare servizio a protezione della nuova colonia fondata dal capitano William Lonsdale. Durante i tre mesi successivi di pattugliamento, in collaborazione con i suoi ufficiali, esplor\u00f2 e fece studi cartografici dell'attuale territorio di Hobsons Bay, dedicata proprio in suo onore. Hobson ebbe occasione di avere numerosi contatti con gli aborigeni australiani con i quali ebbe rapporti molto amichevoli, e si affezion\u00f2 cos\u00ec tanto a quella terra da manifestare nelle missive inviate alla moglie il desiderio di diventare governatore della nuova colonia.\nNel 1837, per ordine del Governatore della colonia del Nuovo Galles del Sud Richard Bourke, Hobson fu inviato con una flotta di navi in Nuova Zelanda dove la locale colonia di Bay of Islands, diretta da James Busby, era stata ripetutamente minacciata dagli indigeni m\u0101ori."}
{"id": "2963493", "revid": "314905", "url": "https://it.wikipedia.org/wiki?curid=2963493", "title": "Santa Fina", "text": ""}
{"id": "2963497", "revid": "963244", "url": "https://it.wikipedia.org/wiki?curid=2963497", "title": "San Filiberto", "text": ""}
{"id": "2963498", "revid": "228587", "url": "https://it.wikipedia.org/wiki?curid=2963498", "title": "Gilford", "text": ""}
{"id": "2963502", "revid": "3535", "url": "https://it.wikipedia.org/wiki?curid=2963502", "title": "Acacia albida", "text": ""}
{"id": "2963503", "revid": "1305772", "url": "https://it.wikipedia.org/wiki?curid=2963503", "title": "Gilmore", "text": ""}
{"id": "2963512", "revid": "124123", "url": "https://it.wikipedia.org/wiki?curid=2963512", "title": "R. S. Thomas", "text": "Biografia.\nR. S. Thomas nacque a Cardiff, figlio unico di Hubert Thomas e Margaret Davis.\nGrazie ad una borsa di studio nel 1932 inizi\u00f2 i corsi di Letteratura Classica all'Universit\u00e0 del Galles del Nord a Bangor.\nStudi\u00f2 quindi Teologia e fu ordinato sacerdote della Chiesa del Galles. Dal 1936 al 1940 divent\u00f2 curato di Chirk (Denbighshire), deve incontr\u00f2 la futura moglie, Mildred Eldridge, un'artista inglese, che spos\u00f2 nel 1940.\nPer 12 anni dal 1942 al 1954, Thomas fu rettore a Manafon (Montgomeryshire): qui cominci\u00f2 a studiare la lingua gallese e pubblic\u00f2 i suoi primi tre volumi di poesia: \"The Stones of the Field\", \"An Acre of Land\" e \"The Minister\".\nLa notoriet\u00e0 la raggiunse con la pubblicazione del quarto volume: \"Song at the Year's Turning\".\nA partire dagli anni '60 lavor\u00f2 sempre pi\u00f9 attivamente a fianco alla comunit\u00e0 di madre lingua gallese e pubblic\u00f2 due volumi di prosa in lingua gallese: \"Neb\" (Nessuno) e \"Blwyddyn yn Ll\u04efn\" (Un anno in Ll\u04efn).\nDal 1967 al 1978 fu vicario della Chiesa di St Hywyn's ad Aberdaron, nella penisola di Ll\u0177n.\nFu un grande sostenitore del nazionalismo gallese.\nLe opere di Thomas riflettono il suo interesse per il paesaggio e per la gente del Galles.\nLa bellezza della campagna non \u00e8 mai vista come un compenso al duro e monotono lavoro nei campi: questa sua visione della vita agreste diventa una sfida ai poeti contemporanei di lingua inglese, in particolare, l'opera di R.S. Thomas \u00e8 stata vista in antagonismo con la poesia di Dylan Thomas, il pi\u00f9 famoso tra i poeti a lui contemporanei.\nAmava anche sperimentare la pubblicazione di poesie unite ad opere di arte figurativa."}
{"id": "2963513", "revid": "1494169", "url": "https://it.wikipedia.org/wiki?curid=2963513", "title": "Maciejowski", "text": ""}
{"id": "2963514", "revid": "250563", "url": "https://it.wikipedia.org/wiki?curid=2963514", "title": "Formula 3000 inglese stagione 1991", "text": ""}
{"id": "2963516", "revid": "250563", "url": "https://it.wikipedia.org/wiki?curid=2963516", "title": "Formula 2 inglese stagione 1993", "text": ""}
{"id": "2963517", "revid": "250563", "url": "https://it.wikipedia.org/wiki?curid=2963517", "title": "Formula 2 inglese stagione 1994", "text": ""}
{"id": "2963518", "revid": "250563", "url": "https://it.wikipedia.org/wiki?curid=2963518", "title": "Formula 2 inglese stagione 1996", "text": ""}
{"id": "2963520", "revid": "287204", "url": "https://it.wikipedia.org/wiki?curid=2963520", "title": "Sporting Clube de Espinho (pallavolo maschile)", "text": "Il SC Espinho \u00e8 una societ\u00e0 pallavolistica portoghese, con sede nella citt\u00e0 di Espinho. Nel proprio palmar\u00e8s vanta la vittoria di una coppa europea, precisamente la prima Top Teams Cup. Milita nella massima serie del campionato portoghese.\nStoria.\nLa formazione pallavolistica venne fondata nel 1914, all'interno della polisportiva di Espinho. Il primo trionfo in patria avvenne nel 1957 con la vittoria dello scudetto, che venne ripetuta altre 4 volte fino al 1965. Il secondo periodo d'oro della squadra giunse negli anni ottanta, con la vittoria di altri 2 campionati e 3 Coppe di Portogallo.\nLa miglior serie di vittorie fu quella che dur\u00f2 dal 1994 al 2001, con la vittoria di 6 campionati nazionali, altrettante coppe nazionali e 4 Supercoppe. Grazie a suest'ultimi successi la formazione partecip\u00f2 alla prima edizione della Top Team Cup, nuova denominazione della precedente Coppa delle Coppe. La formazione trionf\u00f2 nella Final Four disputata in Turchia, contro la formazione russa di Ekaterinburg. L'anno successivo partecip\u00f2 nuovamente alla competizione, perdendo per\u00f2 in finale contro i belgi del Knack Roeselare.\nDal 2005 la squadra torn\u00f2 a dominare il campionato portoghese, acquisendo quindi l'accesso a partecipare alla Champions League."}
{"id": "2963522", "revid": "599013", "url": "https://it.wikipedia.org/wiki?curid=2963522", "title": "Ivano Camozzi", "text": "Biografia.\nSpecialista dello slalom gigante attivo negli anni ottanta, Ivano Camozzi ottenne i primi punti in Coppa del Mondo l'11 gennaio 1983 nel gigante di Adelboden, in Svizzera. Partecip\u00f2 ai XV Giochi olimpici invernali di (10\u00b0 nel supergigante, 4\u00b0 nello slalom gigante, non concluse lo slalom speciale). Nel massimo circuito internazionale conquist\u00f2 l'unico podio, un terzo posto, nel gigante di Park City, negli Stati Uniti, del 23 novembre 1989, dietro al norvegese Ole Kristian Furuseth e allo svizzero Pirmin Zurbriggen. Ottenne l'ultimo piazzamento di rilievo in carriera il 2 dicembre 1989 a Mont-Sainte-Anne, in Canada, giungendo 15\u00ba in slalom gigante."}
{"id": "2963530", "revid": "38120", "url": "https://it.wikipedia.org/wiki?curid=2963530", "title": "DANE", "text": ""}
{"id": "2963533", "revid": "642594", "url": "https://it.wikipedia.org/wiki?curid=2963533", "title": "Russelsheim", "text": ""}
{"id": "2963534", "revid": "599013", "url": "https://it.wikipedia.org/wiki?curid=2963534", "title": "Renzo Semprini", "text": "Carriera.\nClub.\nSi forma nelle giovanili del Basket Rimini nella stessa nidiata che comprendeva anche i vari Carlton Myers, Franco Ferroni e Massimo Ruggeri. Con la formazione juniores allenata da Massimo Bernardi conquista addirittura il titolo italiano 1990-91, grazie alla vittoria ottenuta al PalaFiera di Forl\u00ec sui pari et\u00e0 della Stefanel Trieste.\nInizia a collezionare qualche presenza in prima squadra, fino ad entrarvi in pianta stabile. La squadra nel frattempo ottiene una doppia promozione dalla Serie B1 alla A1. La stagione del debutto nella massima serie \u00e8 la 1992-93, in un campionato per\u00f2 culminato con la retrocessione. Tornato in A2, milita coi riminesi in questa serie fino al suo passaggio in maglia Libertas Forl\u00ec, avvenuto nell'estate 1996.\nTerminata l'annata, fa ritorno al Basket Rimini, ma vi resta solo il tempo di giocare altre 4 partite in A1 prima di approdare alla Pallacanestro Trieste. Con i giuliani disputa due campionati e mezzo, rispettivamente due in A2 e l'ultima met\u00e0 di stagione in A1. Nel gennaio 2000 passa infatti a Napoli, formazione in cui termina l'anno venendo poi confermato per quello successivo.\nLa sua ultima apparizione nella massima serie avviene nel campionato 2001-02 quando Fabriano, che aveva vinto le precedenti finali play-off proprio contro Napoli, lo mette sotto contratto. Dopo questa esperienza scende in Serie B1 alla Sutor Montegranaro, chiudendo la carriera agonistica nel 2004 dopo un biennio culminato con la promozione dei gialloblu in Legadue al termine della sua seconda stagione di permanenza.\nNazionali giovanili.\nSemprini ha ricevuto convocazioni da parte di diverse Nazionali italiane giovanili, tra cui le selezioni cadetti, juniores e Under-22. \u00c8 stato campione d'Europa con la Nazionale juniores nel 1990 (nei Paesi Bassi), mentre due anni pi\u00f9 tardi ha conquistato il titolo europeo in Grecia con l'."}
{"id": "2963538", "revid": "287204", "url": "https://it.wikipedia.org/wiki?curid=2963538", "title": "Ignacio Cervantes", "text": "Egli fu molto influente nella creolizzazione della musica cubana. Bambino prodigio, fu allievo del pianista Juan Miguel Joval e successivamente del compositore Nicol\u00e1s Ruiz Espadero nel 1859 e del compositore statunitense Louis Moreau Gottschalk. Gottschalk incoraggi\u00f2 Cervantes a studiare al conservatorio di Parigi (1886-1870) sotto la guida di Antoine Fran\u00e7ois Marmontel e Charles-Valentin Alkan. Qui ottenne il suo primo riconoscimento per la composizione nel 1886 e per l'armonia nel 1867. Suon\u00f2 anche con Christina Nilsson e Adelina Patti.\nNel 1875 Cervantes e Jos\u00e9 White lasciarono Cuba dopo essere stato messo in guardia dal Governatore Generale: aveva scoperto che i due si stavano esibendo per tutto il paese e con il ricavato dei loro concerti finanziavano la causa della ribellione nella \"Guerra de los Diez A\u00f1os\". Negli Stati Uniti e nel Messico, Cervantes continu\u00f2 a raccogliere fondi con i suoi concerti fino al Patto di Zanj\u00f3n che port\u00f2 ad una tregua. Torn\u00f2 a Cuba nel 1878 per poi lasciarla nuovamente nel 1895, quando ebbe inizio la guerra d'indipendenza cubana.\nCervantes scrisse un'opera (\"Maledetto\", 1895), veri pezzi per clavicembalo, zarzuela e il famoso \"Danzas Cubanas\". Scrisse il brano \"Fusi\u00f3n de Almas\" con la figlia Mar\u00eda Cervantes (1885-1981), che divenne una nota pianista, compositrice e cantante."}
{"id": "2963539", "revid": "838137", "url": "https://it.wikipedia.org/wiki?curid=2963539", "title": "Antonio Cunial", "text": "Biografia.\nFrequent\u00f2 in giovent\u00f9 l'Istituto Cavanis \"Collegio Canova\" di Possagno, la scuola del suo paese natale.\nFu ordinato sacerdote per la diocesi di Treviso il 9 luglio 1939.\nIl 21 marzo 1963 fu nominato vescovo di Lucera, il 9 marzo 1970 trasferito alla sede di Vittorio Veneto, dove fu il primo successore di Albino Luciani che era stato trasferito al patriarcato di Venezia e che pi\u00f9 tardi divenne papa con il nome di Giovanni Paolo I.\nMor\u00ec il 10 agosto 1982 all'et\u00e0 di 67 anni mentre era in pellegrinaggio a Lourdes.\nGenealogia episcopale.\nLa genealogia episcopale \u00e8:"}
{"id": "2963540", "revid": "71155", "url": "https://it.wikipedia.org/wiki?curid=2963540", "title": "Giulio Sciorilli Borrelli", "text": ""}
{"id": "2963555", "revid": "298229", "url": "https://it.wikipedia.org/wiki?curid=2963555", "title": "Repubblica di Macedonia ai XX Giochi olimpici invernali", "text": "La Macedonia ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di sei atleti."}
{"id": "2963556", "revid": "1305772", "url": "https://it.wikipedia.org/wiki?curid=2963556", "title": "Ecofagia", "text": "Il termine ecofagia, coniato da Robert Freitas, ricercatore e ingegnere statunitense, significa letteralmente \"divoramento dell'ecosistema\", dal greco (o tardo latino \"oeco-\"), \"casa, domestico\" e \u03c6\u1fb0\u03b3\u03b5\u1fd6\u03bd \"mangiare\".\nFreitas usava il termine per descrivere uno scenario implicante una nanotecnologia molecolare \"andata storta\". In questa situazione (chiamata grey goo) i nanorobot autoreplicanti e fuori controllo consumano interi ecosistemi, provocando un'ecofagia globale.\nTuttavia, la parola \"ecofagia\" \u00e8 adesso applicata pi\u00f9 generalmente in riferimento a ogni guerra o evento nucleare, all'espansione di monoculture, alle estinzioni in massa di specie \u2014 che possono alterare in modo irreversibile l'intero pianeta. Gli studiosi pensano che questi eventi possano provocare un ecocidio in quanto pregiudicherebbero la capacit\u00e0 della popolazione biologica della Terra di \"auto-ripararsi\".\nAltri suggeriscono che eventi pi\u00f9 banali e meno spettacolari \u2014 come l'inarrestabile crescita della popolazione umana, la continua trasformazione del mondo naturale da parte dell'uomo \u2014 far\u00e0 s\u00ec che il pianeta diventi molto meno esuberante e in sostanza, a parte l'uomo, senza vita.\nFreitas, nel saggio in cui conia il termine ecofagia, scrive: "}
{"id": "2963566", "revid": "104458", "url": "https://it.wikipedia.org/wiki?curid=2963566", "title": "Roberto Spampatti", "text": "Biografia.\nOriginario di Clusone e attivo tra la fine degli anni 1980 e i primi anni 1990, ottenne buoni risultati nella stagione di Coppa Europa 1987-1988, piazzandosi al 5\u00ba posto nella classifica generale e al 3\u00ba in quella di slalom gigante. In Coppa del Mondo ottenne il primo risultato di rilievo il 21 gennaio 1990 a Kitzb\u00fchel (13\u00ba in slalom speciale) e l'unico podio il 23 novembre 1991, quando giunse terzo nello slalom gigante di Park City dietro al compagno di squadra Alberto Tomba e allo svizzero Paul Accola; il suo ultimo piazzamento in carriera fu il 23\u00ba posto ottenuto nello slalom gigante di Coppa del Mondo disputato a S\u00f6lden il 30 ottobre 1993. Non prese parte a rassegne olimpiche o iridate."}
{"id": "2963567", "revid": "1652635", "url": "https://it.wikipedia.org/wiki?curid=2963567", "title": "Quello che dai", "text": "Quello che dai \u00e8 un singolo del cantante pop italiano Marco Carta, pubblicato il 7 maggio 2010 dall'etichetta discografica Warner Music Italy. La canzone \u00e8 stata scritta dal cantautore inglese James Morrison.\nIl singolo ha anticipato la pubblicazione dell'album \"Il cuore muove\", prevista per il 25 maggio 2010, e ha debuttato direttamente alla 1\u00aa posizione della Top Singoli.\nIl video.\nIl video musicale, per la regia di Gaetano Morbioli, ha come protagonista un giocatore di rugby, Luca (interpretato da Tommaso Iotti, vero trequartista dei Rangers Vicenza Rugby) che, pur di ottenere la popolarit\u00e0, \u00e8 disposto a tutto, anche a compiere un grave fallo, durante una partita che sfocia nell'espulsione. Da quel momento la sua vita cambia, dovr\u00e0 riconquistare la fiducia di tutti, giocatori e mister, riuscendoci grazie all'aiuto della sua ragazza che gli scrive una lettera. Il video termina con la vittoria della squadra grazie ad una meta di Luca.\nIl video \u00e8 stato interamente girato a Vicenza, sia presso il campo da rugby dei Rangers Vicenza che in altre zone della citt\u00e0, come i portici di Monte Berico e l'Arco delle Scalette, dove il protagonista compie una salita stile Rocky Balboa).\nPassaggi in radio.\nCos\u00ec come molti altri singoli usciti nello stesso periodo, \"Quello che Dai\" \u00e8 rimasta esclusa dalle playlist di molte emittenti radiofoniche nazionali, che hanno deciso di bloccare tutte le nuove uscite a seguito di una disputa con il SCF Consorzio Fonografici, il quale ha richiesto un aumento dei diritti per la trasmissione dei brani da parte delle radio.\nIn compenso il singolo ha ricevuto un ottimo riscontro dalle radio locali e nella radio nazionale \"Kiss Kiss Network\" che non hanno partecipato alla protesta."}
{"id": "2963569", "revid": "250563", "url": "https://it.wikipedia.org/wiki?curid=2963569", "title": "Formula 2 stagione 1976", "text": ""}
{"id": "2963570", "revid": "729019", "url": "https://it.wikipedia.org/wiki?curid=2963570", "title": "Squadra marocchina di Coppa Davis", "text": "La squadra marocchina di Coppa Davis rappresenta il Marocco nella Coppa Davis, ed \u00e8 posta sotto l'egida della \"F\u00e9d\u00e9ration Royale Marocaine de Tennis\".\nLa squadra debutt\u00f2 nella competizione nel 1961, ed ha fatto parte del Gruppo Mondiale in tre occasioni, l'ultima delle quali nel 2004. Attualmente militano nel Gruppo II.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2963572", "revid": "1543377", "url": "https://it.wikipedia.org/wiki?curid=2963572", "title": "Travancore", "text": "Il Regno di Travancore (in indiano \"\u0d24\u0d3f\u0d30\u0d41\u0d35\u0d3f\u0d24\u0d3e\u0d02\u0d15\u0d42\u0d30\u0d4d\u200d\") fu uno Stato principesco del subcontinente indiano (attualmente corrispondente all'incirca alla met\u00e0 meridionale della provincia di Kerala nell'Unione Indiana), avente per capitale Trivandrum (oggi Thiruvananthapuram).\nGeografia.\nlo Stato di Travancore si trovava nell'attuale regione di Kerala, caratterizzata da ampi terreni naturali con molti alberi nella parte interna oltre alla presenza di alte montagne, mentre l'area costiera a ovest \u00e8 caratterizzata da spiagge digradanti al mare. Il clima \u00e8 tropicale data la posizione nell'estrema punta a sud dell'India.\nStoria.\nI primi dati storici della regione.\nLa regione venne governata dalla dinastia Tamil Ay durante il periodo Sangam (circa 300 a.C. \u2013 600 d.C.) che avevano posto la capitale a Nelkinda o Nelcynda, corrispondente all'attuale citt\u00e0 di Thiruvalla, come ricordato da Plinio che visit\u00f2 la regione di Kerala nel primo secolo dopo Cristo. L'unione del Tamil Venad (Kollam) con la dinastia Ay avvenne attorno al 1100 d.C. a formare il regno di Venad. Dopo l'invasione di Malik Kafur nel 1310 i re del Tamil Venad accettarono il matriarcato nel 1314, cedendo l'autorit\u00e0 a due principesse della casa di Kolathiris, nella regione a nord di Kerala.\nXVIII secolo.\nI reggenti di travancore erano dei \"Malayala Kshatriyas\" (guerrieri aristocratici) appartenenti alla casta dei Samanthan Nair. A differenza di altri clan regnanti nei territori indiani, i Samanthan Nair non presero parte a grandi scontri (a parte rare occasioni).\nLa storia del moderno Travancore inizi\u00f2 con Marthanda Varma che eredit\u00f2 il regno di Venad e lo espanse nel Travancore durante il suo regno tra il 1729 ed il 1758. Padmanabhapuram, presso Nagercoil nel distretto di Kanyakumari venne scelta quale capitale di Travancore prima che questa venisse in seguito spostata a Thiruvananthapuram.\nMarthanda Varma.\nMarthanda Varma era un potente regnante dello Stato di Travancore che espanse i propri territori dal Kanyakumari nel sud della regione di Kodungallur sino al nord. Egli sigl\u00f2 un accordo con la Compagnia delle Indie Orientali inglese e con l'aiuto dei britannici distrusse la potenza di otto signori feudali della zona (Ettuveetil Pillamar) e sconfisse Ettara Yogam che sosteneva i figli del precedente re Rajah Rama Varma, dal momento che la sua presenza aveva interrotto la secolare tradizione che l'eredit\u00e0 dovesse passare ai figli di sua sorella. Nelle battaglie successive egli sconfisse ed assorb\u00ec altri regni minori che includevano Attingal, Kollam, Kayamkulam, Kottarakara, Kottayam, Changanassery, Meenachil, Poonjar e Ambalapuzha. Egli ebbe successo anche nella sconfitta della Compagnia delle Indie Orientali olandese durante la guerra travancoro-olandese (1739-1753), ove l'episodio di maggior rilievo venne rappresentato dalla Battaglia di Colachel (10 agosto 1741) ove l'ammiraglio olandese Eustachius De Lannoy venne catturato. Nel 1753 gli olandesi siglarono un trattato di pace con il maharajah. Con la battaglia di Amballapuzha (3 gennaio 1754) nella quale egli sconfisse i suoi oppositori in patria, Marthanda Varma spazz\u00f2 via ogni tentativo di opposizione al suo potere. Nel 1757 venne siglato un trattato di pace anche con gli oppositori interni che avrebbe garantito un lungo periodo di pace al regno di Travancore. Egli organizz\u00f2 anche un sistema di tassazione accurato e fece eseguire molti lavori d'irrigazione che resero fertili e coltivabili molte terre della parte interna del paese. L'ammiraglio Eustachius De Lannoy, che dopo la sua cattura aveva accettato di collaborare coi locali, venne nominato Ammiraglio in Capo alla nuova flotta travancoriana col compito di modernizzarla e cos\u00ec fece anche con l'esercito, introducendovi le armi da fuoco e l'artiglieria.\nDharma Raja.\nIl suo successore, Karthika Thirunal Rama Varma che divenne popolare col nome di Dharma Raja, spost\u00f2 nel 1795 la capitale da Padmanabhapuram a Thiruvananthapuram. Il periodo di regno di Dharma Raja \u00e8 considerato l'et\u00e0 d'oro della storia di Travancore, in quanto egli non solo mantenne le innovazioni del suo predecessore, ma le miglior\u00f2 incoraggiando lo sviluppo sociale.\nDurante il suo regno, Tipu Sultan, regnante a Mysore attacc\u00f2 Travancore nel 1789: tale attacco era motivato dal momento che Dharma Raja aveva rifiutato la sua alleanza per combattere la compagnia delle indie orientali inglesi, chiedendo invece aiuto agli stessi inglesi per sopprimere queste potenze esterne che miravano alla conquista del regno, iniziando a intessere rapporti sempre pi\u00f9 stretti con l'Inghilterra che porteranno in un primo momento alla presenza di un diplomatico residente in loco poi nell'Ottocento allo stabilirsi di un protettorato britannico nell'area. Il diplomatico in questione, il colonnello Macaulay, si occup\u00f2 dell'occidentalizzazione dello Stato e lentamente il regno acquis\u00ec sempre minor autonomia. Dharma Raja implement\u00f2 anche il commercio nell'area e con l'estero.\nBalarama Varma.\nAlla morte di Dharma Raja nel 1798, Balarama Varma prese il potere ad appena sedici anni. Il maharaja era pi\u00f9 debole dei suoi predecessori e i suoi primi ministri ebbero sempre un ruolo predominante nelle azioni di governo. Velu Thampi si distinse appunto come \"diwan\" dopo le dimissioni forzate di Shankaran Namboothiri per corruzione. Inizialmente, Velu Thampi e la compagnia delle indie orientali britannica intrattennero rapporti uniti per sopprimere alcune rivolte interne, modificando in seguito i contratti dei negoziati con la medesima compagnia commerciale al fine di assicurare un commercio pi\u00f9 legato. Ad ogni modo, quando la compagnia pretese il pagamento di una ricompensa per il coinvolgimento della guerra del 1791 che era andata a vantaggio del regno di Travancore, questo caus\u00f2 delle tensioni tra il Diwan ed il residente inglese, tensioni che scoppiarono successivamente in guerra aperta. Inizialmente i travancoriani ebbero la meglio e saccheggiarono la casa del residente il 18 dicembre 1808, ma successivamente il 19 gennaio 1809 il colonnello inglese Leger guid\u00f2 le armate inglesi che iniziarono a conquistare il forte di Udayagiri per poi prendere Padmanabhapuram il 19 febbraio 1809. In tutto questo il maharaja di Travancore, che aveva sempre rifiutato di schierarsi apertamente per una fazione piuttosto che per l'altra, si schier\u00f2 all'improvviso contro il primo ministro il quale organizz\u00f2 difatti una guerriglia aperta contro la compagnia, suicidandosi poi per non cadere nelle mani degli inglesi. Dopo quest'ennesima dimostrazione di forza, la compagnia delle indie orientali inglese si pose al servizio del maharaja apparentemente con l'intento di proteggerlo da aggressioni esterne e interne, in realt\u00e0 consolidando il potere britannico nell'area indiana.\nTravancore dopo il 1947.\nIl movimento per l'unificazione delle terre dove veniva parlato comunemente il Malayalam come madrelingua prese forma concreta nella Conferenza per lo Stato popolare a Ernakulam nell'aprile del 1928, e cos\u00ec dopo il crollo dell'impero inglese in India, l'area di Travancore ottenne dal 1\u00ba luglio 1949 la denominazione di Stato di Travancore-Cochin, avente il Maharajah di Travancore come Rajapramukh del nuovo Stato sino al 1956 quando egli venne detronizzato ed il suo Stato venne inglobato alle aree circostanti a formare lo Stato di Kerala ancora oggi esistente e con a capo un presidente locale sottoposto al governo centrale dell'India non pi\u00f9 un monarca."}
{"id": "2963574", "revid": "104458", "url": "https://it.wikipedia.org/wiki?curid=2963574", "title": "Attilio Barcella", "text": "Biografia.\nOriginario di Trescore Balneario e attivo tra la fine degli anni 1980 e gli anni 1990, Barcella ottenne il primo risultato di rilievo in Coppa del Mondo il 6 dicembre 1986 nel supergigante disputato a Val-d'Is\u00e8re, chiudendo 15\u00ba; nella stagione 1988-1989 raggiunse l'apice della carriera, aggiudicandosi i suoi migliori risultati agonistici, tutti in slalom gigante: il 5\u00ba posto in Coppa del Mondo a Val Thorens il 29 novembre, il titolo nazionale italiano e la classifica di specialit\u00e0 di Coppa Europa. Ottenne l'ultimo piazzamento in Coppa del Mondo il 5 dicembre 1992 a Val-d'Is\u00e8re in supergigante (29\u00ba) e a partire dal 1995 prese parte soltanto a gare FIS e a nazionali; inattivo dai Campionati italiani di sci alpino 1997, tra il 2005 e il 2008 torn\u00f2 alle gare, partecipando ad alcune competizioni di carving in Italia. Non prese parte a rassegne olimpiche o iridate."}
{"id": "2963575", "revid": "436907", "url": "https://it.wikipedia.org/wiki?curid=2963575", "title": "Brivido felino", "text": "Brivido felino \u00e8 un brano musicale scritto da Paolo Audino e Stefano Cenci, interpretato da Adriano Celentano e Mina e pubblicato nel 1998."}
{"id": "2963576", "revid": "729019", "url": "https://it.wikipedia.org/wiki?curid=2963576", "title": "Squadra tunisina di Coppa Davis", "text": "La squadra tunisina di Coppa Davis rappresenta la Tunisia nella Coppa Davis, ed \u00e8 posta sotto l'egida della \"F\u00e9d\u00e9ration Tunisienne de Tennis\".\nLa squadra debutt\u00f2 nella competizione nel 1982, e non ha mai fatto parte del Gruppo Mondiale. Attualmente milita nel Gruppo III.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi. Le colonne grigie indicano che la squadra non ha preso parte alla manifestazione in quegli anni."}
{"id": "2963578", "revid": "34862", "url": "https://it.wikipedia.org/wiki?curid=2963578", "title": "Nazionale di Coppa Davis del Marocco", "text": ""}
{"id": "2963581", "revid": "34862", "url": "https://it.wikipedia.org/wiki?curid=2963581", "title": "Nazionale di Coppa Davis della Tunisia", "text": ""}
{"id": "2963582", "revid": "124257585", "url": "https://it.wikipedia.org/wiki?curid=2963582", "title": "Sean Garrett", "text": "Biografia.\nIn sette anni ha prodotto quindici singoli arrivati alla prima posizione dei pi\u00f9 venduti negli Stati Uniti, diventando il quinto produttore con il maggior numero di successi secondo la rivista \"Billboard\". Inoltre \u00e8 l'unico produttore presente in quella lista di musica hip hop, e l'unico ad avere ottenuto tale risultato negli ultimi dieci anni.\nGarrett \u00e8 stato produttore di una serie di brani arrivati alla posizione numero uno della \"Billboard Hot 100\", fra cui \"Yeah!\" di Usher, \"Goodies\" di Ciara, \"Break Up\" di Mario, \"Massive Attack\" di Nicki Minaj e \"Run It!\" di Chris Brown. Inoltre, insieme a Swizz Beatz ha prodotto numerosi singoli di Beyonc\u00e9 Knowles come \"Ring the Alarm\", \"Get Me Bodied\", \"Upgrade U\" e \"Check on It\". Ha inoltre collaborato con Polow da Don, e come autore per Whitney Houston. Sean Garrett ha anche prodotto il brano \"I Did It for Love\", per la popstar coreana BoA, presente nel suo primo album per il mercato statunitense, comparendo anche nel video musicale prodotto per il lancio del singolo.\nSean Garrett ha anche avviato una propria carriera da cantante. Il suo album di debutto, \"Turbo 919\", \u00e8 stato pubblicato il 24 giugno 2008 dalla sua etichetta discografica Bet I Penned It Music imprint, distribuita dalla Interscope Records. All'album ha collaborato il rapper Ludacris come featuring del primo singolo di Garrett \"Gruppin'\". A sua volta, Garrett, insieme a Chris Brown, \u00e8 apparso nel brano di Ludacris \"What Them Girls Like\"."}
{"id": "2963585", "revid": "74801", "url": "https://it.wikipedia.org/wiki?curid=2963585", "title": "Urbain-Ren\u00e9 de Herc\u00e9", "text": "Prese parte alle guerre di Vandea e venne giustiziato a seguito dello sbarco a Quiberon.\nBiografia.\nApparteneva ad una famiglia nobile originaria del Maine; era infatti il quarto figlio di Jean de Herc\u00e9 e Fran\u00e7oise Tanquerel.\nAll'et\u00e0 di 25 anni, nel 1751, venne ordinato sacerdote. L'8 agosto 1754 il vescovo di Nantes Pierre Mauclerc de la Musanch\u00e8re lo nomin\u00f2 vicario generale della diocesi e il 26 maggio 1761 venne assegnato all'abbazia di Notre-Dame de Noyers, nella Turenna.\nIl 15 giugno 1767 venne assegnato alla diocesi di Dol, quindi venne consacrato vescovo il successivo 5 luglio dall'allora arcivescovo coadiutore di Reims Alexandre-Ang\u00e9lique de Talleyrand-P\u00e9rigord. Scelse come vicario generale suo fratello Fran\u00e7ois de Herc\u00e9, che dal 10 gennaio 1760 era parroco a Martign\u00e9-sur-Mayenne, che arriv\u00f2 a Dol il 6 settembre perch\u00e9 pass\u00f2 da Mayenne per assistere alla morte del padre, avvenuta il 23 agosto.\nDal 1780 fu membro dell'assemblea provinciale di Tours e dal 29 maggio all'11 ottobre dell'assemblea generale del clero. Agli Stati di Bretagna, ai quali assisteva regolarmente, mostr\u00f2 una competenza notevole nelle questioni di amministrazione ed economia politica e nel 1783 and\u00f2 a trattare dinanzi al re le questioni che interessavano la Bretagna. Per il suo lavoro agli Stati del 1784 il re lo ricompens\u00f2 donandogli l'abbazia di Notre-Dame des Vaux, della diocesi di Toul.\nNel 1787 l'assemblea di Rennes lo nomin\u00f2 ancora a corte. Il 3 gennaio 1788 venne incaricato di rappresentare la Bretagna dinnanzi al re ed i ministri e in nome della delegazione protest\u00f2 vigorosamente contro l'editto reale a favore dei protestanti e degli ebrei, ma senza successo; tuttavia prima di andarsene ribad\u00ec le sue convinzione al ministro-arcivescovo di Tolosa, \u00c9tienne-Charles de Lom\u00e9nie de Brienne: \u00abho studiato nove anni alla Sorbona e non mi hanno insegnato che un vescovo, ministro del suo re, poteva essere il protettore degli eretici\u00bb. I suoi co-deputati e l'assemblea del clero richiesero di sollevarlo dall'incarico e infatti nel 1789 non rappresent\u00f2 il clero all'Assemblea nazionale.\nFu critico della Rivoluzione francese, non prest\u00f2 giuramento alla costituzione secondo quanto stabilito dalla costituzione civile del clero, e anzi il 3 dicembre 1790 ader\u00ec al documento dei vescovi-deputati contro la costituzione civile. L'8 febbraio 1791 venne citato in giudizio dal Direttorio per essere \"refrattario ai decreti dell'Assemblea e per aver turbato l'ordine pubblico\", si ritir\u00f2 quindi con suo fratello Fran\u00e7ois e Michel Thoumin des Vauxponts il 1\u00ba aprile 1791 a Mayenne, poi nel marzo 1792 si spostarono nel \"Bas-Maign\u00e9e\" e con suo fratello a Laval fu arrestato il 23 marzo 1791. Fu incarcerato ai \"Cordeliers\", come tutti gli altri sacerdoti refrattari, ma si imbarc\u00f2 pi\u00f9 tardi a Saint-Malo per l'Inghilterra il 15 ottobre 1792.\nIl 25 gennaio 1794, ricevette da Roma l'ordine di contrastare il falso \"vescovo di Agra\", Gabriel Guyot de Folleville, e, su richiesta del marchese di Dresnay, i poteri di vicario apostolico e di gran-cappellano dell'armata preparata per uno sbarco in Bretagna che per\u00f2 non ebbe luogo, anche se il progetto fu ripreso pi\u00f9 tardi con lo Sbarco a Quiberon.\nSu invito del conte Joseph de Puisaye, scrisse una lettera pastorale ai fedeli di Bretagna, datata 1\u00ba gennaio 1795 e che fu diffusa in 2.000 copie. Imbarcato a Southampton il 16 giugno 1795, sbarcava il 28 giugno sulla spiaggia di Carnac e benedisse le bandiere il 3 luglio.\nAlla fine della battaglia che si concluse con la vittoria dei repubblicani di Lazare Hoche, fu fatto prigioniero e condotto a piedi a Auray il 27 luglio 1795 dinanzi al tribunale militare, venne giustiziato a Vannes il giorno successivo alle 10 del mattino, insieme a suo fratello e Charles Eug\u00e8ne Gabriel de Virot de Sombreuil, che gli tolse il cappello con i denti cos\u00ec da fargli recitare la preghiera d'assoluzione per s\u00e9 e i suoi quindici soldati. Tutti i cadaveri furono gettati in una fossa comune nel cimitero di Saint-Paterne. Esumati il 7 novembre 1814, i resti furono portati nella cattedrale di Vannes.\nGenealogia episcopale.\nLa genealogia episcopale \u00e8:"}
{"id": "2963589", "revid": "767487", "url": "https://it.wikipedia.org/wiki?curid=2963589", "title": "Decenni", "text": "Decenni \u00e8 un album del cantante pop italiano Amedeo Minghi, pubblicato nel 1998 dall'etichetta discografica EMI Italiana, 4 dischi d'oro.\nIl disco \u00e8 stato pubblicato nel anche in lingua spagnola con il titolo \"Decenios\"."}
{"id": "2963590", "revid": "1305772", "url": "https://it.wikipedia.org/wiki?curid=2963590", "title": "Bruno Pollazzi", "text": "Biografia.\nCommerciante di automobili nel 1937 diventa presidente del Calcio Padova per tre anni in Serie B. Tornato al Padova nel 1952 sar\u00e0 artefice assieme all'allenatore Nereo Rocco del momento pi\u00f9 alto della storia biancoscudata. Nella stagione di Serie A 1957-1958 infatti il Padova arriver\u00e0 al terzo posto dietro a Juventus e Fiorentina. Lascer\u00e0 la carica nel 1963 restando in totale tra il primo e il secondo periodo per ben 14 anni alla guida del Padova.\n\u00c8 stato anche tra in fondatori del \"Panathlon Club Padova\" e presidente dell\"'Associazione commercianti\". Inoltre \u00e8 stato presidente della Pallacanestro Petrarca Padova."}
{"id": "2963591", "revid": "767487", "url": "https://it.wikipedia.org/wiki?curid=2963591", "title": "B\u00f6rje Tapper", "text": "Biografia.\nPadre di Staffan, anch'egli divenuto giocatore del con diverse presenze in nazionale, \u00e8 morto l'8 aprile 1981 a causa di un infarto cardiaco.\nCarriera.\nEsord\u00ec nel all'inizio della stagione 1943-1944 dell'Allsvenskan, nella quale vinse il primo titolo nazionale del palmar\u00e8s della squadra e acquis\u00ec notoriet\u00e0 grazie alla tripletta segnata durante la finale di Coppa di Svezia contro l'IFK Norrk\u00f6ping.\nNel 1950, dopo aver preso parte alla rappresentativa svedese ai Mondiali di calcio, fu acquistato dal Genoa assieme al compagno di squadra Stellan Nilsson: dopo aver totalizzato 8 presenze ed un gol in Serie A, al termine della stagione, che sanc\u00ec la retrocessione dei liguri fra i cadetti dopo sedici anni, Tapper decise di ritirarsi dal calcio giocato."}
{"id": "2963595", "revid": "729019", "url": "https://it.wikipedia.org/wiki?curid=2963595", "title": "Squadra siriana di Coppa Davis", "text": "La squadra siriana di Coppa Davis rappresenta la Siria nella Coppa Davis, ed \u00e8 posta sotto l'egida della \"Syrian Arab Tennis Federation\".\nLa squadra debutt\u00f2 nella competizione nel 1986, e non ha mai fatto parte del World Group. Nell'edizione del 2010 ha raggiunto la promozione al Gruppo II della zona Asia/Oceania.\nOrganico 2013.\nVengono di seguito illustrati i convocati per ogni singolo turno della Coppa Davis 2013. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio)."}
{"id": "2963597", "revid": "144796", "url": "https://it.wikipedia.org/wiki?curid=2963597", "title": "Hans-Bodo von Alvensleben-Neugattersleben", "text": "Biografia.\nApparteneva ad una nobile famiglia della Prussia, i conti von Alvensleben, ma apparteneva ad una ramo secondario della famiglia, i von Alvensleben-Neugattersleben, che per\u00f2 come i componenti del ramo originario possedevano il titolo comitale; suo padre, il conte Werner von Alvensleben-Neugattersleben, si era anche convertito al cattolicesimo con tutta la famiglia.\nHans frequent\u00f2 il ginnasio di Dillenburg e poi l'Universit\u00e0 di Bonn il corso di storia dell'arte e poi il corso di biologia del professore Jakob Johann von Uexk\u00fcll, mentre durante la Prima guerra mondiale serv\u00ec come ufficiale, prima sottotenente e poi tenente in un reggimento di cavalleria sul fronte occidentale combattendo la Prima Battaglia di Le Mans e poi combatt\u00e9 con gli austriaci sul fronte italiano in Trentino.\nPrima della Prima Guerra Mondiale aveva seguito in missione diplomatica il fratello Gustav Konstantin von Alvensleben a Vancouver in Canada. Quando si scaten\u00f2 la Rivoluzione di Novembre, il conte von Alvensleben, capitano di cavalleria, difese con i suoi uomini il Palazzo Reale di Berlino dagli attacchi della folla inferocita e presenzi\u00f2 con Maximilian di Baden l'atto di abdicazione di Guglielmo II, la cui moglie, Augusta Vittoria di Schleswig-Holstein-Sonderburg-Augustenburg, poche ore prima della perdita del trono, lo nomin\u00f2 ufficiale della Croce di Ferro.\nDurante l'epoca della Repubblica di Weimar serv\u00ec prima nei Freikorps di destra e poi nella Reichswehr come maggiore e poi come colonnello, divenendo comandante militare della Vestfalia.\nQuando Paul von Hindenburg prese il potere in Germania, von Alvensleben ricevette dal barone Wilhelm von Gayl la presidenza del Club Aristocratico di Berlino, che rimase il punto di incontro dell'antica nobilt\u00e0 decaduta tedesca. Inizialmente vide di buon occhio l'avvento di Adolf Hitler, credendolo un ritorno alle antiche origini prussiane, fu eletto deputato al Reichst\u00e4dt e membro del Partito Popolare Tedesco-Nazionale e si mise in contatto con un amico di von Papen, Wilhelm von Ketteler, che lo avvicin\u00f2 alle correnti conservatrice dell'epoca, uno dei cui massimi esponenti era Herbert Rudolf von Bismarck.\nRimasto disgustato dal bagno di sangue della Notte dei lunghi coltelli (durante la quale vennero assassinati anche due suoi amici, l'ex politico von Schleicher e il generale Ferdinand von Bredow), dall'illegalit\u00e0 e brutalit\u00e0 delle SS, dallo sfruttamento che Hitler faceva dei militari della Wehrmacht, dallo sviluppo terribile delle leggi razziali, delle quali lo mise al corrente lo stesso von Ketteler, disilluso dal partito nazista, fecero s\u00ec che il presidente del Club Aristocratico si staccasse completamente da ogni parte del partito di Hitler, e invece, grazie ad un agente dell'Abwehr, l'organo militare antinazista per eccellenza e diretto dall'ammiraglio Canaris e da Oster, Rochus von Rheinbaben, in un gruppo di diplomatici tedeschi del Ministero degli Interni, Erich Kordt, Ernst von Weizs\u00e4cker, Friedrich von Berg, che operavano come agenti interni dell'Abwehr contro i nazisti.\nDurante la Seconda guerra mondiale, cooper\u00f2 con un ufficiale dello Luftwaffe, Horst Julius Treusch von Buttlar-Brandefels, per il fallimento delle operazioni militari contro l'Inghilterra in Bretagna, sulla Manica; nonostante questo importante ruolo militare, von Alvensleben accett\u00f2 il ruolo di ambasciatore in Paraguay prima e poi in Brasile.\nQuando la Germania fu divisa in due, von Alvensleben fugg\u00ec nella Germania occidentale, dove fu eletto deputato per i conservatori al Parlamento di Bonn; fu un vivace oppositore della spartizione della Germania."}
{"id": "2963606", "revid": "729019", "url": "https://it.wikipedia.org/wiki?curid=2963606", "title": "Squadra iraniana di Coppa Davis", "text": "La squadra iraniana di Coppa Davis rappresenta l'Iran nella Coppa Davis, ed \u00e8 posta sotto l'egida della \"Federazione tennistica iraniana\".\nLa squadra debutt\u00f2 nella competizione nel 1962, e non ha mai fatto parte del Gruppo Mondiale. Nell'edizione del 2010 ha raggiunto la promozione al Gruppo II della zona Asia/Oceania."}
{"id": "2963607", "revid": "34862", "url": "https://it.wikipedia.org/wiki?curid=2963607", "title": "Nazionale di Coppa Davis della Siria", "text": ""}
{"id": "2963608", "revid": "34862", "url": "https://it.wikipedia.org/wiki?curid=2963608", "title": "Nazionale di Coppa Davis dell'Iran", "text": ""}
{"id": "2963610", "revid": "599013", "url": "https://it.wikipedia.org/wiki?curid=2963610", "title": "Pietro Colombati", "text": "Biografia.\n\u00c8 stato presidente dell'A.C. Padova nella stagione 1935-1936. Fino alla decima giornata ricopre anche il ruolo di allenatore. Dopo l'esperienza padovana passa al Catania nella stagione 1936-1937 e successivamente avr\u00e0 incarichi dirigenziali e nel Liguria, che allen\u00f2 in Serie A nella stagione 1939-1940."}
{"id": "2963611", "revid": "104458", "url": "https://it.wikipedia.org/wiki?curid=2963611", "title": "Luca Pesando", "text": "Biografia.\nCarriera sciistica.\nPesando, originario di Bardonecchia, debutt\u00f2 in campo internazionale in occasione dei Mondiali juniores di Sugarloaf 1984, dove conquist\u00f2 la medaglia d'argento nella combinata e quella di bronzo nello slalom gigante; in Coppa del Mondo ottenne il primo piazzamento di rilievo il 24 marzo 1988 a Saalbach-Hinterglemm in supergigante classificandosi all'8\u00ba posto: tale risultato sarebbe rimasto il migliore di Pesando nel massimo circuito internazionale, nel quale prese per l'ultima volta il via il 20 febbraio 1995 a Furano in slalom gigante senza completare la prova. Nella stagione 1992-1993 in Coppa Europa vinse la classifica di slalom gigante e si piazz\u00f2 al 3\u00ba posto in quella generale; si ritir\u00f2 al termine della stagione 1995-1996 e la sua ultima gara fu uno slalom gigante FIS disputato il 10 aprile a Pampeago. Non prese parte a rassegne olimpiche o iridate.\nCarriera da allenatore.\nDopo il ritiro \u00e8 stato allenatore nei quadri della Federazione italiana sport invernali."}
{"id": "2963615", "revid": "767487", "url": "https://it.wikipedia.org/wiki?curid=2963615", "title": "Modeselektor", "text": "Modeselektor \u00e8 una band di musica elettronica di Berlino composta da Gernot Bronsert e Sebastian Szary. Il gruppo compone una musica molto eclettica passando dall'IDM, Glitch, Electro, e Hip Hop.\nStoria.\nGernot Bronsert si incontra a Berlino nel 1992 con Sebastian Szary che suonava acid house in alcuni party illegali underground. Unite le loro forze, iniziarono a creare musica sotto lo pseudonimo Fundamental Knowledge. Nel 1996 il gruppo si rinomin\u00f2 in Modeselektor, un nome che deriva da una funzione musicale dello strumento della Roland RE-201. Nel 1999 i Modeselektor firmarono un primo contratto per dei remix e iniziarono a lavorare con il collettivo di artisti visuali di Berlino Pfadfinderei. Nel 2000 i Modeselektor incontrarono Ellen Allien ed iniziarono a lavorare con l'etichetta discografica BPitch Control. I Modeselektor sono anche stati coinvolti in progetti e collaborazioni; Moderat - collaborazione musicale tra i Modeselektor e Apparat, Pfadselektor - una collaborazione audio/visuale tra i Modeselektor e Pfadfinderei. Hanno inoltre prodotto delle installazioni sonore al Centre Pompidou a Parigi e al Merz Akademie a Stoccarda.\nI Modeselektor sono il gruppo preferito da Thom Yorke (frontman dei Radiohead), che ha consigliato i loro album in alcune interviste ed ha incluso la loro canzone \"Silikon\" (dal loro album del 2005 \"Hello Mom!\" con la cantante Sasha Perera) in una sua playlist pubblicata su iTunes. Come Moderat (la collaborazione tra i Modeselektor and Apparat) hanno suonato di supporto ai Radiohead durante i loro concerti a Pozna\u0144, Polonia e Praga, Repubblica Ceca, nell'agosto del 2009.\nNel marzo 2009 \u00e8 uscito l'album con Apparat con il nome di Moderat. Collaborazione gi\u00e0 nata con l'EP chiamato \"Auf Kosten Der Gesundheit\", uscito in 12'in edizione limitata su BPitch Control nel 2002."}
{"id": "2963621", "revid": "4175", "url": "https://it.wikipedia.org/wiki?curid=2963621", "title": "Palazzo dei Congressi (Riccione)", "text": "Il Palariccione - Palazzo dei Congressi si trova a Riccione, in provincia di Rimini, in viale Virgilio.\nStoria e descrizione.\nI lavori per la sua edificazione, avviati nel 1999, si sono conclusi con l'inaugurazione il 24 maggio 2008. Autori della struttura sono gli architetti Alessandro Anselmi, Carlo e Piero Gandolfi e lo Studio Passarelli. Consiste in una struttura dal design moderno interamente realizzata in acciaio e vetro. Le pareti perimetrali sono trattate con materiali acusticamente assorbenti.\nDispone di due piani interrati adibiti a parcheggi e di un'area commerciale ad uso non congressuale a piano terra. Nel primo piano vi \u00e8 l'ampio ingresso con i servizi d'accoglienza, bar, reception, internet point, guardaroba, area relax e desk informativi. Il livello successivo, il secondo, ospita sei sale cinematografiche digitali. Cinque sale congressuali sono invece distribuite tra il terzo e il quarto livello, con una capacit\u00e0 complessiva di 2.500 persone. I nomi delle sale sono quelli delle donne pi\u00f9 rappresentative della famiglia Malatesta. La pi\u00f9 grande tra le aule \u00e8 la sala \"Concordia\", con una capacit\u00e0 di 1.400 posti a sedere e una superficie di 1.800 m\u00b2. Caratteristico di questa sala \u00e8 il sistema di poltrone a scomparsa brevettato da Poltrona Frau, che le fa scomparire nel pavimento mediante un meccanismo motorizzato in meno di cinque minuti, ottenendo quindi un grande ambiente multifunzionale. Tutte le sale sono divisibili in altrettante pi\u00f9 piccole, capaci di accogliere fino a 40 persone per sala. Il quinto livello, chiamato \"Riccione City Eye\", consiste in uno spazio panoramico circondato da pareti di vetro, utilizzato per colazioni di lavoro, cene e happening.\nLa struttura congressuale di alto livello si inserisce con grande sinergia nel contesto turistico-economico della citt\u00e0, i cui punti di forza sono da sempre la professionalit\u00e0 e rinomata qualit\u00e0 della sua offerta, ampiamente apprezzata sia a livello nazionale che internazionale in quanto sinonimo di efficienza, organizzazione e ospitalit\u00e0.\nLa gestione del Palariccione \u00e8 a cura della New Palariccione Srl, societ\u00e0 mista pubblico-privata, la cui mission \u00e8 sviluppare l\u2019attivit\u00e0 congressuale attraverso l\u2019offerta di quello che possiamo chiamare il sistema Riccione, mettendo tutto quello che pu\u00f2 offrire questo territorio a disposizione dei congressisti e del loro evento."}
{"id": "2963623", "revid": "104458", "url": "https://it.wikipedia.org/wiki?curid=2963623", "title": "Heinz Peter Platter", "text": "Biografia.\nCarriera sciistica.\nSlalomista puro originario di Prato allo Stelvio in attivit\u00e0 nei primi anni 1990, in Coppa del Mondo Platter ottenne il primo piazzamento il 18 dicembre 1990 a Madonna di Campiglio quando arriv\u00f2 18\u00ba (tale risultato rimase il migliore di Platter nel massimo circuito) e l'ultimo il 5 dicembre 1993 a Stoneham (24\u00ba). Ai Campionati italiani conquist\u00f2 due medaglie e in Coppa Europa fu secondo nella classifica di slalom speciale nel 1992; non prese parte a rassegne olimpiche o iridate.\nCarriera da allenatore.\nDopo il ritiro Platter divenne allenatore nei quadri della Federazione sciistica della Svezia, per passare poi in quelli delle federazioni italiana, canadese e cinese; ."}
{"id": "2963627", "revid": "120615396", "url": "https://it.wikipedia.org/wiki?curid=2963627", "title": "Squadra vietnamita di Coppa Davis", "text": "La squadra vietnamita di Coppa Davis rappresenta il Vietnam nella Coppa Davis, ed \u00e8 posta sotto l'egida della \"Vietnam Tennis Federation\".\nLa squadra debutt\u00f2 nella competizione nel 1964 rinunciando per\u00f2 per 29 anni, fra il 1974 e il 2003, e non ha mai fatto parte del World Group. Attualmente \u00e8 parte del Group III della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 2000 ad oggi. Le colonne grigie indicano che la squadra non ha preso parte alla manifestazione in quegli anni."}
{"id": "2963629", "revid": "767487", "url": "https://it.wikipedia.org/wiki?curid=2963629", "title": "La nave di Satana", "text": "La nave di Satana (\"Dante's Inferno\") \u00e8 un film del 1935 diretto da Harry Lachman e sceneggiato da Philip Klein e Robert Yost. Nei ruoli principali, Spencer Tracy e Claire Trevor: il film fu prodotto dalla Fox Film Corporation e distribuito nelle sale dalla Twentieth Century Fox Film Corporation. La prima si tenne il 31 luglio 1935. Tra gli attori, anche una quasi esordiente sedicenne Rita Hayworth con il nome di Rita Cansino nei panni di una ballerina, che compare (con una chioma di capelli nera, quando dopo le fu imposto di colorarli in rosso) nella scena di un ballo alla fine del film.\nTrama.\nJim Carter \u00e8 un noto illusionista e creatore di scenografie da luna park della \"Divina Commedia\" di Dante, specialmente dell\"'Inferno\".Un giorno per\u00f2 il suo baraccone va a fuoco e Carter si ritrova all'inferno vero e proprio come lo immaginava Alighieri. Le scene dell'inferno sono tra le pi\u00f9 visionarie prodotte dalla Hollywood di quei tempi e di sempre.\nProduzione.\nIl film fu prodotto dalla Fox Film Corporation. Venne girato dal 3 dicembre 1934 al gennaio dell'anno seguente, con un budget stimato di 748.900 dollari .\nDistribuzione.\nIl copyright del film, richiesto dalla Twentieth Century-Fox Film Corp., fu registrato il 23 agosto 1935 con il numero LP5781.\nDistribuito dalla Twentieth Century Fox Film Corporation, il film usc\u00ec nelle sale cinematografiche statunitensi il 23 agosto 1935 dopo una prima che si era tenuta a New York il 31 luglio. In Francia, il film fu distribuito il 13 settembre 1935 con il titolo \"L'Enfer\"; in Portogallo prese il titolo di \"O Inferno de Dante\" e si pot\u00e9 vedere il 23 ottobre 1935."}
{"id": "2963631", "revid": "124773589", "url": "https://it.wikipedia.org/wiki?curid=2963631", "title": "Rossano Rubicondi", "text": "Carriera.\nInizia a fare lo spogliarellista e il fotomodello in coppia con il fratello maggiore, con il quale entra presto in dissidio. Trasferitosi a Londra all'et\u00e0 di 22 anni, continua a lavorare come modello e in seguito come attore, ricoprendo piccoli ruoli in pellicole come \"The Eighteenth Angel\" e \"The Golden Bowl\". Nel 2008 viene scelto come concorrente per la sesta edizione del reality show italiano \"L'isola dei famosi\" su Rai 2 condotta da Simona Ventura, venendo eliminato nel corso dell'ottava puntata con il 62% dei voti. In seguito all'esperienza al reality, Rubicondi nel 2009 conduce la trasmissione televisiva \"Cupido\" insieme a Federica Panicucci e recita nel film \"Natale a Beverly Hills\", interpretando un ruolo che rappresenta una parodia di s\u00e9 stesso, un uomo attratto dalle donne pi\u00f9 anziane.\nNel 2010 viene chiamato a fare l'inviato per la settima edizione de \"L'isola dei famosi\", mentre nel 2011 anche per la manifestazione di Rete 4 \"Sfilata d'amore e moda\". Nel 2012 ritorna in qualit\u00e0 di concorrente alla nona edizione de \"L'isola dei famosi\" (condotta da Nicola Savino e Vladimir Luxuria), dalla quale si ritira durante la seconda puntata per motivi personali.\nVita privata.\nNell'aprile del 2008 spos\u00f2 l'Imprenditrice ed ex modella Ivana Trump. Il matrimonio da 3 milioni di dollari, con 400 invitati, fu ospitato dall'ex marito di Ivana, Donald Trump, nella sua tenuta di Mar-a-Lago, in Florida.\n\u00c8 morto la sera del 29 ottobre 2021, a New York, all'et\u00e0 di 49 anni a causa di un'embolia polmonare. Era malato da tempo."}
{"id": "2963635", "revid": "599013", "url": "https://it.wikipedia.org/wiki?curid=2963635", "title": "Pierre D\u00e9l\u00e8ze", "text": "Biografia.\nHa partecipato a tre olimpiadi: Mosca 1980 (sui 1500 m), Los Angeles 1984 (sui 1500 m) e Seoul 1988 (sui 5000 m), non riuscendo mai a superare la prima batteria.\nHa raggiunto la finale del mondiale di atletica per tre volte, di cui una indoor: ad Helsinki 1983 fu 6\u00ba nei 1500 m, a Roma 1987 fu 4\u00ba sui 5000 m, a Parigi 1985 fu 10\u00ba sui 3000 m indoor. Vanta anche un 4\u00ba posto nella gara juniores del mondiale di corsa campestre di D\u00fcsseldorf 1977."}
{"id": "2963636", "revid": "984922", "url": "https://it.wikipedia.org/wiki?curid=2963636", "title": "Alberto Ghidoni", "text": "Biografia.\nCarriera sciistica.\nVelocista attivo negli anno Ottanta, Ghidoni and\u00f2 a punti dodici volte in gare di Coppa del Mondo, dal 1984 al 1987. Ottenne il primo piazzamento di rilievo il 18 dicembre 1983 in Val Gardena (11\u00ba) e un podio: terzo nel supergigante di Garmisch-Partenkirchen dell'11 gennaio 1987, dietro al tedesco occidentale Markus Wasmeier e allo svizzero Pirmin Zurbriggen.\nPrese parte ai XIV Giochi olimpici invernali di , classificandosi 16\u00b0 nella discesa libera e non concludendo lo slalom gigante.\nCarriera da allenatore.\nDopo il ritiro, negli anni novanta fu allenatore della forte squadra dei discesisti (detta Italjet) della nazionale italiana; riebbe il medesimo incarico a partire dalla stagione 2012-2013."}
{"id": "2963638", "revid": "729019", "url": "https://it.wikipedia.org/wiki?curid=2963638", "title": "Squadra libanese di Coppa Davis", "text": "La squadra libanese di Coppa Davis rappresenta il Libano nella Coppa Davis, ed \u00e8 posta sotto l'egida della \"F\u00e9d\u00e9ration Libanaise de Tennis\".\nLa squadra debutt\u00f2 nella competizione nel 1957 e non ha mai fatto parte del Gruppo Mondiale. Attualmente \u00e8 inclusa nel Gruppo I della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi. Le colonne grigie indicano che la squadra non ha preso parte alla manifestazione in quegli anni."}
{"id": "2963639", "revid": "547034", "url": "https://it.wikipedia.org/wiki?curid=2963639", "title": "Elena Muchina", "text": "Biografia.\nElena Mukhina crebbe senza genitori fin da piccola: il padre and\u00f2 via di casa, mentre la madre mor\u00ec quando Elena aveva cinque anni. Fu quindi la nonna paterna, Anna Ivanovna, a crescerla. Fin dalla giovane et\u00e0, Elena si interess\u00f2 alla ginnastica artistica e al pattinaggio di figura cos\u00ec, quando un talent scout visit\u00f2 la sua scuola, la giovane si offr\u00ec come volontaria per provare la ginnastica artistica. In seguito, si iscrisse al CSKA Mosca, il club polisportivo russo. Come riconoscimento per i suoi risultati sportivi, Mukhina \u00e8 stata introdotta nella Hall of Fame del CSKA. \nCarriera sportiva.\nA 12 anni venne ingaggiata dalla Dinamo di Mosca, dove si allen\u00f2 sotto la supervisione di Alexander Eglit. Successivamente, si iscrisse al CSKA, allenandosi con Michail Klimenko. Dopo la conquista del titolo Juniores, partecip\u00f2 alle Schoolchildren Spartakiade, dove vinse l'oro nel concorso individuale.\nNel 1975, a Leningrado, Mukhina cadde sbattendo la testa mentre eseguiva una diagonale a corpo libero. Le radiografie evidenziarono una piccola lesione delle vertebre cervicali, ma, nonostante i medici le avessero prescritto una lunga convalescenza, la sua attivit\u00e0 sportiva non fu interrotta. Nel 1976 partecip\u00f2 ai Campionati nazionali, ma venne esclusa dalla squadra olimpica a causa della scarsa esperienza.Fino al 1975, Mukhina fu una ginnasta poco conosciuta, ignorata dagli allenatori sovietici. Tuttavia, a seguito del dominio rumeno nella ginnastica artistica alle Olimpiadi estive del 1976 e all'allenamento con il coach della squadra maschile, Michail Klimenko, le sue abilit\u00e0 iniziarono a essere messe in mostra. Dopo gli Youth Games, vinse ben 5 medaglie agli Europei: 2 ai MoscowNews, 3 alla USSR Cup e 3 alla World Cup, malgrado avesse subito un lieve infortunio alla caviglia.\nIl suo vero anno di grazia fu il 1978, quando sbaragli\u00f2 le avversari. Ai Campionati del mondo che si tennero a Strasburgo, in Francia, infatti, vinse 5 medaglie. Riusc\u00ec anche a vincere la medaglia d'oro nella gara individuale battendo la campionessa olimpica in carica Nadia Com\u0103neci e la compagna di squadra Nellie Kim. Furono suoi anche l'oro nella finale del corpo libero e l'argento nella trave di equilibrio e nelle parallele asimmetriche. \nAgli Europei del 1979, tenutisi a Copenhagen, vinse l'oro alle parallele e l'argento al corpo libero. Sempre nel 1979, durante una tourn\u00e9e in Gran Bretagna, si ruppe una caviglia: a causa di questo infortunio fu sottoposta a due operazioni chirurgiche, che la portarono a rinunciare ai Mondiali \u201979 di Fort Worth. Ci\u00f2 nonostante, inizi\u00f2 un programma di recupero per ritornare in forma per le Olimpiadi del 1980.\nL'incidente.\nQuando arriv\u00f2 l\u2019estate olimpica, la frattura alla caviglia non si era ancora perfettamente cicatrizzata. Elena dichiar\u00f2 al quotidiano \"Sovetsky Sport\" nel 1990:\nElena inizi\u00f2 ad allenarsi per otto ore al giorno con le altre ginnaste al Palazzo dello Sport di Minsk. Il suo allenatore, Mikhail Klimenko, insistette per farle eseguire il salto Thomas: un salto con una rotazione di 540 gradi, difficile da eseguire e facile da sbagliare. \nIl 3 luglio 1980, appena due settimane prima delle Olimpiadi, Mukhina prov\u00f2 il salto Thomas durante un allenamento. La caviglia, ancora ferita, non le permise un buon stacco da terra e, davanti all'allenatore della squadra femminile Aman Shaniyazov, all'allenatrice ospite Lidia Ivanova e all'allenatore della squadra acrobatica, si schiant\u00f2 sul pavimento rompendosi il collo e non riuscendo pi\u00f9 ad alzarsi. Venne trasportata d'urgenza all'ospedale militare di Minsk, dove per\u00f2 non vennero trovati medici in grado di operarla. Trasportata con un elicottero a Mosca, venne operata solo tre giorni dopo l'incidente. La diagnosi fu frattura del rachide cervicale e paralisi totale sia degli arti superiori che inferiori.\nDopo l'infortunio.\nLe conseguenze dell'incidente furono ovviamente pessime. L'Unione Sovietica cerc\u00f2 di nascondere l'accaduto, riuscendoci per quasi 2 anni: all'epoca, la stampa riferiva che la Mukhina aveva subito solo un infortunio passeggero. Fu per caso che le sue reali condizioni vennero scoperte, quando, il 20 dicembre 1982, Juan Antonio Samaranch insistette per consegnarle di persona la medaglia d'argento al valore olimpico: la Mukhina era su una sedia a rotelle, completamente immobile. \nPrese lezioni domiciliari e riusc\u00ec a laurearsi all'Istituto di educazione fisica di Mosca. Anni di solitudine la portarono a guardare il mondo in modo diverso, avvicinandosi a Dio:\nElena Mukhina mor\u00ec nella sua casa di Mosca il 22 dicembre del 2006 a causa di un arresto cardiaco indotto dalla sua condizione di tetraplegia. La sua tomba si trova nel cimitero Troekurovsky di Mosca."}
{"id": "2963646", "revid": "34862", "url": "https://it.wikipedia.org/wiki?curid=2963646", "title": "Nazionale di Coppa Davis del Vietnam", "text": ""}
{"id": "2963647", "revid": "34862", "url": "https://it.wikipedia.org/wiki?curid=2963647", "title": "Nazionale di Coppa Davis del Libano", "text": ""}
{"id": "2963652", "revid": "53588", "url": "https://it.wikipedia.org/wiki?curid=2963652", "title": "Atto di tolleranza", "text": ""}
{"id": "2963663", "revid": "479590", "url": "https://it.wikipedia.org/wiki?curid=2963663", "title": "Variabile casuale di Weibull", "text": ""}
{"id": "2963665", "revid": "253269", "url": "https://it.wikipedia.org/wiki?curid=2963665", "title": "Betty Garrett", "text": "Biografia.\nNativa di St. Joseph (Missouri), Betty Garrett si trasfer\u00ec con la madre a Seattle dove frequent\u00f2 la scuola pubblica, e quindi a Tacoma, dove si iscrisse alla \"Annie Wright School\". Dopo un'incoraggiante audizione presso la celebre coreografa Martha Graham, nel 1936 la Garrett raggiunse New York e inizi\u00f2 i corsi di danza, canto e recitazione presso la \"Neighborhood Playhouse\". Nel frattempo partecip\u00f2 a rappresentazioni teatrali estive, lavor\u00f2 presso la compagnia del \"Mercury Theatre\" diretta da Orson Welles e debutt\u00f2 a Broadway nel 1942 con il musical \"Of V We Sing\".\nDurante gli anni seguenti, la Garrett si afferm\u00f2 come interprete brillante sul palcoscenico, partecipando alle riviste \"Let Freedom Sing\" di Harold Rome, \"Something for the Boy\" di Cole Porter e \"Jackpot\" di Vernon Duke e Howard Dietz. Dopo un'acclamata interpretazione nella rivista \"Call Me Mister\", rappresentata con successo a Broadway, la Garrett firm\u00f2 un contratto con la MGM e giunse a Hollywood nel gennaio del 1947, debuttando nel film \"La legge del cuore\" (1948), nel ruolo della cantante di nightclub Shoo Shoo O'Grady, a fianco di George Murphy.\nL'anno successivo la Garrett ottenne il suo pi\u00f9 grande successo cinematografico nel musical \"Un giorno a New York\" (1949), diretto da Gene Kelly e Stanley Donen. Nel ruolo della disinvolta tassista Brunhilde Esterhazy, l'attrice duett\u00f2 con Frank Sinatra in due numeri cantati, \"Come Up to My Place\" e \"You're Awful\", e ball\u00f2 con Kelly, Sinatra, Jules Munshin, Ann Miller e Vera-Ellen nei numeri di danza \"Prehistoric Man\", \"Count on Me\" e \"On the Town\". Nello stesso anno ritrov\u00f2 Kelly, Sinatra e Munshin in un altro musical in costume della MGM, \"Facciamo il tifo insieme\" (1949).\nLa carriera cinematografica dell'attrice sub\u00ec una battuta d'arresto, conseguente all'ostracismo esercitato dall'ambiente hollywoodiano nel periodo del \"maccartismo\" e delle inchieste operate dal Commissione per le attivit\u00e0 antiamericane, che nei primi anni cinquanta contribuirono a danneggiare la carriera di molti artisti politicamente orientati verso il Comunismo. La Garrett partecip\u00f2 ancora al musical \"Mia sorella Evelina\" (1955) e al drammatico \"L'ombra alla finestra\" (1957), per passare quindi definitivamente alla televisione.\nDopo alcune sporadiche apparizioni sul piccolo schermo, fu negli anni settanta che l'attrice ritrov\u00f2 il grande successo di pubblico grazie a due popolari serie, \"Arcibaldo\", di cui gir\u00f2 24 episodi tra il 1973 e il 1975], nel ruolo di Irene Lorenzo, e \"Laverne e Shirley\", sit-com nata come spin-off di \"Happy Days\", in cui interpret\u00f2 Edna Babish De Fazio in 96 episodi girati tra il 1976 e il 1981. Quest'ultima interpretazione le consent\u00ec di vincere nel 1975 il Golden Globe quale miglior attrice non protagonista in una serie televisiva. Nel 2001 recit\u00f2 nel ruolo di Hattie nel musical di Broadway \"Follies\", e apparve successivamente nell'episodio \"Break on Through\" della popolare serie \"Grey's Anatomy\" (2006).\nVita privata.\nBetty Garrett incontr\u00f2 l'attore e cantante Larry Parks nella primavera del 1944. I due si sposarono l'8 settembre dello stesso anno ed ebbero due figli, Garrett e Andrew, divenuti rispettivamente compositore e attore. Anche Parks fu coinvolto nelle inchieste del Comitato per le attivit\u00e0 antiamericane, con conseguenti difficolt\u00e0 nel prosieguo della carriera artistica. La coppia si esib\u00ec in show di intrattenimento a Las Vegas, in allestimenti teatrali estivi e in alcune rappresentazioni a Broadway, tra cui \"Bells are Ringing\", in sostituzione degli interpreti originari Judy Holliday e Sydney Earle Chaplin. Il matrimonio dur\u00f2 fino alla morte di Parks, avvenuta nel 1975.\nMadrina dell'attore Jeff Bridges, Betty Garrett mor\u00ec nel 2011, all'et\u00e0 di 91 anni."}
{"id": "2963667", "revid": "1798099", "url": "https://it.wikipedia.org/wiki?curid=2963667", "title": "Franz Georg von Glasenapp", "text": "Biografia.\nApparteneva ad una nobile famiglia della Pomerania e discendeva dal generale Caspar Otto von Glasenapp, mentre la madre era figlia del direttore dell'accademia militare di Berlino e senatore Alexander Caldarelli, di origine italiana.\nVon Glasenapp serv\u00ec nelle truppe del generale Maximilian Yorck von Wartenburg in Baviera e con Kolmar von Debschitz in Slesia, prima di essere trasferito nello stato maggiore come capitano di fanteria; importanti furono i suoi meriti in quanto comandante militare delle fortezze sul mar Baltico, che fece fortificare temendo attacchi da parte dell'Impero russo.\nPromosso colonnello, ebbe per qualche tempo il comando della piazzaforte fortificata di Wilhelmshaven, e poi il tanto agognato posto di comandante delle truppe nell'Africa occidentale tedesca con il grado di tenente generale.\nFu von Glasenapp a fondare la citt\u00e0 di Swakopmund e ad impedire a von Throtha il totale genocidio degli Herero, salvaguardandoli per il bene dell'umanit\u00e0 e fece rapporto al governatore Gustav Adolf von G\u00f6tzen, che temendo rimproveri da Berlino non prese in considerazione la cosa; invece von Glasenapp fu destituito e privato momentaneamente del grado.\nRiabilitato a fatica grazie al favore dell'allora ministro degli esteri Richthofen, che aveva pure denunziato le barbarie commesse contro gli Herero, ebbe la sovraintendenza sotto Waldersee della spedizione contro i Boxer, ricevendo dal vicer\u00e9 Li Hongzhang il governo della contea di Petschili.\nLegato da una profonda amicizia con Oswald von Richthofen, fu tutore del figlio di questi, Hartmann von Richtofen, che avvi\u00f2 ad un pensiero liberale.\nBibliografia.\n[* https://web.archive.org/web/20090130163806/http://ekir.de/kirchenkreis-wetzlar/kkreis/namibia2004.html]"}
{"id": "2963668", "revid": "1026699", "url": "https://it.wikipedia.org/wiki?curid=2963668", "title": "Circus (programma televisivo)", "text": "Circus \u00e8 stato un programma televisivo italiano di genere talk show, andato in onda su Rai 1 dal 12 ottobre 1999 al 16 maggio 2000, condotto dal giornalista Michele Santoro. Inizialmente in onda con cadenza mensile, dal mese di gennaio \u00e8 stato trasmesso invece come appuntamento settimanale, nella serata del marted\u00ec.\nIl programma.\nIl programma sanc\u00ec il ritorno in RAI di Santoro dopo una parentesi di tre anni in Mediaset, dove condusse \"Moby Dick\" su Italia 1.\nLa trasmissione era di tipo itinerante, realizzata all'interno di un tendone da circo, e maggiormente votata all'approfondimento in luogo della provocazione, atteggiamento per il quale il giornalista era stato criticato in passato. La trasmissione era realizzata insieme ai collaboratori storici di Santoro, Sandro Ruotolo, Riccardo Iacona e Corrado Formigli, questa volta coadiuvati da due giornaliste provenienti dal TG3 su Rai 3, Giovanna Botteri e Paola Spinelli. All'interno del programma si esibiva anche un complesso musicale d'impronta balcanica, composto da cinque elementi diretto da Alfredo Lacosegliaz, autore delle musiche di molti spettacoli di Moni Ovadia.\nTerminato il ciclo di puntate, Santoro pass\u00f2 a Raidue, introducendo le trasmissioni \"Il raggio verde\" e \"Sciusci\u00e0\"."}
{"id": "2963672", "revid": "439724", "url": "https://it.wikipedia.org/wiki?curid=2963672", "title": "The Road to Escondido", "text": "The Road to Escondido \u00e8 un album in studio di J.J. Cale e Eric Clapton, pubblicato il 7 novembre 2006 dalla Reprise Records.\nL'album rappresenta l'unica collaborazione per un intero ciclo di canzoni dei due chitarristi e contiene le ultime registrazioni del pianista Billy Preston, morto il 6 giugno 2006, a cui \u00e8 dedicato.\nIl titolo del disco fa riferimento alla Valley Center Road che collega la citt\u00e0 di Escondido (dove Clapton possedeva una magione) e la cittadina di Valley Center dove abitava Cale. \nSi \u00e8 aggiudicato il Grammy Award al miglior album blues contemporaneo ai Grammy Awards 2008."}
{"id": "2963675", "revid": "1543377", "url": "https://it.wikipedia.org/wiki?curid=2963675", "title": "Chithira Thirunal Balarama Varma", "text": "Ascesa al trono.\nBalarama Varma era il figlio maggiore di Sethu Parvathi Bayi, Rani di Attingal, e di sua moglie, M.R.Ry Ravi Varma Kochu Koil Thampuran di Kilimanoor, nipote del celebre pittore Raja Ravi Varma. La madre di Balarama Varma era imparentata con la casata reale di Travancore per linea diretta femminile. Nel 1900, a causa della mancanza di eredi nella famiglia reale, ella venne adottata dalla zua materna ed alla morte appunto di Sri Moolam Thirunal Ramavarma, il 7 agosto 1924, Balarama Varma succedette al trono di Travancore sotto la reggenza della zia materna, la famosa Maharani Sethu Lakshmi Bayi. Come tradizione egli prese il nome di 'Sree Chithira Thirunal'.\nMaharaja di Travancore.\nSree Chithira Thirunal raggiunse la maggiore et\u00e0 il 6 novembre 1931 e in quella data venne investito dei pieni poteri di governo. Tra le prime attivit\u00e0 da lui inaugurate vi fu la fondazione dell'Universit\u00e0 di Travancore (oggi Universit\u00e0 di Kerala) nel 1937. Egli fece inoltre costruire uno splendido palazzo reale che attualmente \u00e8 sede del museo nazionale dell'area.\nEgli promulg\u00f2 nel 1936 la \"Proclamazione di entrata nel tempio\", un moderno documento di emancipazione sociale che eliminava il privilegio delle classi sociali pi\u00f9 elevate che erano considerate le uniche ad avere direttamente accesso ai templi del regno.\nGli ultimi anni.\nDopo la proclamazione d'indipendenza dell'India nel 1947, Sree Chithira Thirunal accett\u00f2 l'unione del proprio stato all'India dopo alcune iniziali esitazioni. Travancore venne unita allo stato vicino di Cochin e Sree Chitira Tirunal divenne Rajpramukh di entrambi gli stati che presero il nome di Unione di Travancore-Cochin dal 1\u00ba luglio 1949 al 31 ottobre 1956, data con la quale cess\u00f2 anche questa identit\u00e0 territoriale a vantaggio dell'attuale stato di Kerala che sorge sulle ceneri di Travancore dal 1\u00ba novembre 1956.\nRitiratosi a vita privata, Sree Chithira Thirunal Balarama Varma mor\u00ec al Palazzo Kowdiar a Trivandrum nel 1991. Alla sua morte gli succedette come capo della casata il fratello minore Uthradom Thirunal Marthanda Varma dal momento che egli non aveva avuto figli.\nIl governo dell'India gli ha dedicato nel 1991 un francobollo commemorativo al fine di sottolineare l'importanza e la modernit\u00e0 delle riforme da lui introdotte durante gli anni del proprio governo."}
{"id": "2963678", "revid": "104458", "url": "https://it.wikipedia.org/wiki?curid=2963678", "title": "Francesca Marsaglia", "text": "\u00c8 sorella di Matteo, a sua volta sciatore alpino di alto livello.\nBiografia.\nStagioni 2006-2009.\nResidente a San Sicario e tesserata per il Centro Sportivo Esercito, fa parte della nazionale femminile dal 2007. Ha esordito nel Circo bianco il 1\u00ba dicembre 2005 ottenendo il 35\u00ba posto nello slalom gigante disputato a Tignes in Francia, valido ai fini del punteggio FIS. Il 9 febbraio 2008 ha debuttato in Coppa del Mondo a Sestriere, in Italia, giungendo 41\u00aa in discesa libera.\nL'anno seguente ha ottenuto il suo miglior piazzamento in carriera ai Mondiali juniores, classificandosi 5\u00aa in discesa libera a Garmisch-Partenkirchen 2009 in Germania, e ha conquistato il primo podio in Coppa Europa: 2\u00aa nella discesa libera di Tarvisio, in Italia, del 24 febbraio.\nStagioni 2010-2021.\nIl 21 gennaio 2010 ha conquistato la sua prima vittoria in Coppa Europa nel supergigante che si \u00e8 svolto sulle nevi elvetiche di Sankt Moritz. Il 3 dicembre 2010 ha ottenuto i suoi primi punti in Coppa del Mondo, giungendo 13\u00aa nella discesa libera di Lake Louise. Nella stessa stagione ha preso parte ai Mondiali di Garmisch-Partenkirchen 2011, senza concludere la prova di supercombinata.\nNel 2014 ha partecipato ai XXII Giochi olimpici invernali di : 16\u00aa nello slalom gigante, non ha concluso il supergigante e la supercombinata. Ai Mondiali di Vail/Beaver Creek 2015 \u00e8 stata 18\u00aa nel supergigante e 8\u00aa nella combinata, mentre a quelli di Sankt Moritz 2017 si \u00e8 classificata 17\u00aa nel supergigante e a quelli di \u00c5re 2019 \u00e8 stata 29\u00aa nella discesa libera, 7\u00aa nel supergigante e non ha completato lo slalom gigante. Il 7 dicembre 2019 ha conquistato, in discesa libera sulla Men's Olympic Downhill di Lake Louise, il suo primo podio in Coppa del Mondo (3\u00aa); ai Mondiali di Cortina d'Ampezzo 2021 si \u00e8 piazzata 17\u00aa nella discesa libera e 23\u00aa nel supergigante e ai XXIV Giochi olimpici invernali di \u00e8 stata 22\u00aa nel supergigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nSouth American Cup.\nSouth American Cup - vittorie.\nLegenda:\nSG = supergigante\nGS = slalom gigante\nSL = slalom speciale"}
{"id": "2963681", "revid": "663182", "url": "https://it.wikipedia.org/wiki?curid=2963681", "title": "Maggie Castle", "text": ""}
{"id": "2963682", "revid": "123103087", "url": "https://it.wikipedia.org/wiki?curid=2963682", "title": "Rojo (periodico)", "text": " \nRojo \u00e8 una rivista d'arte contemporanea distribuita in Spagna. La sede della rivista si trova a Barcellona, con succursali a Milano, Helsinki, Istanbul, Amburgo, New York e San Paolo del Brasile. La rivista, realizzata con il contributo degli artisti, viene pubblicata quattro volte l'anno.\nAttivit\u00e0.\nLa rivista Rojo (in lingua italiana: rosso) \u00e8 stata fondata da un consorzio di giornalisti nel 2001. La rivista si occupa esclusivamente della promozione delle arti contemporanee. Ospita al suo interno le raccolte fotografiche di opere d'arte di artisti di tutto il mondo. \u00c8 di interesse anche per l'Italia e gli artisti italiani.\nAll'interno della struttura editoriale vi sono diverse sezioni, che si occupano della organizzazione, degli eventi, della cura delle mostre, dello sviluppo delle idee creative."}
{"id": "2963684", "revid": "108468259", "url": "https://it.wikipedia.org/wiki?curid=2963684", "title": "Circuito di Navarra", "text": "Il circuito di Navarra \u00e8 un circuito automobilistico stradale permanente sito nei pressi di Los Arcos, nella regione spagnola della Navarra, da cui deriva il nome.\nLa storia.\nIl circuito \u00e8 stato inaugurato ufficialmente il 19 giugno 2010.\nI primi avvenimenti agonistici sono delle gare motociclistiche il 31 luglio.\nNella sua prima stagione ospita una tappa dell'Auto GP e una della Superleague Formula.\nIl circuito.\nLa pista \u00e8 lunga 3,933\u00a0km e ha ottenuto l'omologazione della FIA T1 &amp; Grado 2 (che consente \"test\" per vetture di Formula 1 e gare di Formula 2) e dalla FIM livello B, che consente di ospitare fino a gare della categoria Superbike.\nLa struttura ospita anche un kartodromo da 731 m. e un'area destinata all'educazione stradale."}
{"id": "2963688", "revid": "1214201", "url": "https://it.wikipedia.org/wiki?curid=2963688", "title": "Malm\u00f6 Fotbollf\u00f6rening 1990", "text": "Questa voce raccoglie le informazioni riguardanti il Malm\u00f6 Fotbollf\u00f6rening nelle competizioni ufficiali della stagione 1990.\nStagione.\nRichiamato Bob Houghton sulla panchina della squadra, nella stagione 1990 il Malm\u00f6 si classific\u00f2 a met\u00e0 classifica lontano dalla zona di qualificazione ai play-off. Nella parte finale della stagione la squadra disput\u00f2 la Coppa dei Campioni 1990-1991, dove fu eliminata agli ottavi di finale dalla , vincente dopo i tiri di rigore.\nDivisa e sponsor.\nPer la stagione 1990 viene apportata una sola modifica alla maglia (prodotta dalla Puma): il colore dello sponsor (ICA) diviene infatti blu chiaro."}
{"id": "2963689", "revid": "15756", "url": "https://it.wikipedia.org/wiki?curid=2963689", "title": "Primi gruppi musicali cubani", "text": "I primi gruppi musicali cubani suonavano la musica popolare per sale da ballo e teatri durante un lungo periodo tra il 1780 e il 1930. Durante questo periodo la musica cubana si creolizz\u00f2, gli influssi europei e africani si fusero, cambiarono e diedero vita alla tradizione musicale puramente cubana. Strumenti e musica si svilupparono continuamente, le informazioni sotto riportate sono in ordine cronologico e provengono dagli album musicali arrivati fino a noi.\nT\u00edpicas.\nPer circa un centinaio di anni, dai primi dell'Ottocento fino al 1920, l'orchestra di musica popolare standard era l\"'orquesta t\u00edpica\", formata da strumenti a fiato, di 8-10 membri. Nello stesso periodo c'erano anche gruppi itineranti di musicisti, formati da 2-3 membri, chiamati \"trova\".\nOrquesta Concha de Oro.\nFu fondata nei primi del novecento da Claudio Brindis de Salas (1800-1872), violinista e contrabbassista. Suonava spesso nei balli organizzati dall'aristocrazia dell'isola, e suonava la musica tipica dell'epoca: contradanza, minuetto e quadriglia erano le pi\u00f9 famose. Di solito era un'orchestra di 8 elementi, che aumentavano fino a 100 in occasione dei festival. Brindis de Sala fu compositore di danze creole e autore di un'operetta \"Congojas matrimoniales\". Nel 1844 la sua carriera fu interrotta a causa della Cospirazione Escalea, per la quale gli uomini bianchi furono assolti, mentre i neri pagarono con la morte. Brindis de Salas fu arrestato, torturato e bandito dall'isola dal Governatore Leopoldo O'Donnell. Vi fece ritorno nel 1848, dove scont\u00f2 due anni di carcere. Quando usc\u00ec prov\u00f2 a ricostituire il suo gruppo, ma scopr\u00ec che molti suoi musicisti erano stati uccisi.\nDopo l'operetta, la sua maggiore opera fu un son dedicato al Generale Concha, scritto nel 1854. Il figlio Claudio Brindis de Salas Garrido (L'Avana, 4 agosto 1852 \u2013 Buenos Aires, 1\u00ba giugno 1911) fu violinista concertista, noto in tutto il mondo.\nOrquesta Flor de Cuba.\nFu fondato da Juan de Dios Alfonso (1825\u20131877), clarinettista e compositore. Si trasfer\u00ec a L'Avana, dove suon\u00f2 il clarinetto nel gruppo \"La Uni\u00f3n\" di Feliciano Ramos nel 1856, e diresse \"La Almendares\" in 1859. Non \u00e8 chiaro l'anno preciso in cui form\u00f2 \"La Flor de Cuba\", che divenne una delle pi\u00f9 famose \"Tipicas\" della met\u00e0 del novecento. L'orchestra era formata da corno, trombone, oficleide, due clarinetti, due violini, contrabbasso, g\u00fc\u00edro e timpano.\nL'orchestra suonava nel \"Teatro Villanueva\" a L'Avana nel 1869 quando i soldati spagnoli attaccarono il teatro, uccidendo pi\u00f9 o meno dieci spettatori che erano l\u00ec per vedere un \"bufo\" (commedia musicale satirica), e promulgando i loro sentimenti rivoluzionari. La Guerra dei dieci anni era cominciata l'anno prima quando Carlos Manuel de C\u00e9spedes liber\u00f2 i suoi schiavi e dichiar\u00f2 l'indipendenza di Cuba. Sentimenti creoli crescevano negli animi e il governo coloniale, con i ricchi commercianti spagnoli, aveva reagito. Non era la prima volta che politica e musica si trovavano legate a doppio filo, per i musicisti l'integrazione razziale era gi\u00e0 avvenuta prima del 1800, e dal \"1800 e al 1840, i pi\u00f9 famosi musicisti dell'isola erano neri\". I \"bufo\" non furono messi in scena per alcuni anni dopo il tragico evento.\nOrquesta Valenzuela.\nLa discendente de \"La Flor de Cuba\" fu fondata da Raimundo Valenzuela (trombettista e compositore; 1848 - 1905) nel 1877, dopo la morte di Juan de Dios Alfonso. Non si conosce la data esatta in cui il nome della band fu cambiato. Quando mor\u00ec Raimundo nel 1905, suo fratello Pablo gli successe. Fu la miglior \"tipica\" di quegli anni, proprio come era successo per \"La Flor de Cuba\".\nCon Pablo Valenzuela (cornettista e compositore; 1859 - 1926), la band divenne una delle prime a incidere un disco, nel 1906, con la casa Edison cylinders, nel 1909 con la Columbia Records. L'ultimo pezzo fu inciso nel 1919; c'erano in tutto 120 canzoni, molte delle quali erano danz\u00f3n. La band si scolse alla morte di Pablo.\nOrquesta Fa\u00edlde.\nFu fondata nel 1871 a Matanzas da Miguel Fa\u00edlde (1852 - 1921), il padre ufficiale del danz\u00f3n. La sua band era composta principalmente da ottoni e i suoi componenti iniziali erano: Miguel Fa\u00edlde (corno); Pascual Carreras (oficleide); Pancho Morales (primo violino); Juan Cantero (secondo violino); Anselmo 'Frijol\u00edn' Casal\u00edn (primo clarinetto); Eduardo Fa\u00edlde (fratello, secondo clarinetto); C\u00e1ndido Fa\u00edlde (fratelli, trombone); Eulogio Garrido (contrabbasso); Andr\u00e9s Segovia (timpani); Isidro Acosta (g\u00fc\u00edro).\nQuesta era la band che suono il primo danz\u00f3n conosciuto: \"Alturas de Simpson\" che era una composizione di Faide. Sembra che non abbiano inciso nessun pezzo e si scolsero nel 1921, dopo la morte del loro leader.\nOrquesta Alem\u00e1n.\nFu fondata nel 1878 a Santiago de Las Vegas da Jos\u00e9 Alem\u00e1n (Guanabacoa, 22 dicembre 1846\u00a0\u2013 Santiago de Las Vegas, 1924). Alem\u00e1n era un sarto e un compositore di musica religiosa e da ballo. Studi\u00f2 musica con Pedro \u00c1lvarez e divenne un contrabbassista, un buon violinista e un pianista. Suonava il contrabbasso nell'orchestra \"Havana Cathedral\" e nell'orchestra \"Juan de Dios Alfonso\".\nL'Orquesta Alem\u00e1n era composta principalmente da ottoni: Alejo Carillo (corno), Pedro Espinosa (trombone), Leobino Zayas (oficleide), Juli\u00e1n Allende (primo clarinetto), Ram\u00f3n Alem\u00e1n (secondo clarinetto), Elias Fuentes (primo violino), Juan T\u00f3mas Alem\u00e1n (secondo violino), Aniceto Rodr\u00edgues (timpani) Quirino Sastre (g\u00fc\u00edro).\nAlla morte di Jos\u00e9 Alem\u00e1n nel 1924, l'orchestra fu diretta dal fratello Ram\u00f3n, e cambi\u00f2 numerosi musicisti, rimanendo attiva fino agli anni '30.\nOrquesta de Perico Rojas.\nOrchestra fondata da Pedro Rojas (detto \"Perico\") nel 1884 a G\u00fcines. All'inizio del XX secolo i suoi membri erano: Perico Rojas (trombone), Patricio Vald\u00e9s e Andr\u00e9s Rojas (violino), Mart\u00edn Caraballo e Miguel Rojas (clarinetti), Jes\u00fas Urf\u00e9 (corno), Ambrosio Mar\u00edn (trombone), Anacleto Larrondo (oficleide), Juan R. Landa (contrabbasso), Pedro Hern\u00e1ndez (timpani), Leopoldo Castillo (g\u00fc\u00edro). La band suon\u00f2 fino ai primi anni del XX secolo.\nOrquesta t\u00edpica de Felipe Vald\u00e9s.\nTutto quello che si conosce di Felipe Vald\u00e9s \u00e8 che fu un cornettista e un compositore, nato a Bolondr\u00f3n, nella rpovincia di Matanzas, nella seconda met\u00e0 del XIX secolo. Fond\u00f2 la sua \"t\u00edpica\" nel 1899 e divenne popolare a L'Avana. Nel 1916 era composta da: 3 violini, 2 clarinetti, corno, trombone, contrabbasso, saxofono, g\u00fc\u00edro e timbales. Nel 1929 venne introdotto il piano. Il gruppo fu tra i pi\u00f9 attivi nell'incisione di danz\u00f3n. Arrivarono a incidere 315 brani, molti dei quali scritti da Val\u00e9s, tra cui \"La Africana\", \"Lamentos\" and \"Yey\u00e9 Olube\". Queste canzoni attualmente sono disponibili in CD.\nOrquesta de Enrique Pe\u00f1a.\nEnrique Pe\u00f1a (1880\u20131922) fu cornettista e compositore. Questa fu la seconda \"tipica\" che organizz\u00f2 (la prima si chiamava \"La Juventud\"). I membri iniziali erano: Pe\u00f1a (corno), Antonio Gonz\u00e1lez (trombone), F\u00e9liz Gonz\u00e1lez (oficleide), Jos\u00e9 Bel\u00e9n Puig (primo clarinetto), Jos\u00e9 Urf\u00e9 (secondo clarinetto), Juli\u00e1n Barreto (violino), Alfredo S\u00e1enz (violino), Jos\u00e9 de los Reyes (timpani), Rufino C\u00e1rdenas (g\u00fc\u00edro) e uno \"sconosciuto\" contrabbasso.\nL'orchestra cominci\u00f2 ad incidere brani nel 1908 e divenne famosa per \"El bomb\u00edn de Barreto\", scritto da Urf\u00e9, che si suppone essere stato il primo danz\u00f3n a incorporare una terza parte sincopata, influenzato dal son. Il gruppo incise circa 150 canzoni, alcune delle quali sono disponibili su CD.\nOrquesta de F\u00e9lix Gonz\u00e1lez.\nFu una delle ultime orchestre, fu fondata nel 1915 con i membri principali della band di Enrique Pe\u00f1a. I membri erano: Gonz\u00e1lez (oficleide), Dolores Betancourt (t-bone); Jos\u00e9 Bel\u00e9n Puig (primo clarinetto); Jos\u00e9 Urf\u00e9 (secondo clarinetto); Miguel \u00c1ngel Mendieta e Benito Moya (violini); Guillermo Maherve (contrabbasso); Demetrio Pacheco (timpani) e Ulpiano D\u00edaz (g\u00fc\u00edro). Nonostante suonasse musica considerata \"vecchia\", rimase attiva per 52 anni, fino alla morte del suo direttore nel 1967. Alcuni brani sono disponibili in CD.\nCharangas.\nLa Charanga sostitu\u00ec la \"tipica\" mantenendo la stessa composizione strumentale. All'inizio fu chiamata \"charangas francesas\", sebbene non avesse niente a che fare con la Francia, e fu \"inventata\" all'inizio del XX secolo. Tali tipi di orchestre suonano tutt'oggi, anche se hanno adeguato gli strumenti musicali. L'idea di base era quella di rendere l'orchestra pi\u00f9 alta e luminosa rispetto ad una \"tipica\", rimuovendo gli ottoni, sostituendo il clarinetto con il flauto e i timpani con un nuovo strumento, le \"pailas criollas\", ora note come timbales. Questi tamburi, suonati con delle bacchette diverse da quelle usate per i timpani, producono un suono caratteristico. I due \"timbales\" hanno due intonazioni diverse, e possono essere completati da due \"timbalitos\", ancora pi\u00f9 acuti, e uno o due \"cencerros\". Da notare che si pu\u00f2 suonare anche la cassa metallica dei tamburi che produce un ritmo chiamato cascara. Un'altra caratteristica di queste orchestre \u00e8 l'introduzione del pianoforte.\nOrquesta Torroella.\nFu fondata alla fine del XIX secolo a L'Avana, questa fu la prima \"charanga francesa\" della capitale e la prima ad includere un pianoforte.\nIl direttore fu il pianista Antonio \"Papaito\" Torroella e i membri storici della band erano: Papaito Torroella (piano), David Rend\u00f3n (violino), Faustino Vald\u00e9s (flauto) ed Evaristo Romero (contrabbasso). Con il nome di \"Sexteto Torroella\", il gruppo incise alcuni brani con la Edison nel 1906.\nOrquesta de Tata Alfonso.\nUna \"charanga francesa\" formata nei primi del XX secolo dal flautista Octavio 'Tat\u00e0 Alfonso. I membri erano: Tata Alfonso (flauto), Bruno Quijarro (violino), Pablo Bequ\u00e9 (contrabbasso), Jes\u00fas Lop\u00e9z (piano), Abelardo Vald\u00e9s (g\u00fciro), Ulpiano D\u00edaz (timbales). Il gruppo incise sei pezzi con la Columbia Records nel 1918, ed \u00e8 considerato una delle tre \"charangas\" pi\u00f9 importanti della storia del danz\u00f3n. Fu la prima a incorporare nella melodia i \"cantos de claves y guaguanc\u00f3\" in questo genere.\nOrquesta Romeu.\nFu fondata intorno al 1910 da Antonio Mar\u00eda Romeu (1876\u20131955), e fu per trent'anni la \"charanga\" pi\u00f9 importante di Cuba. Romeu aveva suonato nell\"'Orquesta Cervantes\", una delle tante orchestre fondate all'inizio del novecento, e divenne uno dei pi\u00f9 prolifici compositori di danz\u00f3n. L'orchestra incise centinaia di brani nel corso degli anni, dal 1915 fino a dopo il 1950. I membri storici della band erano: Romeu (piano), Feliciano Facenda (violino), Alfredo Vald\u00e9s (flauto), Rafael Calaz\u00e1n (contrabbasso), Remigio Vald\u00e9s (timbales), Juan de la Merced (g\u00fciro).\nCon il passare degli anni si aggiunsero: Francisco Delabart (flauto), Augusto Vald\u00e9s (clarinetto), Juan Quevedo (violino), Aurelio Vald\u00e9s e F\u00e9lix V\u00e1squez (g\u00fciro), Antonio Ma. Romeu (figlio, violino), Pedro Hern\u00e1ndez (violino), Dihigo (tromba), Regueira (trombone) e Jos\u00e9 Antonio D\u00edaz (flauto). Il cantante, introdotto con l'arrivo del danz\u00f3n cantato, noto come \"danzonete\", fu dapprima Fernando Collazo, successivamente Barbarito Diez. Negli anni trenta divenne un gruppo numeroso, che includeva due ottoni. Alla morte di Romeu l'orchestra fu diretta prima dal figlio Antonio Mar\u00eda Romeu, poi da Barbarito Diez. Questa orchestra suona ancora oggi con il nome di \"Orquesta de Barbarito Diez\".\nOrchestre Son.\nIl son non \u00e8 propriamente uno stile \"datato\". I nomi attuali di musicisti e gruppi musicali apparirono dopo che il presidente cubano Jos\u00e9 Miguel G\u00f3mez mand\u00f2 via dalle province native i battaglioni dell\"'Ej\u00e9rcito Permanente\". Fu il \"Permanente\" che port\u00f2 il son a L'Avana. Ci sono molte incisioni antecedenti alla formazione dei famosi \"sextetos\". Alcuni appartenevano alla musica teatrale, come il \"Teatro Alhambra\", il cui leader Adolfo Colombo era molto noto, fu un cantante e incise molti brani che sono sopravvissuti fino ai giorni nostri.\nSexteto Bolo\u00f1a.\nNel 1915 Alfredo Bolo\u00f1a Jimenez (1890\u20131964) form\u00f2 un gruppo di son a L'Avana, suonava la kalimba, i bong\u00f3 e la chitarra. Sebbene fosse affetto da nanismo, fu uno dei maggiori musicisti cubani per mezzo secolo. I membri del gruppo erano: Hortensia Valer\u00f3n (voce), Manuel Menocal (tres), Manuel Corona (chitarra), Victoriano Lop\u00e9z (maracas) and Joaqu\u00edn Velasqu\u00e9z (bong\u00f3).\nNell'ottobre del 1926 il \"Sexteto Bolo\u00f1a\" registr\u00f2 a New York l'album \"Columbia\", che \u00e8 disponibile ancora oggi.\nIn questa foto abbiamo (da sinistra a destra): Jos\u00e9 Vega Chac\u00f3n (chitarra, seconda voce), sconosciuto (maracas, prima voce), Jos\u00e9 Manuel Incharte 'El Chino' (bong\u00f3), Abelardo Barroso (sonero, claves), 'Tabit\u00f2 (contrabbasso), Alfredo Bolo\u00f1a (tres, leader).\nIl gruppo si scolse nel 1935.\nSexteto Habanero.\nNel 1917 quattro musicisti che si facevano chiamare \"Cuarteto Oriental\" registrarono quattro pezzi per la \"Columbia Records\" a L'Avana. Lo stesso gruppo aggiunse due membri e divent\u00f2 un sestetto nel 1918. Lo stesso anno incisero per la \"Victoria\" in uno studio di registrazione all'Hotel Inglaterra a L'Avana. Il nuovo gruppo si fece chiamare \"Sexteto Habanero\" nel 1920.\nNella foto abbiamo: dietro, da sinistra a destra, Guillermo Castillo (direttore e chitarra), Carlos God\u00ednez (tres), Gerardo Mart\u00ednez (prima voce e clave); davanti, da sinistra a destra, Antonio Bacallao (botija), Oscar Sotolongo (square bong\u00f3) e Felipe Ner\u00ed Cabrera (maracas).\nLa composizione strumentale \u00e8 interessante, poich\u00e9 utilizzano alcuni strumenti tipici del son: la \"botija\" e lo \"square bong\u00f3\". Presto per\u00f2 la \"botija\" fu sostituita dal contrabbasso.\nCinque anni dopo il gruppo si presenta rinnovato nel \"look\" e nella composizione.\nDa sinistra a destra: Agust\u00edn Gutierrez (bong\u00f3), Abelardo Barroso (sonero, claves), Felipe Ner\u00ed Cabrera (maracas, voce); Gerardo Mart\u00ednez (contrabbasso, voce, leader); Guillermo Castillo (chitarra, voce), Carlos God\u00ednez (tres, voce). Questo fu il gruppo che incise a New York nel 1925-26. Nonostante le limitazioni tecniche dell'epoca, la qualit\u00e0 musicale \u00e8 sorprendente; il gruppo vinse il primo premio al \"Concurso de Sones\" nel 1925 e nel 1926. Quando al gruppo si aggiunse un corno, sostituito poi da una tromba il gruppo cambi\u00f2 nome in \"Septeto Habanero\". La band rimase attiva fino agli anni trenta, quando i \"sextetos\" cedettero il posto a i \"conjuntos\" e alle band pi\u00f9 grandi. Il leader, Gerardo Mart\u00ednez decise allora di formare un nuovo gruppo: \"Conjunto T\u00edpico Habanero\".\nSexteto Occidente.\nFu uno dei primi gruppi \"son\", formato nel 1925 da Mar\u00eda Teresa Vera and Miguel Garc\u00eda. Andarono a New York dove incisero molti brani, ma ebbe vita breve (solo 18 mesi). \nLa composizione era quella di una tipica orchestra di son: dietro Maria Teresa Vera (chitarra), Ignacio Pi\u00f1eiro (contrabbasso), Julio Torres Biart (tres); danvanti Miguelito Garcia (clav\u00e9), Manuel Reinoso (bong\u00f3) e Francisco S\u00e1nchez (maracas).\nAltri tipi.\nOrquesta Avil\u00e9s.\nSi tratta del gruppo pi\u00f9 vecchio esistente, fu fondato nel 1882 ed esiste tutt'oggi. Manuel Avil\u00e9s Lozano (Holgu\u00edn, Oriente, 2 February 1864 \u2013 ?) lavorava come sarto e studi\u00f2 musica con il maestro spagnolo Mag\u00edn Torres. Avil\u00e9s, direttore e clarinettista, form\u00f2 l'orchestra con i suoi parenti e con i figli. Egli e altri membri della band combatterono nella guerra di indipendenza cubana nell\"'Ej\u00e9rcito Libertador\". La band \u00e8 inusuale per molti aspetti: cominci\u00f2 come una \"tipica\", quindi divenne una \"charanga\", per diventare, nel 1940, quella che i cubano chiamano una \"jazzband\". La sede del gruppo \u00e8 sempre a Holgu\u00edn, raramente si \u00e8 spostata in altri posti ed \u00e8 ancora formata dai membri della famiglia. Ora \u00e8 nota come \"Orquesta Hermanos Avil\u00e9s\".\nEstudiantina Oriental.\nQuesto gruppo fu fondato a Santiago de Cuba alla fine del XIX secolo. Era significativamente diverso dalle altre \"tipicas\", sia per la musica, sia per gli strumenti, sia per la composizione razziale (in genere composta da bianchi). Suonavano generi come danz\u00f3n, bolero, son e guaracha. Gli strumenti erano: tres, kalimba, timpani or pailas criolla (timbales). La composizione strumentale suggerisce un \"sextetos\", che apparir\u00e0 solo pi\u00f9 tardi, piuttosto che una \"tipica\". I membri erano studenti universitari, probabilmente scritturati in base al talento, e provenivano da citt\u00e0 diverse. Presto altri gruppi \"Estudiantina\" si formarono in altre citt\u00e0. La composizione era la seguente: due \"tres\", primo e secondo; due \"chitarre\"; una \"trombat\"; \"botija\" o \"contrabbasso\"; \"paila\" (\"timbal\"); \"cencerro\" ; \"g\u00fciro\"; tre cantanti, primo, secondo e falsetto, e forse di entrambi i sessi. Chiaramente queste orchestre cambiavano a seconda della citt\u00e0 e del quartiere.\nJazz band.\nLa storia del jazz a Cuba \u00e8 stata persa per molti anni, a causa della riluttanza delle case discografiche a registrare pezzi di questo genere. Tuttavia, in anni recenti, ci si \u00e8 resi conto che la storia del jazz a Cuba non ha niente da invidiare al \"cugino\" statunitense. La figura chiave nella rivelazione dei primi anni del jazz cubano \u00e8 senza dubbio Leonardo Acosta, musicista e musicologo che ha lavorato nella ricostruzione di questo genere musicale. Altri hanno analizzato il latin jazz con una prospettiva \"americana\". Prima della nascita del genere vero e proprio possiamo trovare musicisti come Louis Moreau Gottschalk e W.C. Handy, che visitarono Cuba e portarono nuove idee all'interno della loro musica.\nLa Jazz Band Sagua fu fondata a Sagua la Grande nel 1914 da Pedro Stacholy (direttore &amp; piano). Membri: Hip\u00f3lito Herrera (tromba); Norberto Fabelo (corno); Ernesto Ribalta (flauto &amp; sax); Humberto Dom\u00ednguez (violino); Luciano Galindo (trombone); Antonio Temprano (tuba); Tom\u00e1s Medina (rullante); Marino Rojo (g\u00fciro). Per quarant'anni suonarono al \"Teatro Principal de Sagua\". Stacholy studi\u00f2 con Antonio Fabr\u00e9 a Sagua, e completo i suoi studi a New York, dove visse per tre anni.\nLa Cuban Jazz Band fu fondata nel 1922 da Jaime Prats a L'Avana. Tra i membri troviamo: il figlio Rodrigo Prats al violino, il grande flutista Alberto Socarr\u00e1s al flauto e al saxofono e Pucho Jim\u00e9nez al trombone. Alcuni la ritengono la prima jazz band di Cuba, ma c'erano sicuramente altri gruppi in precedenza.\nNel 1924 il pianista Mois\u00e9s Simons fond\u00f2 un gruppo che suonava sulla terrazza del Plaza Hotel a L'Avana ed era formato da Virgilio Diego (violino), Alberto Socarr\u00e1s (sax, flauto), Jos\u00e9 Ram\u00f3n Betancourt (sax), Pablo O'Farrill (contrabbasso). Nel 1928 Simons assunse Julio Cueva, un famoso trombettista, e Enrique Santiesteban, una futura star dei media, come cantante e batterista. Erano i migliori suonatori, naturalmente con la paga migliore ($8 al giorno).\nSenza dubbio tutte queste band suonavano sia musica cubana che jazz, ma sicuramente hanno inciso pi\u00f9 brani jazz che altro."}
{"id": "2963694", "revid": "76963", "url": "https://it.wikipedia.org/wiki?curid=2963694", "title": "Steve Dobrogosz", "text": "Nato e cresciuto a Raleigh nella Carolina del Nord, Dobrogosz studi\u00f2 presso la \"Jesse O. Sanderson High School\" e in seguito al Berklee College of Music a Boston. Nel 1978 si trasfer\u00ec a Stoccolma (dove abita tuttora): l\u00ec cominci\u00f2 ad esibirsi e ad incidere musica.\nLa carriera musicale di Dobrogosz spazia fra i generi pi\u00f9 vari, includendo jazz e pop oltre alla musica classica della grande tradizione occidentale. Alcuni dei suoi lavori si focalizzano sul connubio fra jazz ed esperienza corale: segnatamente la sua celebre \"Mass\" (1992) \u00e8 stata subito eseguita da orchestre e cori di tutto il mondo.\nHa collaborato con la cantante norvegese Radka Toneff, col cantante svedese Berit Andersson. Pi\u00f9 recentemente ha inciso due album con Anna Christoffersson il secondo dei quali, \"Rivertime\", ha ricevuto una nomination per i Swedish Grammy Award nella categoria \"Album jazz\"."}
{"id": "2963695", "revid": "125941926", "url": "https://it.wikipedia.org/wiki?curid=2963695", "title": "Atiba Hutchinson", "text": "Biografia.\nPossiede origini trinidadiane, da parte dei genitori.\nCaratteristiche tecniche.\nAgisce prevalentemente da mediano davanti alla difesa (ruolo pi\u00f9 consono alle sue caratteristiche) pur essendo in grado di coprire la posizione di terzino destro. Calcia di destro, inoltre \u00e8 in grado di segnare anche con i tiri di testa, ed \u00e8 bravo anche nell'assist. \u00c8 un buon rigorista.\nCarriera.\nClub.\nMuove i primi passi nel calcio giocando nel 2002 per lo York R. Shooters e il Toronto Lynx, successivamente a partire dal 2003 gioca in Svezia nell'\u00d6ster dove segna 6 reti nella stagione 2003 dell'Allsvenskan, venendo ceduto poi all'Helsingborgs dove, nella prima stagione con la nuova squadra, non riesce ad andare a rete, ma nell'edizione 2005 dell'Allsvenskan riesce a segnare 6 gol.\nIl 16 gennaio 2006 viene acquistato dal . In Danimarca che riesce a trovare la riuscendo a vincere per 4 volte la Superligaen, inoltre vincer\u00e0 anche la Royal League 2005-2006 dove nella partita contro l'Hammarby Idrottsf\u00f6rening ai quarti di finale che si chiuder\u00e0 ai rigori, con la vittoria del Copenhagen per 3-0, dove Hutchinson segner\u00e0 il secondo rigore vincente. Hutchinson lascia la squadra con un totale di 183 presenze e 26 gol venendo premiato come miglior giocatore dell'anno nell'edizione 2009-2010, primato che nessun giocatore canadese si era mai guadagnato.\nIl 22 aprile 2010 firma un triennale con il PSV. Con gli olandesi ha vinto la KNVB beker e la Johan Cruyff Shield, sebbene Hutchinson in entrambe le competizioni non sia mai riuscito ad arrivare al gol.\nA partire dal 2013 giocher\u00e0 in Turchia nel Be\u015fikta\u015f dove vincer\u00e0 tre edizioni della S\u00fcper Lig.\nNazionale.\nHutchinson segna la sua prima rete in nazionale nel 2004 contro l'Honduras nella partita che terminer\u00e0 con un pareggio di 1-1. Durante la CONCACAF Gold Cup 2005 segner\u00e0 la seconda rete che garantir\u00e0 la vittoria contro Cuba nella partita che si concluder\u00e0 per 2-1, l'unica vinta nel girone, infatti il Canada verr\u00e0 eliminato a causa delle sconfitte contro Stati Uniti e Costa Rica. Il Canada non riesce a qualificarsi per il mondiale 2018 in Russia venendo eliminato nelle partite di qualificazione dove Hutchinson segna una sola rete, marcando il terzo gol nella partita vinta 3-0 contro il Belize. Durante le qualificazioni per la CONCACAF Nations League 2019-2020 riesce a segnare il gol della vittoria nella partita vinta 1-0 contro Saint Kitts e Nevis.\nIl 16 novembre 2021 diventa il recordman di presenze nella storia della sua nazionale arrivando a quota 90 presenze e battendo il precedente record di Juli\u00e1n de Guzm\u00e1n.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "2963698", "revid": "1543377", "url": "https://it.wikipedia.org/wiki?curid=2963698", "title": "Un sole dentro", "text": "Un sole dentro \u00e8 un brano musicale della cantante italiana Irene Fornaciari.\nIl brano viene scartato dal Festival di Sanremo 2007, per\u00f2 esce come singolo, anticipando cos\u00ec la pubblicazione, ad aprile, dell'album di esordio della cantante: \"Vertigini in fiore\".\nIl brano \u00e8 stato inserito inoltre nell'album-raccolta eponimo \"Irene Fornaciari\".\nIl video.\nIl video musicale prodotto per \"Un sole dentro\" \u00e8 stato girato dal regista Gaetano Morbioli. Il video vede come protagonista la stessa Fornaciari che dice, che anche se dentro di lei c'\u00e8 buio e tristezza, prima o poi verr\u00e0 un raggio di luce che le porter\u00e0 gioia."}
{"id": "2963701", "revid": "1305772", "url": "https://it.wikipedia.org/wiki?curid=2963701", "title": "Worth", "text": ""}
{"id": "2963703", "revid": "339392", "url": "https://it.wikipedia.org/wiki?curid=2963703", "title": "Pedofilia e Chiesa cattolica", "text": ""}
{"id": "2963717", "revid": "112528017", "url": "https://it.wikipedia.org/wiki?curid=2963717", "title": "Luigi Fait", "text": "Biografia.\nDopo aver compiuto studi musicali presso i conservatori di Bolzano e di Roma, si diplom\u00f2 in pianoforte, organo e composizione, laureandosi poi in lettere all'Universit\u00e0 degli Studi di Roma.\nSvolse inizialmente attivit\u00e0 di docente presso alcune scuole in Trentino-Alto Adige per poi dedicarsi all'attivit\u00e0 artistica come organista e direttore di coro. \nInsegn\u00f2 storia della musica presso l'Accademia Nazionale di Danza in Roma e divenne poi giornalista professionista, operando, per un lungo periodo, come critico musicale dell'Osservatore Romano.\nIdeatore e conduttore di numerose trasmissioni televisive della RAI nel settore della musica classica, si \u00e8 occupato di direzioni musicali ed artistiche per numerose rassegne musicali, sia nazionali che internazionali.\nPubblic\u00f2 alcuni saggi su compositori e sulle opere da loro realizzate.\nNel corso degli anni \u00e8 stato fra i componenti e presidenti di giurie, in concorsi musicali in tutta Europa.\nNel 1991 fu fondatore di TIM - Torneo Internazionale di Musica, manifestazione competitiva fra musicisti, che si svolge in Belgio, Francia, Germania, Italia, Spagna, Regno Unito e Russia.\nDal 1995 al 2016 collabor\u00f2 a Suonare news, il mensile dei musicisti, tenendo la rubrica \"Ottava nota\"."}
{"id": "2963718", "revid": "339392", "url": "https://it.wikipedia.org/wiki?curid=2963718", "title": "Rocce vulcaniche", "text": ""}
{"id": "2963720", "revid": "72811", "url": "https://it.wikipedia.org/wiki?curid=2963720", "title": "Watashi no suki na hito", "text": ""}
{"id": "2963730", "revid": "287204", "url": "https://it.wikipedia.org/wiki?curid=2963730", "title": "Gustave Dor\u00e8", "text": ""}
{"id": "2963741", "revid": "339392", "url": "https://it.wikipedia.org/wiki?curid=2963741", "title": "Muhammed Faris", "text": ""}
{"id": "2963743", "revid": "1214201", "url": "https://it.wikipedia.org/wiki?curid=2963743", "title": "Oscar Wendt", "text": "Biografia.\n\u00c8 figlio di Joakim Wendt, che gioc\u00f2 anch'egli nell'IFK G\u00f6teborg all'inizio degli anni '80. Anche lo zio materno di suo padre Joakim, Jan \u00c5berg, fu altres\u00ec un giocatore dell'IFK G\u00f6teborg nel corso degli anni '60.\nCarriera.\nClub.\nWendt \u00e8 cresciuto, anche calcisticamente, nella sua citt\u00e0 natale Sk\u00f6vde.\nNel 2003 si \u00e8 trasferito all'IFK G\u00f6teborg, squadra con cui ha debuttato nella massima serie svedese giocando tre partite sia nell'edizione del 2003 che in quella del 2004. Durante l'Allsvenskan 2005 ha conquistato il posto di terzino sinistro titolare, mantenuto fino alla sua cessione.\nIl 19 giugno 2006, infatti, \u00e8 stato annunciato il trasferimento di Wendt al Copenaghen per poco pi\u00f9 di 6 milioni di corone danesi, ovvero poco pi\u00f9 di 800.000 euro. Il 17 ottobre 2006 ha debuttato nella fase a gironi di Champions League all'Old Trafford contro il Manchester United, tuttavia nel corso dei suoi primi due anni di permanenza ha talvolta ricoperto il ruolo di riserva di Andr\u00e9 Bergd\u00f8lmo prima o di Niclas Jensen poi, pur riuscendo a partire comunque titolare in alcune occasioni. A partire dalla stagione 2008-2009 \u00e8 diventato invece titolare fisso. Nei cinque anni trascorsi nella capitale danese, ha conquistato insieme alla squadra quattro titoli nazionali e una Coppa di Danimarca.\nIl 10 giugno 2011 \u00e8 stato ufficializzato il suo ingaggio a parametro zero da parte dei tedeschi del Borussia M\u00f6nchengladbach, con un contratto inizialmente valido fino al 2014. Qui ha iniziato come riserva del capitano Filip Daems, ma poi ha trovato maggiore spazio. Nel febbraio 2014, una lesione al legamento interno del ginocchio sinistro lo ha costretto a rimanere fuori causa per quasi tre mesi. Nella partita vinta in casa contro l'Augusta del 26 gennaio 2019, Wendt ha collezionato la sua presenza in Bundesliga numero 184 e con ci\u00f2 \u00e8 diventato il giocatore straniero con pi\u00f9 presenze in Bundesliga nella storia del club. In totale, Wendt \u00e8 rimasto al Borussia per dieci stagioni complessive, disputando la Champions League e/o l'Europa League in sei di queste annate.\nA pochi mesi dal termine della sua lunga parentesi tedesca, il 23 marzo 2021, il trentacinquenne Wendt ha annunciato che a partire dal mese di luglio sarebbe tornato ad essere un giocatore dell'IFK G\u00f6teborg, a 15 anni di distanza da quando aveva lasciato il club. L'annuncio \u00e8 arrivato all'indomani\u00a0di quello di Marcus Berg, suo ex compagno di squadra sia in biancoblu che in nazionale, anch'egli rientrante all'IFK G\u00f6teborg dopo\u00a0tanti anni trascorsi all'estero.\nNazionale.\nDopo aver fatto parte delle principali nazionali giovanili, il 14 gennaio 2007 ha debuttato con la nazionale maggiore in occasione di un amichevole contro il Venezuela.\nCon la selezione maggiore gialloblu ha totalizzato complessivamente 28 presenze, l'ultima delle quali nel novembre 2016 in amichevole contro l'Ungheria. Il 17 marzo 2017 ha annunciato ufficialmente l'addio alla nazionale."}
{"id": "2963744", "revid": "767487", "url": "https://it.wikipedia.org/wiki?curid=2963744", "title": "Antonio L\u00f3pez Ojeda", "text": " "}
{"id": "2963746", "revid": "399", "url": "https://it.wikipedia.org/wiki?curid=2963746", "title": "Unione Sindacale di Base", "text": "L'Unione Sindacale di Base (USB) \u00e8 un sindacato italiano fondato a Roma il 23 maggio 2010. \nStoria.\nL'USB nasce dalla fusione tra SdL Intercategoriale e RdB (federata alla CUB). Con circa iscritti provenienti dalle organizzazioni fondatrici, punta a diffondersi in tutti i settori del mondo del lavoro e in tutto il territorio nazionale con l'obiettivo di costruire un'alternativa di massa ai sindacati confederali.\nNel 2015 da USB si \u00e8 generata una scissione, dovuta alle divergenze in merito alla posizione da assumere sul Protocollo tra Confindustria e i sindacati CGIL, CISL e UIL del 10 gennaio 2014, che ha prodotto la nascita del Sindacato Generale di Base (SGB).\nLa scissione nasce da un doppio fallimento giudiziario di USB nei confronti dell'Accordo Interconfederale 10 gennaio 2014, la quale presenta un ricorso art. 702 bis del c.p.c. al Tribunale Civile di Roma vedendoselo rigettato dal giudice Dott.sa Cecilia Bernardo in data 15/05/2015 e contestualmente dopo aver firmato adesivamente il CCNL Assaeroporti 2010 gi\u00e0 scaduto per poter partecipare alle elezioni RSU come previsto dall'A.I. 10 gennaio 2014, si vede rigettato il ricorso ai sensi dell'art. 700 c.p.c. per mancata accettazione alle elezioni RSU dell'Aeroporto G. Marconi di Bologna prima che le elezioni si tengano, in quanto l'avvocato di USB sbaglia la sede giudiziale competente, rivolgendosi al Tribunale Civile del Lavoro al posto del Tribunale Civile Ordinario, trovando il giudice Dott. Carlo Sorgi che rigetta il ricorso per inconferenza di sede.\nIn conseguenza di questi due esiti negativi Pierpaolo Leonardi decide di non consultare l'Esecutivo Nazionale e di firmare adesivamente l'Accordo Interconfederale 10 gennaio 2014.\nIn tal modo rinunciando a fare contrattazione nazionale dato che \u00e8 espressamente riservata ai soli stipulanti dell'A.I. 10 gennaio 2014 (Confindustria, CGIL, CISL, UIL e a tavolo separato Confindustria e UGL), a riconoscere piena esigibilit\u00e0 alla contrattazione fatta dagli stipulanti, a non poter scioperare contro tale contrattazione, ad accettare il metodo di misurazione della rappresentanza tramite comunicazione Uniemens all'Inps, processo completamente nelle mani aziendali appartenenti a Confindustria.\nSu queste ragioni di ordine politico sindacale avviene la scissione interna.\nConseguenza sull'aspetto legale, Confindustria richiede espressamente a USB la rinuncia al ricorso in Corte di Appello contro l'Accordo Interconfederale 10 gennaio 2014, pro accettazione della firma adesiva allo stesso pena rigetto della firma adesiva, dimostrando in questo modo che gli accordi interconfederali, contratti atipici ex art. 1322 c.c., essendo contratti privati non hanno di per se obbligatoriet\u00e0 di ricezione d'adesione di terzi da parte degli stipulanti, sono a tutti gli effetti contratti ad excludendum se non esplicitamente stipulati come aperti a tutti senza esclusione e/o rinunce degli adesivi terzi, come tali contra legem, nulli al loro sorgere, cosa di cui il giudice Dott.sa Cecilia Bernardo non analizza in alcun modo nella sua sentenza di rigetto e cosa che Confindustria palesemente temeva mostrandone consapevolezza con la sua richiesta esplicita.\nNonostante anche questo Piepaolo Leonardi firma invece di presentare ricorso in Corte di Appello, dando a Confindustria formale rinuncia a depositare il ricorso.\nDal febbraio 2015 Pierpaolo Leonardi, dell'Esecutivo nazionale USB, \u00e8 stato nominato Segretario del Sindacato mondiale del Pubblico impiego, aderente della Federazione Sindacale Mondiale.\nOrganizzazione.\nL'USB ha una struttura confederale articolata sul territorio nazionale, essendo presente in gran parte delle regioni e delle province. L'organizzazione interna si basa in due macro-aree intercategoriali: il settore pubblico e quello privato. A livello internazionale \u00e8 affiliata alla Federazione Sindacale Mondiale.\nIl sindacato offre anche servizi fiscali, di patronato, uffici vertenze e legali, oltre ad avere vari sportelli per immigrati.\nAssociazioni collegate.\nAS.I.A. (Associazione Inquilini e Abitanti), associazione per il diritto alla casa e l'organizzazione dei pensionati."}
{"id": "2963762", "revid": "26644", "url": "https://it.wikipedia.org/wiki?curid=2963762", "title": "Contributo per copia privata", "text": ""}
{"id": "2963766", "revid": "131358", "url": "https://it.wikipedia.org/wiki?curid=2963766", "title": "Clodoaldo Tavares de Santana", "text": ""}
{"id": "2963775", "revid": "767487", "url": "https://it.wikipedia.org/wiki?curid=2963775", "title": "Tomasz Bandrowski", "text": ""}
{"id": "2963777", "revid": "729019", "url": "https://it.wikipedia.org/wiki?curid=2963777", "title": "Bodeo Mod. 1889", "text": "La Bodeo modello 1889, conosciuto anche come \"modello '89\" o pi\u00f9 semplicemente come \"Bodeo\" (dal nome del suo progettista bresciano Carlo Bodeo, con bottega prima a Roma e infine a Napoli), \u00e8 una rivoltella d'ordinanza in dotazione alle forze armate italiane a partire dagli ultimi anni dell'800 fino a quelli della prima guerra mondiale e, per alcune truppe di seconda linea, ai primi anni del secondo dopoguerra.\nL'arma \u00e8 un'evoluzione del revolver francese Chamelot-Delvigne Mod. 1874, che and\u00f2 a sostituire.\nStruttura.\nL'arma ad azione doppia ed in calibro 10,35 \u00d7 20 mm (detto anche 10,35\u00a0mm. Ordinanza Italiana) \u00e8 a telaio chiuso e provvista di sportello laterale di caricamento (a destra) che si apre ruotandolo in senso antiorario e che permette l'inserimento delle cartucce una per volta. L'apertura dello sportello ha come conseguenza anche l'impossibilit\u00e0 di sparare in quanto disconnette il cinematismo del cane con il grilletto ma la pressione su quest'ultimo provoca la rotazione del tamburo facilitando e velocizzando il caricamento. Questo tipo di congegno prende il nome di \"sistema Abadie\".\nL'espulsione dei bossoli avviene (sempre previa apertura dello stesso sportello) mediante una bacchetta situata sotto la canna ma che pu\u00f2 essere ruotata in senso orario (guardando l'arma dalla bocca) e manovrata spingendola all'indietro per far fuoriuscire i bossoli dal tamburo. Estraendo completamente la bacchetta dalla sua sede si pu\u00f2 togliere il tamburo per la normale pulizia.\nIl cane \u00e8 del tipo \"a rimbalzo\" e non \u00e8 quindi mai a contatto con l'innesco della cartuccia essendo dotato di sicura che permette lo sparo solo mediante la trazione del grilletto, evitando cos\u00ec la possibile partenza del colpo in seguito ad urti.\nIl calcio, di forma cilindrica e piuttosto inclinato all'indietro, ha le guancette in legno zigrinato ed \u00e8 provvisto di un anello per l'attacco del correggiolo.\nLo smontaggio avviene mediante la rotazione di un elemento presente sul lato sinistro dell'arma che permette la rimozione di parte del castello dando accesso al meccanismo interno.\nDi questa rivoltella furono costruite varie versioni pi\u00f9 o meno modificate ma se ne distinguono sostanzialmente tre tipi: Il tipo \"da truppa\" (o tipo A) con canna a sezione ottagonale, sprovvisto di ponticello per il grilletto e con il grilletto pieghevole verso l'avanti ed il tipo \"da ufficiali\" (o tipo B) con canna ancora a sezione ottagonale grilletto rigido e dotato di ponticello ed infine un tipo \"alleggerito\" con canna leggermente pi\u00f9 corta a sezione cilindrica, per il resto uguale al tipo B.\nL'arma fu prodotta da moltissime fabbriche di armi tra le quali la Regia Fabbrica d\u2019Armi di Brescia, la Glisenti, la Toschi - Castelli, poi MIDA e la Bernardelli.\n A causa della grande domanda di produzione durante la prima guerra mondiale, nella sua costruzione vennero coinvolte anche diverse armerie spagnole.\nNella cultura di massa.\nNella cultura dei fumetti la Bodeo 1889, nel tipo B, \u00e8 la pistola usata da Dylan Dog, l'indagatore dell'incubo. \nEgli \u00e8 solito farsela lanciare da suo assistente, agguantarla al volo e sparare subito dopo. Usata anche da Ugo Pastore protagonista delle miniserie \"Volto Nascosto\" e \"Shanghai Devil\".\nUna Bodeo 1889, tipo A, \u00e8 la pistola che dipinge di colore rosso a pois bianchi ed utilizza per assassinare la moglie Glauco, il protagonista del film \"Dillinger \u00e8 morto\" del 1969, di Marco Ferreri.\nLa revolver \u00e8 presente anche nell'arsenale del videogioco sparatutto battlefield 1"}
{"id": "2963782", "revid": "124430452", "url": "https://it.wikipedia.org/wiki?curid=2963782", "title": "Chiesa di Santa Margherita (Licodia Eubea)", "text": "La basilica di Santa Margherita Vergine e Martire \u00e8 la chiesa madre di Licodia Eubea, dedicata alla santa patrona della citt\u00e0 Margherita V.M d'Antiochia di Pisidia.\nStoria.\nIl tempio \u00e8 sito in piazza Vittorio Emanuele, ai piedi del castello medievale Santapau. La chiesa fu costruita intorno al 1600 e consacrata con il titolo di chiesa madre nel 1621. Infatti, in passato, la chiesa madre di Licodia era quella di sant'Antonio abate, attuale compatrono della citt\u00e0, che sorgeva nel quartiere Salanitro, posto poco distante dall'attuale matrice. Nel 1693 un sisma di forte potenza colp\u00ec tutto il Val di Noto e anche Licodia ebbe i suoi danni; la chiesa madre, infatti, fu quasi completamente distrutta, tanto che rimase un'unica ala intorno a cui si ricostru\u00ec l'intera chiesa attuale. L'ala rimasta \u00e8 appunto quella dedicata a sant'Antonio abate. Solo nel 1738 la chiesa madre venne riaperta la culto pubblico.\nSino all'anno 1893 per accedere al tempio bisognava salire una collinetta molto ripida che poi venne sostituita dall'attuale imponente gradinata che d\u00e0 sul lato sinistro. Il presbiterio, in seguito alla cattiva interpretazione delle disposizioni del Concilio Vaticano II, sub\u00ec profonde modifiche e fu demolita l'artistica balaustra in marmo che arricchiva ancor pi\u00f9 la chiesa.\nEsterno.\nIl prospetto, in stile tardo-barocco, venne ultimato dopo la costruzione della chiesa. Nella sua parte centrale spiccano lo stemma araldico della famiglia Santa Pau con alcuni elementi allegorici quali capitelli, fregi, mascheroni e due medaglioni con i busti dei santi Pietro e Paolo, tipici appunto del barocco siciliano.\nOggi la chiesa ha il titolo di chiesa madre e di basilica arcipreturale.\nLa chiesa \u00e8 dotata di una torre campanaria di notevoli dimensioni, citato anche in una novella di Giovanni Verga:\nInterno e opere.\nLa chiesa si presenta a pianta basilicale, \"a croce latina\", con tre navate suddivise da due filari di sei colonne. La struttura \u00e8 dotata di due cappelle al culmine delle quali sorgono due cupole. Queste cappelle, poste in corrispondenza, una di fronte all'altra, sono dedicate al SS. Sacramento e all'Addolorata. La cappella del SS. Sacramento \u00e8 posizionata nella navata sinistra; essa \u00e8 ricca di eleganti stucchi in gesso e affreschi che ne abbelliscono la struttura baroccheggiante. L'altra cappella, invece, \u00e8 posta nella navata destra ed \u00e8 dedicata all'Addolorata, molto venerata dai licodiani.\nNella navata destra, spicca la maestosa statua di sant'Antonio abate, scolpita in legno decorato nel 1617 da Giovanni Battista Galone.\nSul lato destro, nell'altare di san Giovanni Battista, \u00e8 posto un dipinto raffigurante il battesimo di Ges\u00f9 Cristo nel fiume Giordano: la tela fu eseguita nel 1933 dal professore Albertella. Inoltre nella chiesa viene custodita la statua di cartapesta del Cristo nell'urna, \"U Signuri 'a cascia\", simulacro che assume particolare interesse e devozione nella Settimana Santa licodiana, esattamente nella processione pomeridiana e notturna del venerd\u00ec Santo."}
{"id": "2963786", "revid": "1354930", "url": "https://it.wikipedia.org/wiki?curid=2963786", "title": "Serge Parsani", "text": "Professionista dal 1974 al 1983, ha sempre corso per la Bianchi-Piaggio. Le vittorie pi\u00f9 prestigiose sono state una tappa al Tour de France e una al Giro d'Italia. Dal 2012 al 2018 \u00e8 stato direttore sportivo del team Farnese Vini-Selle Italia/Southeast Pro Cycling Team/Wilier Triestina-Selle Italia diretto da Angelo Citracca."}
{"id": "2963793", "revid": "250001", "url": "https://it.wikipedia.org/wiki?curid=2963793", "title": "Atto di Tolleranza del 1689", "text": "L'Atto di Tolleranza del 1689 \u00e8 stato un atto del Parlamento inglese del 24 maggio 1689 il cui titolo originale completo recita: \"An Act for Exempting their Majestyes Protestant Subjects dissenting from the Church of England from the Penalties of certaine Lawes\" (un atto per esentare i sudditi protestanti di Sua Maest\u00e0 che dissentono dalla Chiesa di Inghilterra dalle pene di certe leggi).\nL'Atto concedeva libert\u00e0 di culto ai dissidenti della Chiesa di Inghilterra che, pur dichiarandosi protestanti ed avendo giurato fedelt\u00e0 alla Corona, riconoscendo l'indipendenza dei cristiani inglesi da Roma e respingendo la Transustanziazione, non intendevano conformarsi a quanto stabiliva il Codice di Clarendon. Quest'atto non riguardava, quindi, la libert\u00e0 di culto dei cattolici o degli antitrinitari. L'Atto di Tolleranza ammetteva che i dissidenti potessero avere propri luoghi di culto, predicatori ed insegnanti, ma continuavano a non poter accedere alle cariche politiche e alle universit\u00e0. Essi dovevano registrare i loro luoghi di incontro ed era loro proibito riunirsi nelle case. I predicatori, inoltre, dovevano essere forniti di una licenza governativa.\nL'Atto di Tolleranza del 1689 non stabilisce la libert\u00e0 di religione in senso moderno, ma ne \u00e8 un importante contributo perch\u00e9 riconosce come si possa essere fedeli allo Stato pur senza appartenere alla chiesa del re. Riconosce poi un certo grado di pluralismo nell'ambito del Protestantesimo e sono respinte le pretese esclusiviste della Chiesa anglicana alta.\nStoria.\nL'Atto di uniformit\u00e0 del 1662 era stato inteso essere qualcosa di onnicomprensivo e permanente. Ben presto, per\u00f2, diventa chiaro che una sostanziale minoranza della popolazione non era disposta a conformarsi a quanto esso decretava. L'allontanamento di oltre un quinto dei ministri di culto che ne era risultato era stato un colpo non indifferente per la Chiesa di Inghilterra. Vi era pure un certo numero di dissidenti come Richard Baxter che, pur non essendo separatisti, continuava a sperare che la Chiesa di Inghilterra potesse essere riunita su una base teologica coerentemente riformata.\nIl re cerca cos\u00ec di giungere ad un compromesso che permettesse ai dissenzienti di praticare la loro forma favorita di Protestantesimo nei limiti della legge. Sfortunatamente, era ben noto che il libertino Carlo II (1660-1685) non era motivato dal fervore religioso che aveva sospinto i dissidenti fuori dalla chiesa stabilita, e si sospettava che il suo desiderio di essere tollerante fosse, in realt\u00e0, un tentativo per legalizzare il Cattolicesimo romano. Suo fratello Giacomo II (1685-1688), che era cattolico praticante, cercava di ottenere libert\u00e0 per tutti, ma incontrava le stesse obiezioni. La maggior parte degli inglesi era disposta ad accettare il dissenso protestante, ma non a legalizzare il Cattolicesimo romano.\nAvvenimenti politici e religiosi spingono cos\u00ec ad una rapida risoluzione del problema. In Francia, gli Ugonotti vengono espulsi nel 1685 e molti di essi trovano rifugio nei Paesi bassi, altri in Inghilterra, dove sono accolti a braccia aperte. La solidariet\u00e0 protestante improvvisamente diventa pi\u00f9 importante delle questioni che dividono l'establishment dal dissenso. Il Cattolicesimo del re Giacomo era un'anomalia legale che ancora faceva temere quel che era successo sotto la regina Maria, ultimo regnante cattolico. Come avrebbe poi potuto essere cattolico un re che per legge era supremo governatore di una chiesa che avrebbe considerata eretica?,\nLa questione \u00e8 risolta dalla fuga di Giacomo nel 1688 e l'invito, da parte del Parlamento a sua figlia Maria II (1689-1694 e di suo marito Guglielmo III d'Orange (1689-1702) a venire in Inghilterra come co-sovrani. Questa Gloriosa rivoluzione crea uno stato in cui il Protestantesimo era religione stabilita, sebbene il nuovo re, un calvinista olandese, non era membro della Chiesa d'Inghilterra. Sette vescovi (incluso l'Arcivescovo di Canterbury), rifiutano di riconoscere questa rivoluzione e rimangono leali, sebbene non cattolici, a Giacomo II rifiutano di giurare fedelt\u00e0 a Guglielmo e Maria, abbandonano la Chiesa di Inghilterra e continuano un'indipendente successione apostolica che durer\u00e0 fino al 1805 (l'invalidit\u00e0 \"tout court\" della successione apostolica anglicana a partire dalla separazione con Roma sar\u00e0 ribadita definitivamente nel 1896 da Leone XIII con la Bolla Apostolicae Curae). \nGuglielmo e Maria consolidano il loro trionfo confermando la Chiesa di Inghilterra come chiesa di stato e permettono alla Chiesa di Scozia di ritornare ad una forma di governo presbiteriano della Chiesa e concedendo tolleranza ai dissidenti inglesi\nL'Atto di Tolleranza che proclamano, rimarr\u00e0 in vigore fino al 1828 dove viene sostituito da un Atto di Emancipazione che d\u00e0 ai dissidenti diritti civili ed ecclesiastici. I cattolici vengono similmente emancipati nel 1829."}
{"id": "2963797", "revid": "1543377", "url": "https://it.wikipedia.org/wiki?curid=2963797", "title": "Equo compenso in Italia", "text": "In Italia il contributo per la copia privata o equo compenso \u00e8 un contributo imposto per avere il diritto di effettuare la copia privata delle opere protette dal diritto d'autore.\nNormativa.\nIl contributo per la copia privata in Italia \u00e8 stato originariamente disciplinato dalla \nNel tempo ha subito numerose modifiche e tra le pi\u00f9 importanti citiamo il recepimento della Direttiva europea 29/2001/CE, tramite un discusso provvedimento approvato dal Consiglio dei Ministri il 20 dicembre del 2002, e ratificato con il decreto legislativo 68 del 9 aprile del 2003.\nIl suo ammontare \u00e8 stabilito, ai sensi della con decreto stabilito con decreto del Ministero per i beni e le attivit\u00e0 culturali. Il contributo \u00e8 inteso ad assicurare ai possessori di diritti d'autore un indennizzo sulla copia privata delle loro opere.\nIn particolare, il contributo \u00e8 dato da una parte del prezzo finale del prodotto per quanto riguarda gli apparecchi destinati solamente alla registrazione, mentre per gli apparecchi a pi\u00f9 funzioni viene calcolato sul prezzo di un prodotto monofunzionale equivalente. Il contributo \u00e8 applicato anche a supporti di registrazione analogici e digitali come CD-R, DVD-R, Hard disk, chiavette USB e schede di memoria; in tal caso esso viene calcolato in base alla capacit\u00e0 del supporto.\nCon il Decreto ministeriale 30 dicembre 2009, in materia di \"\"Determinazione del compenso per la riproduzione privata di fonogrammi e di videogrammi ai sensi dell'art. 71-septies della legge 22 aprile 1941, n. 633\" sono state riviste le tabelle dei contributi per la copia privata, estendendole anche a chiavette USB, schede di memoria e altre categorie non contemplate in precedenza.\nSuccessivamente, con il Decreto ministeriale 20 giugno 2014, in materia di \"Determinazione del compenso per la riproduzione privata di fonogrammi e di videogrammi ai sensi dell'art. 71-septies della legge 22 aprile 1941, n. 633.\", vi \u00e8 stato un'ulteriore rialzo del contributo per la copia privata, tanto da spingere molti produttori, come Samsung e Apple, ad alzare i prezzi per compensare le nuove tariffe, con il rischio di effetti distorsivi sul mercato che penalizzerebbero le imprese italiane in quanto i consumatori potrebbero essere spinti ad effettuare gli acquisti tramite piattaforme di e-commerce con sede in Paesi dove il contributo per la copia privata non \u00e8 presente. Il Decreto ministeriale \u00e8 stato anche oggetto di un'interrogazione parlamentare.\nProventi.\nSecondo quanto stimato da Confindustria Digitale, con il Decreto ministeriale 20 giugno 2014, in materia di \"Determinazione del compenso per la riproduzione privata di fonogrammi e di videogrammi ai sensi dell'art. 71-septies della legge 22 aprile 1941, n. 633.\", gli introiti che la SIAE ricever\u00e0 dal contributo per la copia privata saranno di \u20ac all'anno (con un incremento del 150% tra il 2013 e il 2014), dei quali circa \u20ac all'anno trattenuti dalla SIAE stessa in qualit\u00e0 di gestore del servizio.\nTariffe del contributo.\nLe tariffe del contributo sono state introdotte con il , aggiornate poi con i Decreti ministeriali del 30 dicembre 2009, del 20 giugno 2014 e del 30 giugno 2020.\nAttualmente vengono quindi applicate le tariffe previste dal Decreto ministeriale del 30 giugno 2020, in materia di \"Determinazione del compenso per la riproduzione privata di fonogrammi e di videogrammi ai sensi dell'art. 71-septies della legge 22 aprile 1941, n. 633.\"\nE' fissato un compenso massimo applicabile per ogni unit\u00e0 di euro 4,50.\nE' fissato un compenso massimo applicabile per ciascuna unit\u00e0 di euro 7,50.\nE' fissato un compenso massimo applicabile per ciascuna unit\u00e0 di euro 18,00. \n1. integrato in dispositivi di telefonia mobile dotati di funzione di registrazione e/o riproduzione multimediale audio o video diversi dai dispositivi individuati al successivo punto 2: compenso di euro 0,00. \n2. integrato in dispositivi di telefonia mobile con schermo touchscreen o similare e/o con tastiera completa qwerty/qwertz, dotati di un sistema operativo (c.d. smartphone) oppure integrato in dispositivi con schermo touchscreen o similare che possono connettersi alla rete internet attraverso Wi-Fi e/o reti dati di telefonia mobile o similare (c.d. tablet)\nI dati qua riportati sono stati estratti dal Decreto ministeriale del 30 giugno 2020\nEsenzioni e rimborsi.\n\u00c8 possibile ottenere dalla SIAE, in casi specifici, l'esenzione dal pagamento dell'equo compenso.\n\u00c8 altres\u00ec possibile ottenere dalla SIAE, in casi specifici, un rimborso di quanto pagato per l'equo compenso."}
{"id": "2963808", "revid": "1800218", "url": "https://it.wikipedia.org/wiki?curid=2963808", "title": "Semir \u0160tili\u0107", "text": ""}
{"id": "2963810", "revid": "92723", "url": "https://it.wikipedia.org/wiki?curid=2963810", "title": "Kawasaki 500 H1", "text": "La Kawasaki 500 H1, commercialmente anche denominata Kawasaki 500 Mach III \u00e8 un modello di motocicletta prodotto dalla Casa giapponese Kawasaki Heavy Industries Motorcycle &amp; Engine, in otto serie successive, dal 1969 al 1977.\nStoria.\nIl contesto.\nNei primi mesi del 1967, dopo il buon successo commerciale della \"Avenger 350\", la \"Kawasaki Motor Corporation\" di Los Angeles, azienda importatrice esclusivista per gli USA, dett\u00f2 le condizioni per il nuovo modello da destinare al mercato statunitense che veniva richiesto particolarmente leggero, dotato di motore a due tempi di 500 cm\u00b3, con potenza di 60 CV, grandi doti di accelerazione da fermo e decisa propensione all'impennata. Si trattava sostanzialmente di realizzare una moto volutamente sbagliata che attraverso i pericolosi effetti delle sue carenze, desse alla clientela media, di scarsa competenza tecnica, la sensazione di guidare un bolide di tale potenza da essere domato a fatica. Il mercato USA era, di gran lunga, il pi\u00f9 importante per le case motociclistiche e la richiesta, pur con qualche perplessit\u00e0, fu accolta.\nL'ideazione.\nLa fase progettuale ebbe inizio nel luglio del 1967, affidato all'ingegner Takao Horie, il quale present\u00f2 tre diverse proposte per il motore: un bicilindrico due tempi con ammissione a disco rotante, evoluzione della \"Avenger\", un tricilindrico due tempi con disposizione dei cilindri il linea frontemarcia e un secondo tricilindrico due tempi con cilindri a V longitudinale di 60\u00ba, ispirato alla DKW 350 RM da gran premio, impiegata fino al Motomondiale 1956. L'intenzione di Horie, probabilmente, era quella di orientare la scelta verso il bicilindrico, in modo da poter sfruttare le precedenti esperienze sul motore a valvola rotante, confidando nell'esclusione dei tricilindrici; il primo per le prevedibili problematiche nel raffreddamento del cilindro centrale e il secondo per la complessit\u00e0 costruttiva che avrebbe decisamente aumentato i costi di produzione. Anche in questa fase, per\u00f2, le ragioni commerciali ebbero la meglio sulle considerazioni tecniche e la scelta cadde sul tricilindrico in linea, sufficientemente economico da produrre e abbastanza largo da comunicare visivamente l'aumento di cilindrata.\nI prototipi.\nNei primi mesi del 1968 furono approntati due prototipi del motore che vennero inviati alla facolt\u00e0 di ingegneria dell'Universit\u00e0 di Osaka per la valutazione. Il raffreddamento del cilindro centrale si mostr\u00f2 sufficiente, ma il rendimento non diede il risultato richiesto. Il motore fu sottoposto ad un ulteriore studio per l'innalzamento della potenza, a cura del reparto turbine Kawasaki. Nel contempo i tecnici del reparto ciclistica avevano approntato un telaio appositamente studiato per rendere possibile la richiesta \"propensione all'impennata\". Il resto della ciclistica era in buona parte derivato dai modelli \"Avenger\". Il caratteristico sibilo del motore tricilindrico a due tempi con manovellismo a 120\u00b0, vagamente simile a quello dei caccia a reazione, ispir\u00f2 la denominazione commerciale del nuovo modello: \"Mach III\".\nLa moto.\nCaratterizzata da un aspetto moderno, da componentistica di qualit\u00e0 e da un livello elevato di finitura, la Kawasaki 500 Mach III H1 si struttura in un telaio a doppia culla chiusa con sospensioni telescopiche e impianto frenante a tamburi, comprendente il motore tricilindrico a due tempi che risaltava particolarmente, sia per il notevole ingombro trasversale, sia per essere il primo propulsore di questa architettura installato su una moto di serie.\nI valori di potenza e di coppia e le prestazioni dichiarate dalla casa, davvero notevoli per l'epoca, contrastano visivamente con l'esilit\u00e0 della forcella teleidraulica e con il ridotto diametro dei freni.\nIl motore, di concezione piuttosto semplice, risulta invece particolarmente robusto, dotato di un albero primario composito, ruotante su 6 cuscinetti di banco e realizzato per sopportare la sovrabbondante coppia motrice. La lubrificazione \u00e8 garantita da un miscelatore con serbatoio separato e l'accensione \u00e8 elettronica di tipo capacitivo o con accensione a spinterogeno per il mercato europeo, escluso quello italiano. Tale differenza \u00e8 dovuta alle severe normative, in vigore all'epoca in molti Paesi europei, contro i disturbi alle frequenze radiofoniche, potenzialmente generabili dall'accensione elettronica. Per il mercato italiano, dove tali normative non erano vigenti, venivano realizzate speciali \"H1\" ibride, con telaio di tipo europeo e motore di tipo statunitense.\nL'unica debolezza strutturale del propulsore \u00e8 rappresentata da una tendenza al grippaggio del pistone centrale, dopo un uso prolungato in condizioni di ventilazione non ottimali. Tale tendenza, facilmente prevedibile data l'architettura del motore, era stata parzialmente ostacolata gi\u00e0 in fase progettuale, mediante un elevato gioco tra le superfici coerenti di pistone e cilindro, i cui effetti a motore freddo sono attenuati dall'adozione di speciali segmenti di tenuta inferiori, dotati di molla espanditrice.\nNell'uso stradale, la moto si dimostra poco adatta all'impiego continuato in citt\u00e0, a causa dei gi\u00e0 nominati problemi di raffreddamento, cos\u00ec come alle lunghe percorrenze autostradali per il serbatoio di soli 15 litri, in rapporto all'esorbitante consumo che, a velocit\u00e0 sostenute, scende ben al di sotto dei 10\u00a0km di percorrenza per ogni litro di miscela olio-benzina.\nMessa in vendita all'inizio del 1969 sul mercato statunitense e, qualche mese pi\u00f9 tardi, anche nel vecchio continente, divenne subito un prodotto di riferimento. La linea elegante, le finiture accurate, la buona maneggevolezza e il contenuto prezzo d'acquisto, contribuirono grandemente all'immagine di mercato della \"H1\", ma pi\u00f9 d'ogni altra caratteristica fece presa sul pubblico la difficolt\u00e0 di mantenere la ruota anteriore aderente al terreno durante le accelerazioni, restituendo al pilota e agli eventuali spettatori una sensazione di incontenibile potenza del motore.\nL'impennata si verifica semplicemente azionando l'acceleratore con una certa decisione, anche in 2\u00aa e 3\u00aa marcia, quando il veicolo ha ormai superato abbondantemente i 100 km/h. Tale effetto \u00e8 dovuto al posizionamento molto arretrato del motore rispetto alla corretta collocazione, determinando un sensibile disequilibrio dei pesi (43% all'anteriore e 57% al posteriore), un eccessivo alleggerimento dell'avantreno e l'inevitabile instabilit\u00e0 del motoveicolo in fase di accelerazione e in elevata velocit\u00e0.\nPurtuttavia, la \"H1\" ottenne un enorme successo di vendite sia negli Stati Uniti, sia in Europa, che dimostr\u00f2 la fondatezza della strategia escogitata dagli esperti commerciali. In Italia ne furono importati 300 esemplari, a partire dalla primavera del 1969, messi in vendita inizialmente la prezzo di 870\u00a0000 lire, poi aumentato a 990\u00a0000 lire, durante l'estate.\nL'evoluzione.\nLa 2\u00aa serie \"H1A\" del 1970, condens\u00f2 tutte le piccole migliorie apportate al modello nel corso della produzione dei primi 20.000 esemplari, limitando i cambiamenti al nuovo serbatoio senza incavi per le ginocchia e a differenti colorazioni e grafica della carrozzeria, e fu messa in vendita a 880\u00a0000 lire.\nNel 1971, gli sforzi dei tecnici Kawasaki erano concentrati sul nuovo modello di maggior cilindrata \"750 Mach IV H2\" e, soprattutto, sulla \"900 Z1\", ormai prossima al debutto. La 3\u00aa e 4\u00aa serie \"H1B\" e \"H1C\", entrambe uscite in quell'anno, sono figlie della necessit\u00e0 di non scontentare una clientela ormai fidelizzata e del congiunto imperativo di non modificare il prezzo di vendita. La \"H1B\", infatti, venne dotata di un efficiente freno a disco anteriore, ma per compensare il maggior costo di produzione, era stata prevista la sostituzione dell'accensione elettronica CDI con un sistema a puntine, di difficile regolazione. Anticipando le prevedibili lamentele dei clienti USA, per il solo mercato americano fu messa in listino anche la versione \"H1C\" che ricalca la precedente \"H1A\", con freno a tamburo anteriore e accensione CDI. Entrambe le versioni portano le nuove grafiche e colorazioni studiate per il modello di maggior cilindrata. La \"H1B\" \u00e8 la versione pi\u00f9 rara nel Belpaese, in quanto la neocostituita Kawasaki Italia, non appena resasi conto delle difficolt\u00e0 di messa a punto dell'accensione a puntine, decise di sospenderne l'importazione e dedicare ogni sforzo commerciale alla \"Mach IV\".\nLa 5\u00aa serie \"H1D\" del 1973, dopo oltre 70.000 esemplari prodotti, segn\u00f2 una decisa svolta nell'evoluzione del modello. A causa delle restrizioni imposte dalla legislazione statunitense in materia di inquinamento, il motore fu completamente rivisto e, nell'occasione, venne progettata una nuova ciclistica. La radicale rivisitazione dei tecnici giapponesi comprese l'allungamento del passo per alloggiare il motore in posizione meno arretrata, l'aumento dell'efficienza frenante e la normalizzazione dei consumi, attraverso la diminuzione della coppia. Ne risult\u00f2 un sostanziale miglioramento della stabilit\u00e0 e della sicurezza di guida. A fronte di una diminuzione dei consumi intorno al 15%, la potenza massima rimane pressoch\u00e9 invariata, cos\u00ec come le prestazioni in velocit\u00e0 e accelerazione. Paradossalmente, a dispetto delle evidenti migliorie, la diminuzione della pericolosit\u00e0 di utilizzo del veicolo comport\u00f2 una forte caduta dell\u2019\"appeal\" emozionale che si concretizz\u00f2 in un sostanziale calo delle vendite.\nLe successive serie \"H1E\" e \"H1F\", del (1974) e (1975), furono caratterizzate da piccoli aggiornamenti estetici e tecnici (per l'H1E il codino resta a tinta unita mentre per l'H1F riprende la livrea del serbatoio. Sui fianchetti dell'H1E nella colorazione verde appare dello stesso colore la scritta \"Capacitor Discharge Ignition\" cos\u00ec come sulla versione bordeaux appare il medesimo colore sui fianchetti. Scompare nell'ultima versione H1F e resta solo la scritta \"500\" di color bianco su sfondo nero anzich\u00e9 cromate con sfondo medesimo. Migliorato il 'comfort' di marcia e a semplificare la manutenzione, (motore montato su sylent block) a conferma del definitivo abbandono della veste sportiva.\nL'8\u00aa e ultima serie \"KH\" del [1976], venne cos\u00ec denominata per uniformit\u00e0 ai modelli turistici prodotti dalla Kawasaki e si distingue per l'ulteriore depotenziamento a 52 CV del motore, il cambio ha ora la sequenza tradizionale, la prima in basso e le altre in alto. La KH 500 rimase in vendita presso le concessionarie fino al 1978.\nLe competizioni.\nIn Italia, cos\u00ec come nei vari Paesi europei dov'erano importate, le \"H1\" di serie furono sottoposte a trasformazioni di ogni genere, nel tentativo di risolvere i problemi congeniti, e realizzati appositi freni, sospensioni e telai che permisero a molti piloti privati il raggiungimento di un discreto livello di competitivit\u00e0 nei campionati di velocit\u00e0 nazionali.\nSui percorsi da misto stretto, si rivelarono competitive anche le moto non trasformate; nel 1972 Giancarlo Daneu vinse la classe 500 nel Campionato Italiano della Montagna in sella a una \"H1\" strettamente di serie.\nNell'inverno 1969 la Kawasaki present\u00f2 la \"H1R\", versione da competizione della \"H1\", destinata ai piloti privati.\nLe derivate e la concorrenza.\nData la buona accoglienza del pubblico che ormai identificava il motore tricilindrico a due tempi come una garanzia di grande potenza, la Kawasaki decise di affiancare alla \"H1\" altri prodotti, di cilindrata inferiore e superiore, caratterizzati dalla medesima architettura motoristica, sfornando in rapida successione i modelli \"250 S1\", \"350 S2\", \"400 S3\" e \"750 H2\".\nLa connazionale casa concorrente Suzuki, vistosi fortemente ridotto l\"'appeal\" commerciale della sua pur pregevole bicilindrica, decise di seguire l'identico schema, presentando i modelli \"GT 750\", \"GT 550\" e \"GT 380\", dotate di innovativi e raffinati sistemi di raffreddamento e lubrificazione. Anche la casa francese Motob\u00e9cane si ciment\u00f2 sul tema, presentando il modello \"350 L3\".\nIn Italia, lo studio del motore tricilindrico a due tempi venne ripreso negli anni ottanta dalla Laverda per il modello \"350 Lesmo\", il cui prototipo definitivo fu presentato al Salone di Milano del 1985, ma non giunse alla costruzione in serie."}
{"id": "2963813", "revid": "1543377", "url": "https://it.wikipedia.org/wiki?curid=2963813", "title": "T. Raumschmiere", "text": "Ha lavorato con artisti molto importanti come Miss Kittin e Ellen Allien, ed ha fondato l'etichetta discografica Shitkatapult.\nCarriera.\nAgli inizi degli anni 90, Marco era il batterista di un gruppo hardcore punk chiamato Zorn, col quale ha suonato in oltre 300 concerti in tutta Europa ed ha distribuito l'album Maximum Voice Records (Leipzig). Nel 1997, con la sua rock band Stormbow, ha fatto uscire l'album di debutto, il primo su Shitkatapult, etichetta discografica fondata da lui stesso con Marcus Stotz a Heidelberg. Nello stesso periodo, Marco ha anche lavorato al progetto chiamato \"shrubbn!!\", musicalmente basato sul genere noise, assieme a Ulli Bomans. Nello stesso anno, Marco ha deciso di utilizzare un nuovo nome d'arte per i suoi progetti di musica elettronica: \"T.Raumschmiere\". Nel 1998, Marco si \u00e8 trasferito a Berlino. Il primo brano sotto lo pseudonimo \"T. Raumschmiere\" usc\u00ec sulla compilation Cozmick Suckers, sempre su Shitkatapult. Inoltre ha anche iniziato a lavorare su un progetto live chiamato Pop Poisoned Poetry assieme a Miss Tigra, ed ha creato un evento mensile denominato Erl\u00f6sung Durch Strom (redimersi con l'elettricit\u00e0). Il primo album di T. Raumschmiere \u00e8 uscito nel 2000. Nel 2001 ha suonato in pi\u00f9 di 150 live e dj in tutto il mondo.\nNel 2004, dopo aver ricevuto numerosi riconoscimenti per i suoi concerti, ha creato vari remixes per alcuni artisti famosi suoi amici(tra i quali Quasimodo Jones). Dopo una serie di infinite date in giro per il mondo T.Raumschmiere ha voluto provare qualcosa di nuovo. Con il batterista Dirk Mielenhausen, il bassista Andreas Paruschke e l'ingegnere del suono Allert Aalders, ha creato una band in cui lui si prestava alla voce. La T.Raumschmiere band ha fatto una serie di date in tutta Europa, suonando in festival in paesi come Belgio, Paesi Bassi, Spagna and Germania. Nel 2005, \u00e8 uscito il nuovo album \"Blitzkrieg Pop\" su Novamute. Subito dopo, nell'ottobre del 2006, T.Raumschmiere ha fatto uscire il brano \"Die alte Leier\" che era stato prodotto nel 1996 a Heidelberg con Alex Cortex.\nDopo l'album \"Blitzkrieg Pop\" del 2005 e \"Random Noize Sessions, Vol. 1\" del 2006, T.Raumschmiere ha finalmente prodotto e pubblicato il suo nuovo ed ultimo album: \"I Tank U\" nel 2008.\nNome.\nIl nome \"T.Raumschmiere\" deriva da un cut-up del titolo in tedesco di un breve racconto di William S. Burroughs chiamato \"The Dream Cops\": \"Die Traumschmiere\".\nIl titolo in tedesco contiene differenti significati:\nInfluenze.\nT.Raumschmiere dichiara di essere stato influenzato da Nine Inch Nails, Big Black, Coil, Throbbing Gristle, The Misfits, Esplendor Geom\u00e9trico, Deutsch Nepal, Helmet, Shellac, Dead Kennedys, Biosphere, Aphex Twin, Tool, NON, Radiohead, The Jesus Lizard, Mot\u00f6rhead, Nomeansno, The Dillinger Escape Plan, e Unsane."}
{"id": "2963814", "revid": "339392", "url": "https://it.wikipedia.org/wiki?curid=2963814", "title": "Vereniging Betaald Voetbal De Graafschap", "text": ""}
{"id": "2963818", "revid": "62004", "url": "https://it.wikipedia.org/wiki?curid=2963818", "title": "Stefano Zanatta", "text": "Professionista dal 1986 al 1995, \u00e8 attivo come direttore sportivo dal 1997, e dal 2021 \u00e8 nello staff tecnico del team Eolo-Kometa.\nCarriera.\nProfessionista dal 1986 al 1995, corse per la Malvor-Bottecchia, per la Supermercati Brianzoli (la squadra di Gianluigi Stanga, evolutasi negli anni in Chateau d'Ax e Gatorade) e per la Jolly Componibili-Cage/Aki. In dieci stagioni ottenne una sola vittoria, nella Ruta de M\u00e9xico; prese parte inoltre a nove edizioni del Giro d'Italia e a quattro del Tour de France.\nDopo il ritiro ha svolto l'attivit\u00e0 di direttore sportivo, prima con la stessa Aki (divenuta nel 1998 Vini Caldirola), poi nel 1999 con la De Nardi-Pasta Montegrappa. Dal 2000 al 2004 ha collaborato con Giancarlo Ferretti alla Fassa Bortolo, mentre dal 2005 al 2014 \u00e8 stato membro dello staff della Liquigas/Cannondale collaborando con Roberto Amadio. Dal 2016 al 2019 affianca Bruno Reverberi nello staff tecnico della Bardiani-CSF, mentre dal 2021 \u00e8 direttore sportivo presso il team Eolo-Kometa."}
{"id": "2963826", "revid": "6923", "url": "https://it.wikipedia.org/wiki?curid=2963826", "title": "Autostrada A4 (Germania)", "text": ""}
{"id": "2963828", "revid": "123538382", "url": "https://it.wikipedia.org/wiki?curid=2963828", "title": "Angiolo Orvieto", "text": "Biografia.\nAngiolo Orvieto nasce a Firenze il 18 giugno 1869 da una famiglia ebrea, con profondi legami con le vicende del Risorgimento italiano. Il padre fiorentino, Leone Orvieto, \u00e8 titolare del \"banco\" omonimo; della madre mantovana, Amalia Cantoni, sono fratelli lo scrittore lombardo Alberto Cantoni e il garibaldino Luigi Cantoni, volontario in Trentino con Giuseppe Garibaldi nel 1866.\nDapprima Angiolo studia privatamente, con il fratello Adolfo Orvieto, sotto la guida di David Castelli. Frequenta quindi il Liceo Ginnasio Dante, e infine l'Istituto di Studi Superiori. Nel 1887 soggiorna a Berlino, dove entra in contatto con la cultura d'oltralpe. Rientrato a Firenze fonda nel 1889 una prima rivista, la Vita Nuova, dove pubblica le sue prime opere poetiche, poi raccolte in volume nel 1893 sotto il titolo \"La sposa mistica\". Sulle pagina della rivista fiorentina compaiono nel 1890 anche le prime Miricae pascoliane. L'amicizia e la collaborazione con Giovanni Pascoli accompagneranno Angiolo per gli anni a venire.\nDopo una breve parentesi nel 1893 a La Nazione letteraria, Orvieto fonda e dirige nel 1896 una nuova rivista Il Marzocco, destinata negli anni e decenni successivi ad un rapido sviluppo sotto la direzione di Enrico Corradini e quindi del fratello Adolfo Orvieto, fino alla chiusura nel 1932.\nNel 1898-99, Angiolo lascia Firenze per imbarcarsi in un \"viaggio attorno al mondo\", che lo porta a visitare le Americhe, l'Estremo e Medio Oriente. Rientrato a Firenze, sposa nel 1899 la scrittrice Laura Cantoni Orvieto. Lasciatasi alla spalle l'esperienza de Il Marzocco, \u00e8 coinvolto nella fondazione nel 1902 e nelle attivit\u00e0 della Societ\u00e0 Leonardo Da Vinci, della quale assumer\u00e0 la presidenza tra il 1914 e il 1919. Per il compositore Giacomo Orefice, scrive i libretti di due opere (\"Chopin\", \"Mos\u00e8\") ed altre composizioni che saranno rappresentate con disuguali o alterni successi tra il 1901 e il 1907. Nel 1908 promuove con Girolamo Vitelli la costituzione della \"Societ\u00e0 italiana per la ricerca dei papiri greci e latini in Egitto\". Nel 1911 realizza il progetto di riapertura agli spettacoli del Teatro romano di Fiesole, divenendo nel 1913 Presidente del \"Comitato del Teatro Romano di Fiesole\". \u00c8 anche socio, consigliere e tesoriere (1925-37) della Societ\u00e0 Dantesca Italiana, cui finanzia personalmente i restauri della sede al Palazzo dell'Arte della Lana a Firenze.\nDopo un lungo periodo di silenzio poetico, pubblica nel 1925 \"Primavere delle cornamusa\" e nel 1928 la raccolta \"Il vento di Sion\", un'opera quest'ultima per tanti versi profetica della quale il protagonista \u00e8 un ebreo fiorentino del '500, Dattilo, che vede addensarsi all'orizzonte tempi cupi e provvedimenti discriminatori nei confronti della propria gente.\nLe leggi razziali fasciste del 1938 furono un trauma per un intellettuale che cos\u00ec attivamente si era impegnato nella vita culturale italiana. Dall'esperienza di discriminazione nasce la raccolta poetica: \"I canti dell'escluso\".\nDurante l'occupazione tedesca nell'inverno '43-44, Angiolo Orvieto e la moglie Laura Orvieto trovano rifugio a Borgo San Lorenzo nel Ricovero francescano di S. Carlo, gestito da Padre Massimo da Porretta. Parr\u00e0 quindi naturale ad Angiolo unirsi nel 1950 ad Arrigo Levasti e Giorgio La Pira nella fondazione della Amicizia Ebraico-Cristiana di Firenze, la prima associazione di dialogo ebraico-cristiano in Italia ed una delle pi\u00f9 antiche anche a livello europeo. L'Associazione, fin dall'inizio aperta a laici, ebrei e cristiani di ogni denominazione, fu ispirata all'appello dello storico ebreo francese Jules Isaac e alle esperienze di aiuto agli ebrei fiorentini nel periodo dell'Olocausto da parte di sacerdoti e giusti tra le nazioni come don Leto Casini e padre Cipriano Ricotti.\nAngiolo Orvieto muore a Firenze nel dicembre del 1967.\nLe sue carte, con una nutrita corrispondenza, sono conservate a Firenze, al Gabinetto Vieusseux."}
{"id": "2963831", "revid": "810736", "url": "https://it.wikipedia.org/wiki?curid=2963831", "title": "Arciconfraternita del Santissimo Sacramento (Taranto)", "text": "L'arciconfraternita del Santissimo Sacramento \u00e8 una confraternita di Taranto, fondata nel 1540\nStoria.\nL'arciconfraternita del Santissimo Sacramento fu fondata nella cattedrale di San Cataldo di Taranto il 13 maggio 1540 con bolla pontificia di papa Paolo III su richiesta del chierico Paolo La Riccia. Si aggreg\u00f2 all'arciconfraternita romana del Santissimo Sacramento il 10 ottobre 1579.\nL'Arciconfraternita era composta principalmente da membri della categoria professionale dei sartori e degli scarpari. Aveva come scopo principale di tenere sempre accese le lampade al Santissimo Sacramento e impartire l'estrema unzione a coloro che fossero in punto di morte.\nNel 1575 si un\u00ec canonicamente al Monte di Piet\u00e0 della cattedrale, assumendo un pi\u00f9 marcato carattere assistenziale, grazie anche alle rendite di cui il Monte di Piet\u00e0 gi\u00e0 disponeva. Nel 1588 ebbe il patronato sulla cappella di Sant'Agnese nel duomo di Taranto, che monsignor Caracciolo intitol\u00f2 al Santissimo Sacramento e ottenne un locale dalla curia per farne un oratorio.\nNel 1606, essendosi considerevolmente accresciute le rendite del Monte di Piet\u00e0, grazie a numerosi lasciti e donazioni, gli amministratori della congrega richiesero all'autorit\u00e0 ecclesiastica di poter tenere due distinte amministrazioni per la congrega e per il Monte di Piet\u00e0: una bolla di papa Paolo V stabil\u00ec che l'amministrazione del Monte di Piet\u00e0 sarebbe stata separata e tenuta da un ecclesiastico e da due laici eletti dalla congrega.\nIl 17 dicembre del 1776 Ferdinando IV di Borbone diede il regio assenso ad un nuovo statuto, che fra le altre cose limitava il numero degli iscritti a 50, sempre della categoria dei sartori e degli scarpari. L'arciconfraternita celebrava con solennit\u00e0 la festa del Corpus Domini con una grande processione. L'ottava di questa festa aveva luogo un'altra grande processione eucaristica, in occasione della quale avveniva lo scambio di consegne fra i vecchi e i neo eletti amministratori. I confratelli doveveno essere sempre pronti al suono della campana a indossare l'abito di rito del sodalizio e accompagnare il sacerdote per somministrare l'eucaristia ai moribondi.\nL'arciconfraternita svolse una grande opera sociale e assistenziale a Taranto fra il XVI e il XIX secolo, fino al 1861, quando il Regno d'Italia rese le confraternite enti dediti solo al culto, lasciando la funzione assistenziale allo stato. In seguito l'arciconfraternita fu trasferita nella chiesa di Sant'Agostino dove continua solo una semplice attivit\u00e0 amministrativa.\nIl Monte di Piet\u00e0.\nIl Monte di Piet\u00e0 era stato fondato forse gi\u00e0 all'inizio del XV secolo nella scomparsa chiesetta di San Rocco, situata dove oggi si trova l'ex convento di Santa Chiara (oggi adibito a tribunale minorile). Sin dalla sua fondazione disponeva di grandi rendite, utilizzate per fini assistenziali: infatti lo scopo dell'istituzione era quello di elargire somme di denaro, alimenti, doti per zitelle bisognose e di allevare gli orfani e di istruirli a un mestiere. Il 5 settembre del 1575 si un\u00ec canonicamente all'arciconfraternita del Santissimo Sacramento, che ne ebbe l'amministrazione. Nel 1615 l'arcivescovo cardinale Caetani fece formulare una statuto distinto da quello della congrega per renderne pi\u00f9 capillare l'azione assistenziale. Con l'avvento del Regno d'Italia le attivit\u00e0 del monte di piet\u00e0 terminarono a causa delle leggi post-unitarie.\nCappella del Santissimo Sacramento nella cattedrale.\nLa cappella, che in origine era dedicata a Sant'Agnese, prese la denominazione attuale nel 1588 ad opera dell'arcivescovo monsignor Caracciolo, che inoltre ne promosse il rifacimento arricchendola con rivestimento marmoreo e nuovi dipinti.\nAll'entrata della cappella la cancellata reca lo stemma dell'arciconfraternita affiancato da due lette M e P ovvero le iniziali di \"Mons Pietatis\"(Monte di Piet\u00e0).\nSulle pareti laterali sono due grandi tele de pittore Giovanni Molinari (\"Moltiplicazione dei pani e dei pesci\" e \"Caduta della manna dal cielo nel deserto\". L'altare fu fatto rinnovare nel 1775 da monsignor Mastrilli. Un terzo quadro del Molinari con \"L'Ultima cena\" era posto sopra l'altare, attualmente sostituito da un grande quadro della \"Madonna della Salute\", proveniente dall'omonima chiesa, chiusa da diversi anni.\nAbito di rito.\nL'abito di rito dell'arciconfraternita e cos\u00ec composto:"}
{"id": "2963834", "revid": "486946", "url": "https://it.wikipedia.org/wiki?curid=2963834", "title": "TOP Oss Stadion", "text": ""}
{"id": "2963838", "revid": "124463557", "url": "https://it.wikipedia.org/wiki?curid=2963838", "title": "Valdosta", "text": "Valdosta \u00e8 una citt\u00e0 e capoluogo della contea di Lowndes, situata sul confine meridionale della Georgia, negli Stati Uniti. Secondo una stima del 2013, Valdosta aveva una popolazione di 56.881 abitanti, ed era la 14\u00aa citt\u00e0 pi\u00f9 grande della Georgia.\nValdosta \u00e8 la citt\u00e0 principale dell'area metropolitana di Valdosta, che nel 2010 aveva una popolazione di 139.588 abitanti. Comprende parte della contea di Brooks ad ovest.\nValdosta \u00e8 la sede della Valdosta State University, un'universit\u00e0 regionale dell'University System of Georgia con oltre 10.900 studenti. Il pubblico locale della Valdosta High School ha il programma di football americano pi\u00f9 vincente di qualsiasi scuola superiore negli Stati Uniti.\nValdosta \u00e8 chiamata \"Azalea City\", in quanto la pianta vi cresce copiosamente, e ospita annualmente l'Azalea Festival a marzo.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 54.518 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata per il 43,3% di caucasici, per il 51,1% di afroamericani, per lo 0,3% di nativi americani, per l'1,7% di asiatici, per lo 0,1% di oceanici, per l'1,6% di individui afferenti ad altri gruppi. L'1,9% degli abitanti ha dichiarato nella propria ascendenza elementi appartenenti a pi\u00f9 gruppi. Sempre nel 2010 ispanici o latinos di qualunque provenienza costituivano il 4,0% della popolazione."}
{"id": "2963843", "revid": "6923", "url": "https://it.wikipedia.org/wiki?curid=2963843", "title": "Autostrada A6 (Germania)", "text": ""}
{"id": "2963846", "revid": "287204", "url": "https://it.wikipedia.org/wiki?curid=2963846", "title": "Hector Babenco", "text": ""}
{"id": "2963847", "revid": "6923", "url": "https://it.wikipedia.org/wiki?curid=2963847", "title": "Autostrada A2 (Germania)", "text": ""}
{"id": "2963852", "revid": "767487", "url": "https://it.wikipedia.org/wiki?curid=2963852", "title": "Zlatko Tanevski", "text": ""}
{"id": "2963854", "revid": "599013", "url": "https://it.wikipedia.org/wiki?curid=2963854", "title": "Palmaro", "text": "Per Palmaro si pu\u00f2 intendere:"}
{"id": "2963861", "revid": "729019", "url": "https://it.wikipedia.org/wiki?curid=2963861", "title": "Mihovil Abrami\u0107", "text": " \nBiografia.\nNato nell'Istria asburgica, studi\u00f2 archeologia e storia antica all'Universit\u00e0 di Vienna, dove poi lavor\u00f2 all'\u00d6sterreichisches Arch\u00e4ologisches Institut attuando scavi in varie localit\u00e0 della costiera dalmata, come sull'isola di Veglia e a Signo (dal 1909 al 1913). Diresse in seguito il Museo archeologico di Aquileia, seguendone la transizione dallo Stato austriaco a quello italiano, e nel 1920 pass\u00f2 a quello di Spalato, di cui tenne la direzione dal 1926 al 1950.\nSi occup\u00f2 di archeologia classica ed epigrafia antica, dedicandosi in particolare allo studio della colonizzazione greca nell'Adriatico e della cultura illirica in et\u00e0 romana. Condusse varie campagne archeologiche in Grecia, Nordafrica, Italia e soprattutto in Dalmazia, da Ptuj in Slovenia (dove, nell'area dell'antica citt\u00e0 romana di Poetovio, nel 1918 riport\u00f2 alla luce il grande tempio di Mitra) a Salona e nell'isola di Lissa in Croazia.\nCollaboratore di diverse pubblicazioni storiche sia jugoslave che straniere, fond\u00f2 e diresse la rivista \"Vjesnik za arheologiju i historiju dalmatinsku\" (\"Bollettino di archeologia e storia dalmate\"). Dopo la morte, nel 1962, la sua biblioteca personale di circa 400 volumi fu donata alla biblioteca del Museo archeologico di Zara."}
{"id": "2963864", "revid": "6923", "url": "https://it.wikipedia.org/wiki?curid=2963864", "title": "Autostrada A8 (Germania)", "text": ""}
{"id": "2963866", "revid": "400694", "url": "https://it.wikipedia.org/wiki?curid=2963866", "title": "Beau Hill", "text": "Noto per avere prodotto i dischi ai gruppi e artisti di molti importanti artisti heavy metal degli anni ottanta, tra cui Alice Cooper, Kix, Winger, Streets, Warrant, Europe e Ratt.\nBiografia.\nAll'et\u00e0 di 6 anni frequenta il Texas Conservatory of Music e studia pianoforte e composizione. Dopo cinque anni suona la chitarra in gruppi locali e inizia a imparare a scrivere canzoni pop rock. Si diploma al Jesuit College Prep, a Dallas, e viene accettato a Yale, ma decliner\u00e0 per intraprendere una carriera nel campo della produzione discografica. Dal 1971 al 1974, studia alla University of Colorado e lavora come ingegnere del suono agli Applewood Recording Studios. \nNel 1978, dopo essere stato nominato ingegnere capo all'Applewood, ottiene il suo primo ingaggio per il produttore di Chicago James William Guercio, lavoro che gli permetter\u00e0 di accumulare esperienza, nonch\u00e9 di produrre il demo della sua band, gli Airborne. Il demo prodotto attira l'attenzione di Keith Olsen, produttore di vari artisti importanti statunitensi, tra cui Fleetwood Mac, Foreigner, Whitesnake, Grateful Dead e altri, il quale far\u00e0 firmare la band per la Columbia Records, gli far\u00e0 ottenere un contratto con i manager Irving Azoff and Bob Buziak della Frontline Management egli produrr\u00e0 l'album di debutto.\nNel 1980 si trasferisce a New York, dove firmer\u00e0 per la Chrysalis Records e la Aucion Management, e registra l'album di debutto della sua nuova band, gli Shanghai, prodotto da Bruce Fairbairn e Bob Rock.\nNel 1982 gli si presenta l'opportunit\u00e0 di registrare un demo per Sandy Stewart, che attrae l'attenzione di Stevie Nicks, che la far\u00e0 firmare per la sua etichetta, la Modern/Atlantic Records e richiese Hill come produttore. L'anno successivo, Hill e la Stewart scriveranno tre canzoni per il secondo disco solista della Nicks, \"The Wild Heart\".\nNel 1984 il presidente della Atlantic Records Doug Morris ingaggia Hill per produrre il primo disco dei nuovi arrivati dell'etichetta, i Ratt, che vender\u00e0 tre milioni di copie solo negli Stati Uniti, e far\u00e0 di Hill un produttore acclamato a livello internazionale. Successivamente produce gli altri tre album dei Ratt, guadagnando altri dischi di platino. Nello stesso tempo produce gli album \"Midnite Dynamite\" dei Kix e \"Crimes in Mind\" degli Streets.\nNel 1986 si trasferisce a Londra per produrre e arrangiare tre canzoni inedite di Bob Dylan con Eric Clapton e Ron Wood per la colonna sonora del film \"Hearts of Fire\". Tra il 1987 e il 1990 lavora con i Winger, che li far\u00e0 debuttare con la Atlantic Records e vendere quasi due milioni di copie. Contemporaneamente lavora con un altro gruppo multi-platino, i Warrant.\nNel 1990 viene impiegato da Morris per fondare insieme al produttore Jimmy Iovine e Ted Field una nuova etichetta sotto la Atlantic Records, la Interscope Records.\nNel 1991 produce il quinto album degli Europe, \"Prisoners in Paradise\". Da allora Hill produrr\u00e0 una lunga serie di album per altrettanti gruppi e artisti."}
{"id": "2963868", "revid": "6923", "url": "https://it.wikipedia.org/wiki?curid=2963868", "title": "Autostrada A3 (Germania)", "text": ""}
{"id": "2963871", "revid": "6923", "url": "https://it.wikipedia.org/wiki?curid=2963871", "title": "Autostrada A5 (Germania)", "text": ""}
{"id": "2963874", "revid": "1310927", "url": "https://it.wikipedia.org/wiki?curid=2963874", "title": "Grzegorz Wojtkowiak", "text": "Caratteristiche tecniche.\nNato come terzino destro, nel corso della carriera Wojtkowiak ha ricoperto anche il ruolo di esterno di centrocampo.\nNegli ultimi anni, a causa dell'et\u00e0 avanzata, \u00e8 stato spostato al centro della difesa, posizione nella quale gioca regolarmente con la formazione \"riserve\" del Lech Pozna\u0144.\nCarriera.\nClub.\nA partire dalla stagione 2019-2020, dopo averne gi\u00e0 fatto parte dal 2006 al 2012, torna nel Lech Pozna\u0144. Qua viene impiegato nella formazione \"riserve\", di cui \u00e8 anche capitano, e che milita in II liga, terzo livello del calcio polacco.\nNazionale.\nHa partecipato al campionato europeo di calcio 2012, disputatosi in Polonia e Ucraina."}
{"id": "2963877", "revid": "6923", "url": "https://it.wikipedia.org/wiki?curid=2963877", "title": "Autostrada A7 (Germania)", "text": ""}
{"id": "2963880", "revid": "6923", "url": "https://it.wikipedia.org/wiki?curid=2963880", "title": "Autostrada A9 (Germania)", "text": ""}
{"id": "2963885", "revid": "184755", "url": "https://it.wikipedia.org/wiki?curid=2963885", "title": "Effetto Frumkin", "text": "In una reazione di elettrodo, l'effetto Frumkin \u00e8 il fenomeno che consiste nello scostamento del valore della velocit\u00e0 di reazione a cui si assiste nel caso in cui si abbia l'adsorbimento dei reagenti o degli intermedi di reazione sul piano esterno di Helmholtz dell'elettrodo in maniera non specifica. Dunque in tal caso la velocit\u00e0 di reazione non dipende soltanto dalla concentrazione delle specie chimiche presenti nel sistema, bens\u00ec anche dalle quantit\u00e0 di specie adsorbite.\nTale scostamento pu\u00f2 essere causato da effetti entropici o energetici.\n\u00c8 chiamato cos\u00ec in onore al suo scopritore, Aleksandr Naumovich Frumkin."}
{"id": "2963889", "revid": "1310927", "url": "https://it.wikipedia.org/wiki?curid=2963889", "title": "Jasmin Buri\u0107", "text": ""}
{"id": "2963911", "revid": "1310927", "url": "https://it.wikipedia.org/wiki?curid=2963911", "title": "Ond\u0159ej Ku\u0161n\u00edr", "text": ""}
{"id": "2963913", "revid": "729019", "url": "https://it.wikipedia.org/wiki?curid=2963913", "title": "Fortezza di Golubac", "text": "La fortezza di Golubac (\u0413\u043e\u043b\u0443\u0431\u0430\u0447\u043a\u0430 \u0442\u0432\u0440\u0452\u0430\u0432\u0430 oppure \"Goluba\u010dk\u0430 tvrdjava in\" Lingua serba e \"Galamb\u00f3c v\u00e1ra\" in Lingua ungherese) \u00e8 una fortezza medievale edificata nell'attuale Serbia, sulla riva destra del Danubio, sul confine tra Serbia e Romania, a quattro chilometri di distanza dalla citt\u00e0 di Golubac, in Serbia.\nStruttura.\nL'attuale fortezza di Golubac \u00e8 stata in buona parte realizzata nel XIV secolo. Si compone di tre cinte murarie e dieci torrioni, per la maggior parte a sezione quadrangolare, successivamente rinforzati durante l'epoca delle armi da fuoco.\nStoria.\nLa fortezza di Golubac ha avuto un passato tumultuoso ed \u00e8 incerta l'attribuzione della sua costruzione. Durante i restauri tra il 2010 e il 2020 sono emersi sul sito i resti di un edificio bizantino antecedente alla fortezza. Alcune strutture in pietra e mattone sono simili a quelle che furono utilizzate successivamente negli hammam ottomani.\nLa fortezza medievale fu oggetto di contese tra il Regno d'Ungheria e l'Impero ottomano. A partire dal 1867 \u00e8 divenuto possedimento della Serbia in pianta stabile."}
{"id": "2963927", "revid": "6923", "url": "https://it.wikipedia.org/wiki?curid=2963927", "title": "Infanzia e giovinezza di Samuel Johnson", "text": "Samuel Johnson (18 settembre 1709 13 dicembre 1784) \u00e8 stato uno scrittore inglese nato a Lichfield, Staffordshire. Fu un bambino malaticcio che presto cominci\u00f2 a mostrare dei tic, che avrebbero influenzato il modo in cui la gente lo consider\u00f2 in tarda et\u00e0. Fin da bambino mostr\u00f2 viva intelligenza e voglia di apprendimento, ma i suoi primi anni furono caratterizzati dalle difficolt\u00e0 finanziarie della sua famiglia e dai suoi tentativi per svolgere la professione di insegnante di scuola.\nDopo aver frequentato per un anno il Pembroke College ad Oxford, Johnson fu costretto a ritirarsi per carenza di supporto finanziario. Cerc\u00f2 di impiegarsi come insegnante, ma non riusc\u00ec ad assicurarsi un posto a tempo indeterminato. Nel 1735 spos\u00f2 Elizabeth \"Tetty\" Porter, una vedova di venti anni pi\u00f9 anziana, e le responsabilit\u00e0 derivanti dal matrimonio lo determinarono ad avere successo come educatore. Diede vita ad una propria scuola ma l'impresa non ebbe successo. In seguito, lasci\u00f2 la moglie a Lichfield e si trasfer\u00ec a Londra, dove trascorse il resto della sua vita. A Londra inizi\u00f2 a scrivere articoli per \"The Gentleman's Magazine\" e strinse amicizia con Richard Savage, un noto libertino e aspirante poeta che sosteneva di essere il figlio ripudiato di un nobiluomo. Johnson scrisse \"Life of Mr Richard Savage\", la sua prima biografia di successo; nel 1738 pubblic\u00f2 un importante componimento poetico, \"London\", un adattamento nella societ\u00e0 londinese del XVIII secolo della III Satira (Non c'\u00e8 posto a Roma per un Romano) di Giovenale, nello stesso periodo scrisse la tragedia \"Irene\", che venne rappresentata solo nel 1749 ma non ebbe successo.\nJohnson inizi\u00f2 la sua carriera letteraria in sordina frequentando Grub Street dove vivevano pennivendoli ai margini della scena giornalistica e letteraria londinese. Tuttavia ben presto venne fuori la grinta di colui che doveva contribuire in modo imperituro alla letteratura inglese come poeta, saggista, filosofo, romanziere, critico letterario, biografo, editorialista e lessicografo. Gi\u00e0 nelle prime opere di Johnson, specialmente in \"London\" e \"Life of Mr Richard Savage\", si rinvengono le sue posizioni riguardo alla biografia, la morale e la letteratura in generale.\nI genitori.\nI genitori di Johnson erano Michael Johnson, un libraio, e sua moglie, Sarah Ford. Michael fu il primo libraio di Lichfield. Egli possedeva anche una fabbrica di pergamena, che gli consentiva di produrre in proprio i libri. Poco si sa della sua famiglia, tranne che lui e i suoi fratelli furono esercenti di librerie. Il padre di Michael, William Johnson, era descritto nei registri della \"Stationers' Company\" come un \"piccolo proprietario terriero\" e un \"gentiluomo\", ma non ci sono prove che suggeriscano una sua discendenza da una famiglia nobile. William fu il primo dei Johnson a trasferirsi a Lichfield, dove mor\u00ec subito dopo. Michael Johnson, dopo aver finito il suo apprendistato a 24 anni, segu\u00ec l'esempio del padre e apr\u00ec una libreria in Sadler Street a Lichfield. Tre anni dopo Michael Johnson divenne sovrintendente di un ente di beneficenza denominato \"Conduit Lands Trust\" e subito dopo fu nominato \"capillero\" della St Mary's Church.\nA 29 anni, Michael Johnson si fidanz\u00f2 con una ragazza del posto, Mary Neild, ma la stori\u00e0 fin\u00ec ben presto. Venti anni dopo, nel 1706, Michael spos\u00f2 Sarah Ford, figlia di Cornelius Ford, discendente da una famiglia della media borghesia proprietaria di terreni e mulini.\nInfanzia.\nJohnson nacque a Lichfield alle 4:00\u00a0 del pomeriggio di mercoled\u00ec, 18\u00a0Settembre 1709 nella casa di famiglia sita al primo piano dell'edificio in cui era il negozio del padre nei pressi di Market Square, di fronte alla St Mary's Church. Sua madre all'epoca del parto aveva 40 anni, per questo motivo venne chiamato per assisterla George Hector, un \"ostetrico\" e chirurgo di \"buona reputazione\". Al bambino venne imposto il nome Samuel, come quello del fratello di Sarah, Samuel Ford. Appena venuto alla luce, il piccolo Samuel non pianse e, avendo suscitato dubbi sul suo stato di salute, sua zia esclam\u00f2 \"che non lo avrebbero nemmeno raccolta dalla strada una povera creatura in quelle condizioni\". Poich\u00e9 si temeva che il bambino potesse morire, fu chiamato il vicario della chiesa di St. Mary affinch\u00e9 impartisse il Sacramento del Battesimo al piccolo. Come padrini vennero scelti: Samuel Swynfen, un medico laureato al Pembroke College di Oxford e Richard Wakefield, un avvocato, medico legale e segretario comunale di Lichfield.\nLo stato di salute del piccolo Samuel miglior\u00f2 e fu messo a balia presso Joan Marklew. Johnson, per\u00f2, ben presto contrasse la scrofola, una malattia che a quel tempo era denominata \"the King's Evil\" (\"il male del re\" in inglese). Sir John Floyer, ex medico di Carlo II d'Inghilterra, consigli\u00f2 che Johnson per guarire ricevesse il \"tocco reale\" da parte della regina Anna, cosa che avvenne il 30 marzo 1712. Tuttavia, il rituale non sort\u00ec effetto alcuno e Johnson fu sottoposto ad un intervento chirurgico che lasci\u00f2 cicatrici permanenti su viso e corpo. Con la nascita del fratello di Samuel, Nathaniel, Michael Johnson non riusc\u00ec pi\u00f9 a far fronte ai debiti accumulatisi col tempo e la sua famiglia non fu pi\u00f9 in grado di mantenere lo stile di vita cui era stata abituata.\nJohnson dimostr\u00f2 precoci segni di intelligenza e i suoi genitori, come ricorder\u00e0 in seguito con disgusto, andavano sbandierando in giro le sue \"pi\u00f9 recenti capacit\u00e0 acquisite\". La sua istruzione inizi\u00f2 all'et\u00e0 di tre anni grazie a sua madre che gli faceva imparare a memoria e recitare brani del Libro della preghiera comune. Quando Johnson comp\u00ec quattro anni venne mandato ad una \"scuola\" nei pressi di casa sua dove \"Dame\" Anne Oliver, la proprietaria, istruiva i piccoli riuniti nel soggiorno della sua casa. Quando comp\u00ec sei anni venne mandato da un vecchio calzolaio per continuare la sua istruzione. A sette anni, Johnson venne iscritto alla Lichfield Grammar School, dove si distinse in Latino sotto la guida dell'insegnante Humphrey Hawkins.\nIn questo periodo della sua vita, Johnson inizi\u00f2 a presentare quei tic che influenzarono il giudizio delle persone che lo conobbero nei suoi ultimi anni e che costituirono la base per la diagnosi postuma della sindrome di Tourette. Questa sindrome si sviluppa durante l'infanzia; essa segue un decorso abbastanza attendibile in termini di et\u00e0 in cui si presenta e della diacronicit\u00e0 della severit\u00e0 dei sintomi. I tic possono apparire fino ai diciotto anni, ma l'et\u00e0 di esordio pi\u00f9 tipica \u00e8 quella fra i cinque e i sette anni. I tic e le gesticolazioni di Johnson si manifestarono dopo l'episodio infantile della scrofula; le ricerche suggeriscono che l'ambiente e le infezioni \u2014pur non determinando la sindrome di Tourette\u2014 possono aggravare la severit\u00e0 del disturbo. Pearce descrive la nascita di Johnson come un \"travaglio molto difficile e pericoloso\" e aggiunge che Johnson ebbe diverse malattie durante la sua vita: egli \"soffr\u00ec di crisi depressive, di schiaccianti sensi di colpa, di insonnia abituale e sub\u00ec anche una paura morbosa della solitudine e della morte.\"\nAnche se la sindrome di Tourette caus\u00f2 problemi nella vita privata e pubblica di Johnson, tuttavia gli forn\u00ec una \"grande energia verbale e vocale\". Per la sua eccellenza negli studi, Johnson venne promosso alla scuola superiore all'et\u00e0 di nove anni. Durante questo periodo, Johnson fece amicizia con Edmund Hector, il nipote dell'uomo-ostetrica George Hector, e conobbe John Taylor, con il quale rimase amico per il resto della sua vita.\nCornelius Ford.\nAll'et\u00e0 di 16 anni, Johnson ebbe la possibilit\u00e0 di stare presso i suoi cugini, i Ford, a Pedmore nel Worcestershire. Qui divenne un caro amico di Cornelius Ford, che utilizzando la propria conoscenza dei classici fece da precettore a Johnson nel periodo in cui non frequentava la scuola. Johnson trascorse piacevolmente il suo tempo in compagnia di Ford che lo incoraggi\u00f2 a proseguire negli studi per poter diventare un uomo di lettere. Johnson ricord\u00f2 sempre gli insegnamenti di Ford e in particolar modo quando gli disse di \"cogliere i principali segni precognitivi di tutte le cose...tieni stretto solo il tronco e potrai scuote tutti i rami\". Ford fu un accademico di successo con importanti conoscenze e trattava con familiarit\u00e0 molti personaggi della societ\u00e0 come Alexander Pope.\nFord fu anche noto come alcolista e gli eccessi contribuirono alla sua morte avvenuta sei anni dopo la visita di Johnson. Questo evento colp\u00ec profondamente Johnson che ricord\u00f2 Ford nell'opera \"Life of Fenton\", affermando che l'abilit\u00e0 di Ford, \"invece di procurare divertimento nei convivi ai voluttuosi e dissoluti, avrebbe potuto farlo eccellere fra i virtuosi e i saggi.\" Dopo aver trascorso sei mesi presso i suoi cugini, Johnson rientr\u00f2 a Lichfield, ma il preside Hunter. \"seccato per l'impertinenza di questa lunga assenza\", rifiut\u00f2 il prosieguo da parte di Johnson della frequenza della Lichfield Grammar School.\nNon potendo tornare alla Grammar School di Lichfield, Johnson venne iscritto, con l'aiuto di Ford e del fratellastro di questi, Gregory Hickman, alla King Edward VI Grammar School a Stourbridge. Il direttore era John Wentworth che si preoccup\u00f2 di affiancare Johnson nei suoi esercizi di traduzione. Poich\u00e9 la scuola si trovava vicino Pedmore, Johnson pot\u00e9 passare pi\u00f9 tempo in compagnia dei suoi cugini Ford ed ebbe modo di conoscere altri parenti residenti in zona. Durante questo periodo cominci\u00f2 a scrivere delle poesie e a tradurne. Tuttavia, egli trascorse solo sei mesi a Stourbridge prima di far rientro a casa dei genitori nel 1727. Quando Boswell stava scrivendo la sua \"Life of Samuel Johnson\", seppe da Edmund Hector, un amico di scuola di Johnson, che la partenza di Johnson da Stourbridge fu dovuta in parte ad una discussione sorta fra Johnson e Wentworth riguardo alla grammatica Latina. I due amici intimi di Johnson furono Hector e John Taylor, due compagni di classe, e durante questa frequentazione Johnson si innamor\u00f2 della sorella minore di Hector, Ann. Questo primo amore non ebbe seguito e Johnson in seguito confid\u00f2 a Boswell, \"Ann \u00e8 stata il mio primo amore. Questo sentimento impercettibilmente \u00e8 svanito nella mia testa, ma io e lei siamo sempre rimasti legati da reciproca affabilit\u00e0.\"\nIl futuro di Johnson cominci\u00f2 ad apparire incerto a causa del pesante indebitamento del padre. Per guadagnare qualcosa Johnson si mise a rilegare libri per conto di suo padre, nonostante che i problemi alla vista\u2014conseguenza delle malattie infantili\u2014avrebbero potuto giustificare il suo astenersi dal lavoro che doveva svolgere. L'aver trascorso parecchio tempo nella libreria del padre consent\u00ec a Johnson di leggere svariate opere e mettere le basi della sua conoscenza letteraria. Durante questo periodo, Johnson conobbe Gilbert Walmesley, Cancelliere del Tribunale Ecclesiastico, che era solito frequentare la libreria. Walmesley prese in simpatia Johnson e i due discussero di argomenti letterari durante i due anni che Johnson pass\u00f2 nel negozio del padre. Il loro rapporto ben presto termin\u00f2; infatti la cugina di Sarah Johnson, Elizabeth Harriotts, mor\u00ec nel febbraio del 1728 e lasci\u00f2 in eredit\u00e0 \u00a340, che vennero usati per far frequentare a Johnson di nuovo la scuola.\nIscrizione all'Universit\u00e0.\nIl 31 ottobre 1728, poche settimane dopo aver compiuto 19 anni, Johnson entr\u00f2 al Pembroke College di Oxford come studente pagante per il suo mantenimento (in inglese: \"fellow-commoner\"). La somma ereditata non fu sufficiente per coprire tutte le spese per frequentare a Pembroke, ma Andrew Corbet, amico e collega, si offr\u00ec per colmare il deficit. Corbet lasci\u00f2 Pembroke poco dopo l'arrivo di Johnson, sicch\u00e9 anche questa fonte di aiuti spar\u00ec. Per far fronte alle spese, Michael Johnson acconsent\u00ec che Samuel prendesse in prestito un centinaio di libri dal suo negozio, con un gran discapito per il negozio e questi libri rientrarono nel negozio di Michael solo molti anni dopo e non tutti.\nIl giorno del colloquio di ammissione a Pembroke, il padre di Johnson preoccupato dell'esito del colloquio pens\u00f2 di presentare Samuel a William Jorden suo futuro precettore, sperando cos\u00ec di fare una buona impressione. Durante il colloquio, suo padre \"fece lodi sperticate di suo figlio e sottoline\u00f2 per i presenti che suo figlio era un bravo studioso ed anche un poeta capace di scrivere versi in Latino\", tutto ci\u00f2 caus\u00f2 in Johnson un forte imbarazzo. Gli elogi interessati di Michael non furono necessari; il colloquio di Johnson and\u00f2 cos\u00ec bene che uno degli intervistatori, il ventiseienne William Adams (cugino di Jorden, in seguito Master a Pembroke), afferm\u00f2 che Johnson era \"il pi\u00f9 qualificato candidato all'iscrizione all'Universit\u00e0 fra tutti quelli che aveva avuto modo di incontrare\". Durante l'intervista, Johnson se ne stette tranquillo ad ascoltare suo padre e gli intervistatori, fino a che non li interruppe con una citazione di Macrobio. Gli intervistatori rimasero sorpresi dal fatto che \"un ragazzo delle scuole inferiori conoscesse Macrobio\", e fu immediatamente accettato.\nA Pembroke, Johnson ebbe modo di fare molte amicizie, ma trascur\u00f2 gran parte delle lezioni obbligatorie e ignor\u00f2 gli esercizi di poesia. Compose una poesia, il primo dei compiti assegnatigli, spendendoci sopra molto tempo e il risultato provoc\u00f2 al contempo sorpresa ed elogi. Un giorno il suo precettore, Jorden, gli assegn\u00f2 per le feste natalizie il compito di tradurre in latino il \"Messiah\", un'ecloga sacra di Alexander Pope. Johnson complet\u00f2 met\u00e0 della traduzione in un pomeriggio e il resto la mattina seguente. Bench\u00e9 la traduzione gli abbia meritato lodi, tuttavia non procur\u00f2 quei vantaggi materiali in cui egli aveva sperato. La traduzione fu sottoposta al giudizio di Pope; secondo Sir John Hawkins, Pope afferm\u00f2 che non era in grado di distinguere la traduzione dal suo componimento originale. Tuttavia, l'amico di Johnson, John Taylor sment\u00ec questo \"elogio\" perch\u00e9 il padre di Johnson aveva gi\u00e0 pubblicata la traduzione prima che il figlio ne mandasse una copia a Pope, e Pope avrebbe potuto rilevare che era un duplicato dell'edizione pubblicata.\nA prescindere da tutto ci\u00f2, Pope osserv\u00f2 che la traduzione era stata fatta molto bene, ma ci\u00f2 non imped\u00ec che Johnson fosse molto arrabbiato col comportamento tenuto dal padre nell'averlo preceduto nell'invio a Pope di una copia della traduzione. The poem later appeared in \"Miscellany of Poems\" (1731), edited by John Husbands, a Pembroke tutor, and is the earliest surviving publication of any of Johnson's writings. Johnson spent the rest of his time studying, even over the Christmas vacation. He drafted a \"plan of study\" called \"Adversaria\", which was left unfinished, and used his time to learn French while working on his knowledge of Greek. La traduzione apparve in seguito nella \"Miscellany of Poems\" (1731), curata da John Husbands, un precettore al Pembroke College ed \u00e8 la prima opera pubblicata fra tutti gli scritti di Johnson giunta fino a noi. Johnson trascorse nello studio il rimanente periodo natalizio ed anche oltre. Elabor\u00f2 un \"piano di studi\" chiamato \"Adversaria\", rimasto incompiuto, e nel frattempo si dedic\u00f2 allo studio del Francese e ad affinare la sua conoscenza della lingua greca.\nAnche se in seguito lod\u00f2 Jorden, Johnson entr\u00f2 in contrasto con lui avendo definito come \"mediocre\" la preparazione di Jorden. Johnson sconsigli\u00f2 il suo amico Taylor, che arriv\u00f2 a Pembroke in marzo, dallo scegliere Jorden come precettore, e Taylor venne consigliato di iscriversri al Christ Church College di Oxford per avere come insegnante Edmund Bateman. Johnson apprezzava le capacit\u00e0 pedagogiche di Bateman e per questo spesso si rec\u00f2 da Taylor per discutere delle lezioni ascoltate. Tuttavia, Johnson non aveva neanche i soldi per comprarsi un paio di scarpe nuove e per questo arrivava al College a piedi scalzi. Per tutta risposta, gli studenti del Christ Church cominciarono a deridere Johnson, e ben presto rest\u00f2 nella sua camera per il resto del tempo che rimase a Pembroke, ed era Taylor a fargli visita.\nDopo tredici mesi di frequenza, la mancanza di soldi costrinse Johnson ad abbandonare Oxford senza conseguire il diploma di laurea e a far ritorno a Lichfield. Verso la fine della permanenza di Johnson ad Oxford il suo precettore, Jorden, lasci\u00f2 Pembroke e fu sostituito da William Adams. Johnson apprezz\u00f2 molto il metodo di Adams come precettore, ma a dicembre, egli era gi\u00e0 di molto arretrato nel pagamento delle tasse scolastiche e fu costretto a tornare a casa. Al Pembroke College lasci\u00f2 molti dei libri che aveva preso in prestito dalla libreria del padre sia perch\u00e9 non poteva permettersi il costo del trasporto e sia perch\u00e9 li considerava come un pegno da riscattare al pi\u00f9 presto ritornando ai suoi studi.\nInizi della carriera: 1731 - 1746.\nPoco si sa della vita di Johnson del periodo che va dalla fine del 1729 e fino al 1731; \u00e8 probabile che abbia vissuto presso i genitori. Speriment\u00f2 attacchi di angoscia e di dolore fisico durante anni di malattia; i suoi tic e le sue gesticolazioni associati con la sindrome di Tourette cominciarono a divenire meno controllabili e a suscitare spesso commenti nella gente. A complicare ulteriormente la vita di Johnson, nel 1731, il padre di Johnson era pieno di debiti e il suo status nella comunit\u00e0 di Lichfield si era di molto incrinato. Johnson sperava di ottenere un posto da usciere disponibile presso la Stourbridge Grammar School, ma la sua domanda non essendo corredata da un titolo venne scartata il 6 settembre 1731. Si ferm\u00f2 ospite presso Gregory Hickman, fratellastro di Cornelius Ford, e si dedic\u00f2 alla poesia. Fu qui che apprese la notizia devastante della morte di Cornelius avvenuta a Londra il 22 agosto 1731; successivamente nei suoi \"Annales\", sottoline\u00f2 quel momento come uno dei pi\u00f9 decisivi della sua vita.\nIn questo stesso periodo, il padre di Johnson si ammal\u00f2 di una \"febbre infiammatoria\" che lo port\u00f2 alla morte nel dicembre 1731. Michael Johnson mor\u00ec intestato e Samuel ricevette solo \u00a320 del patrimonio paterno ammontante a \u00a360. In un atto che ha \"qualcosa della penitenza religiosa\", Johnson onor\u00f2 la memoria di suo padre 50 anni dopo ritornando alla bancarella di libri del padre a Uttoxeter per fare ammenda del suo rifiuto di lavorarvi mentre suo padre stava morendo. Richard Warner prese nota di quanto riferito da Johnson:\nJohnson, infine, trov\u00f2 un impiego da supplente con uno stipendio di \u00a320 sterline l'anno in una scuola di Market Bosworth, diretta da Sir Wolstan Dixie, che permise a Johnson di insegnare pur privo di titolo. L'anticonvenzionale Dixie permise a Johnson di vivere nella propria dimora, Bosworth Hall. Anche se l'accordo sembrava essere confacente, Johnson venne trattato come \"una specie di cappellano nella dimora, tanto da dover pronunciare la preghiera di ringraziamento a tavola, tuttavia venne trattato con maniere che egli defin\u00ec di una durezza intollerabile; dopo aver sofferto per alcuni mesi di questa complessa e miseranda condizione, decise di abbandonare una situazione che per tutta la sua vita ricord\u00f2 con la pi\u00f9 forte avversione ed anche con un certo grado di orrore\". Johnson, comunque, era ben lieto di insegnare nonostante lo ritenesse noioso. A seguito di una discussione con Dixie egli abbandon\u00f2 la scuola e nel giugno del 1732 fece ritorno a casa.\nJohnson continu\u00f2 a cercare un impiego in una scuola di Lichfield. Dopo che gli venne respinta la domanda per un posto ad Ashbourne, trascorse il tempo con il suo amico Edmund Hector che lo avreva invitato a Birmingham, che abitava nella casa dell'editore Thomas Warren. All'epoca Warren stava per pubblicare il \"Birmingham Journal\", e chiese l'aiuto di Johnson, tuttavia nessuna copia degli articoli che egli scrisse per il giornale \u00e8 giunta a noi. La sua permanenza con Hector e Warren non dur\u00f2, e Johnson si trasfer\u00ec il 1\u00ba giugno 1733 nella casa di un certo Jarvis. Durante questo periodo, Johnson cominci\u00f2 a scivolare in uno \"stato di 'avulsit\u00e0'\" e inizi\u00f2 a trattare i suoi amici in malo modo.\nQuesta collaborazione con Warren si intensific\u00f2 e Johnson propose la pubblicazione di una traduzione delle storie degli Abissini scritte dal missionario gesuita portoghese Jer\u00f3nimo Lobo. Johnson aveva letto le traduzioni in francese fatte dall'Abb\u00e9 Joachim Le Grand e ritenne che una traduzione breve in inglese potesse essere \"utile e proficua\". Inizi\u00f2 quindi a lavorare su quest'opera e durante l'inverno 1733-1734 ne diede alle stampe una parte, ma a causa di un esaurimento nervoso non fu in grado di completare il lavoro, anche se si sentiva in obbligo di rispettare l'impegno preso. Per completare l'opera, Johnson invece di scrivere di suo pugno, la dett\u00f2 a Hector, che port\u00f2 la copia corretta in tipografia. L'opera di Johnson, \"A Voyage to Abyssinia\" fu pubblicata un anno dopo.\nNel febbraio del 1734, Johnson ritorn\u00f2 a Lichfield e inizi\u00f2 a progettare una edizione commentata delle elegie latine di Angelo Poliziano, unitamente ad una storia della poesia in latino da Francesco Petrarca a Poliziano. L'opera era prevista in 480 pagine e doveva presentare un commento dettagliato e relative note. Con questa opera, Johnson sperava di diventare noto come un poeta-erudito alla pari di Giulio Cesare Scaligero, di Daniel e Nikolaes Heinsius, di Erasmo da Rotterdam e di Poliziano, tutti letterati che egli ammirava. La pubblicazione di quest'opera era prevista in base ad un certo numero di sottoscrizioni e sarebbe stato il fratello di Samuel, Nathaniel, subentrato a loro padre nella conduzione della libreria, a gestire il tutto. Nonostante il prezzo contenuto col quale veniva offerto il libro, vi furono cos\u00ec poche sottoscrizioni da non giustificare il prosieguo dell'intero progetto. Anche se il progetto fall\u00ec, l'averlo ideato \u00e8 segno che Johnson si era identificato con il movimento culturale dell'Umanesimo.\nMatrimonio.\nJohnson, presentandosi come poeta, nel novembre 1734, fece domanda a Edward Cave di poter scrivere recensioni per \"The Gentleman's Magazine\". In una lettera firmata con lo pseudonimo S. Smith, Johnson scrisse, \"Non sembrando Lei meno sensibile dei Suoi lettori riguardo alle pecche presenti nei vostri articoli sulle opere di poesia, non Le dispiacer\u00e0, se, al fine di migliorarli, Le rendo noto il mio desiderio che \u00e8 quello di una persona che vuole impegnarsi a ragionevoli condizioni di scrivere a volte qualche articolo\". In particolare, Johnson sugger\u00ec di rimuovere dalla rivista \"Facezie di bassa lega\" e \"Buffonerie maldestre\" e inserire al loro posto poesie, dediche e \"brevi Dissertazioni letterarie in Latino o Inglese\" scritte da lui stesso. Cave non accett\u00f2 l'offerta di Johnson di curare una rubrica, ma gli propose di utilizzarlo occasionalmente per aspetti minori del periodico.\nIn questo periodo, Johnson divenne amico di Harry Porter, e rimase accanto a lui per assisterlo durante la fase terminale di una malattia, che si concluse il 3 settembre 1734 con la morte di Porter, il quale lasci\u00f2 vedova all'et\u00e0 di 45 anni sua moglie Elizabeth Porter (anche nota come \"Tetty\") con i tre figli. Alcuni mesi dopo, Johnson inizi\u00f2 a corteggiarla. Il Reverendo William Shaw sostiene che \"l'iniziativa probabilmente part\u00ec da lei, poich\u00e9 il suo attaccamento a Johnson era in netto contrasto con quanto consigliavano e auspicavano tutti i suoi parenti\". Johnson non aveva esperienza di tali rapporti ma la vedova benestante lo incoraggi\u00f2 e gli promise di mettere a sua disposizione i suoi cospicui risparmi. Convolarono a nozze il 9 luglio 1735, nella chiesa di St. Werburgh a Derby. La famiglia dei Porter non approv\u00f2 questa unione per la differenza di et\u00e0 fra i due, Johnson aveva 25 anni ed Elizabeth 46, inoltre il matrimonio fra Elizabeth e Johnson contrari\u00f2 il figlio di lei, Jervis, al punto che decise di interrompere i rapporti con la madre. Tuttavia, la figlia Lucy aveva accettato Johnson sin dall'inizio, mentre l'altro figlio, Joseph, accett\u00f2 in un secondo momento l'avvenuto matrimonio.\nLa scuola di Edial.\nDurante il precedente mese di giugno mentre faceva da precettore per i figli di Thomas Whitby, Johnson aveva presentato domanda per il posto di direttore della Solihull School. Nonostante il sostegno da parte di Walmesley, Johnson fu scartato perch\u00e9 i dirigenti scolastici ritenevano che egli era \"un signore molto altezzoso e di cattivo carattere e che aveva un modo di alterare le sue sembianze (sia pur non volendo) che poteva turbare i ragazzi\". Per motivi identici non venne accettata una sua domanda per una scuola di Brewood. Johnson non si arrese e con l'incoraggiamenhto di Walmesley, decise di dirigere una propria scuola.\nNell'autunno del 1735, Johnson apr\u00ec un istituto privato a Edial, vicino Lichfield. L'edificio si presentava di aspetto unico con un tetto piramidale; una stanza sul retro serviva da aula mentre il resto dell'edificio ospitava la famiglia di Johnson.\nEbbe solo tre allievi: Lawrence Offley, George Garrick, e il diciottenne David Garrick, che diverr\u00e0 uno dei pi\u00f9 famosi attori del suo tempo. Johnson struttur\u00f2 un programma di studi incentrato sulla lettura dei classici, a partire da quelli che considerava essere le opere pi\u00f9 facili, come quelle sacritte da Cordier ed Erasmo, prima di passare gradualmente alle opere di Cornelio Nepote ed infine a quelle di Ovidio, Virgilio e Orazio. La scuola venne pubblicizzata nei numeri di giugno e luglio del 1736 di \"The Gentleman's Magazine\": \"A Edial, vicino Litchfield, nello Staffordshire, \u00e8 aperta una scuola a tempo pieno dove Samuel Johnson insegna Latino e Greco\".\nDopo essere rimasta in funzione per poco pi\u00f9 di un anno, la scuola chiuse nel febbraio 1737 e Johnson si guadagn\u00f2 la reputazione di maestro di scuola non all'altezza del suo compito. A poco a poco svan\u00ec il suo desiderio di insegnare e si dedic\u00f2 alla stesura della sua prima opera importante, la tregedia storica \"Irene\". Quest'opera non gli fece guadagnare quanto aveva sperato, almeno fino a quando Garrick non la port\u00f2 in scena nel 1749.\nIl 2\u00a0Marzo 1737, senza un soldo in tasca, Johnson part\u00ec per Londra con il suo ex allievo David Garrick. A peggiorare le cose, Johnson ricevette la notizia che suo fratello, Nathaniel, era morto proprio il giorno della loro partenza. Tuttavia, le loro prospettive non erano del tutto disperate, dato che Garrick doveva ereditare una ingente somma l'anno successivo. Inoltre, Garrick aveva conoscenti a Londra, e i due vennero ospitati da un lontano parente, Richard Norris, che abitava in Exeter Street. Johnson non vi rimase a lungo e si trasfer\u00ec a Greenwich vicino alla Golden Hart Tavern per completare il dramma \"Irene\". In questo periodo, scrisse a Cave il 12\u00a0luglio 1737 e gli propose di pubblicare una traduzione della \"Storia del Concilio di Trento\" (1619) di Paolo Sarpi, proposta che Cave accett\u00f2 solo alcuni mesi dopo.\nJohnson inizi\u00f2 la traduzione di Sarpi prima ancora che Cave desse il benestare e in questo periodo fece ritorn\u00f2 a casa da sua moglie. Complessivamente, egli scrisse fra quattrocento e ottocento pagine di testo con relativo commento prima di sospendere il lavoro nell'aprile 1739. Nell'ottobre 1737, Johnson port\u00f2 a Londra sua moglie; in un primo momento abitarono in Woodstock Street per poi trasferirsi al 6\u00a0 di Castle Street. Subito, Johnson cominci\u00f2 a collaborare con Cave scrivendo per \"The Gentleman's Magazine\". Durante questo periodo, le richieste provenienti dalla rivista e da altri editori furono \"di una quantit\u00e0 e di una variet\u00e0 senza pari\" e \"cos\u00ec numerose, variegate e disseminate\" che \"lo stesso Johnson non poteva farne un elenco completo\".\nNel maggio 1738 venne pubblicato in forma anonima \"London\", la prima opera importante di Johnson. Basata sulla III Satira (Non c'\u00e8 posto a Roma per un Romano) diGiovenale, quest'opera descrive il personaggio Thales in partenza per il Galles per sfuggire le difficolt\u00e0 del vivere in Londra, che \u00e8 ritratta come un luogo di criminalit\u00e0, corruzione e abbandono dei poveri. Johnson non riusciva a considerare che tale opera potesse recargli qualche merito come poeta. Alexander Pope afferm\u00f2:\"l'autore verr\u00e0 presto \"d\u00e9terr\u00e9\"\" (portato alla luce, reso noto), ma questo sarebbe accaduto solo 15 anni dopo.\nMel mese di agosto, Johnson non pot\u00e9 accedere alla posizione di direttore della Appleby Grammar School, non avendo un Master of Arts rilasciato da Oxford o Cambridge. Nel tentativo di porre fine a questi rifiuti, Alexander Pope chiese a Lord Gower di usare la sua influenza perch\u00e9 a Johnson fosse assegnato tale titolo accademico. Gower inoltr\u00f2 una petizione ad Oxford perch\u00e9 fosse attribuita a Johnson una laurea \"honoris causa\", ma gli venne risposto che la sua era \"una richiesta fuori luogo\". Gower non demorse e scrisse ad un amico di Jonathan Swift perch\u00e9 chiedesse a Swift stesso di rivolgersi alla Universit\u00e0 di Dublino affinch\u00e9 venisse assegnato un diploma a Johnson, nella speranza che poi questo titolo potesse essere usato per giustificare il rilascio di un Master of Arts da parte di Oxford, ma Swift rifiut\u00f2 di fare un piacere a Johnson. A prescindere dal motivo che spinse Swift a non interessarsi e dal modo in cui Johnson reag\u00ec al comportamento di Swift, \u00e8 risaputo che Johnson in seguito si rifiut\u00f2 di apprezzare Swift come poeta, scrittore, o satirico, con una sola eccezione: parl\u00f2 di Swift riguardo alla sua opera \"Favola della botte\" mettendo in dubbio che ne fosse l'autore.\nFra il 1737 e il 1739, Johnson fece amicizia con il poeta Richard Savage. Sentendosi in colpa per il fatto di vivere a spese della moglie Tetty, Johnson abbandon\u00f2 la casa coniugale e si accompagn\u00f2 con Savage. Tutti e due erano poveri in canna e trovavano ospitalit\u00e0 nelle taverne o un giaciglio in locali di fortuna e certe volte erano costretti a passare la notte in giro per le strade. Savage era sia un poeta che un drammaturgo, e si sa che a Johnson piaceva trascorrere del tempo e discutere di vari argomenti con lui, andando in giro bere e divertirsi. Tuttavia, alla fine Savage cadde in povert\u00e0, e Pope, insieme ad altri amici di Savage, gli fecero assegnare una \"pensione annua\" purch\u00e9 egliu accettasse di trasferirsi in Galles. Savage and\u00f2 a finire a Bristol e continu\u00f2 a fare debiti. Venne per questo rinchiuso in prigione e vi mor\u00ec nel 1743. Un anno dopo, Johnson scrisse \"Life of Mr Richard Savage\" (1744), un'opera \"toccante\" che, secondo il biografo e critico Walter Jackson Bate, \"rimane una delle opere innovative nella storia della biografia\".\nPrime opere.\nLe prime opere e gli anni giovanili di Johnson sono stati trascurati nell'ambito degli studi johnsoniani. Come risultato, egli \u00e8 conosciuto soprattutto per gli eventi e per le opere della sua maturit\u00e0 come, per esempio, \"A Dictionary of the English Language\". Questo squilibrio \u00e8 imputabile a James Boswell, amico carissimo di Johnson, che non tratt\u00f2 in modo dettagliato l'infanzia e gli inizi della carriera del soggetto della sua \"Life of Samuel Johnson\", la biografia per eccellenza di Johnson. In particolare, Boswell ignor\u00f2 gli scritti politici di Johnson in cui si evidenzia una preoccupazione riguardo all'amministrazione della cosa pubblica da parte di Sir Robert Walpole.\nLa sua prima opera importante, \"London\", contiene una prima versione dei temi etici di Johnson. In questo componimento poetico, un\u00ec gli attacchi contro la politica di Walpole e del governo britannico con e azioni immorali del cittadino londinese in modo da dar vita ad una satira ad ampio raggio della societ\u00e0 londinese del XVIII secolo. Johnson paragona Londra all'impero romano nel periodo della sua decadenza e ne biasima la corruzione morale e politica che sono la causa del suo declino. Nonostante che Johnson abbia dato inizio alla sua critica letteraria in tempi successivi, \"London\" \u00e8 un esempio di quello che Johnson pensava dovesse essere la poesia: in quest'opera si rivela uno stile fresco e gioioso che si basa su un linguaggio semplice e su un uso di immagini di facile comprensione.\nIl primo grande successo di Johnson fu \"Life of Savage\", ma quest'opera non fu la prima biografia scritta da Johnson; prima di quella di Savage ci furono altre biografie tra le quali quelle di Jean-Philippe Baratier, Robert Blake e Francis Drake. Anche se non fu la sola biografia ad essere pubblicata dopo la morte di Savage, quella di Johnson \u00e8 diventata pi\u00f9 popolare ed ha incarnato la sua idea di come dovrebbe essere scritta una biografia."}
{"id": "2963929", "revid": "1543377", "url": "https://it.wikipedia.org/wiki?curid=2963929", "title": "Souleye", "text": "Souleye \u00e8 un comune rurale del Mali facente parte del circondario di Macina, nella regione di S\u00e9gou."}
{"id": "2963931", "revid": "2048388", "url": "https://it.wikipedia.org/wiki?curid=2963931", "title": "Juraj Kucka", "text": "Biografia.\nJuraj Kucka nasce a Bojnice, nelle vicinanze di Prievidza, in una famiglia di calciatori: i fratelli Tom\u00e1\u0161 e Patrik sono calciatori professionisti; anche il padre ha lavorato in diverse squadre. Gli sport preferiti di Kucka, che gioca a calcio fin da quando aveva cinque anni, sono il calcio e l'hockey su ghiaccio.\nSoprannominato \"\"Il Panzer\" o \"Il carroarmato\"\" per le sue imponenti doti fisiche e per saper recuperare il possesso e ripartire rapidamente palla al piede, il suo vero soprannome \u00e8 \"Kuco\", che dalla stagione 2014-2015 usa anche sulla maglia.\nCaratteristiche tecniche.\nCalciatore che pu\u00f2 ricoprire pi\u00f9 ruoli dal mediano alla mezzala, va spesso alla ricerca del tiro da fuori area. Forte fisicamente e dotato di discreta tecnica, \u00e8 anche un ottimo colpitore di testa. Bravo a muoversi senza palla e negli inserimenti, si distingue pure per personalit\u00e0 e temperamento. \u00c8 anche un buon rigorista. Il suo gioco molto fisico lo porta a rischiare qualche cartellino in pi\u00f9.\nCarriera.\nClub.\nGiovanili.\nLa carriera di Kucka inizia nel Ban\u00edk Prievidza, squadra nella quale milita in tutte le giovanili. In questa squadra Kucka gioca in diverse posizioni. Nel 2002, a 15 anni, si trasferisce da Prievidza a Bansk\u00e1 Bystrica, dopo aver collezionato 24 presenze ed una rete con il Ban\u00edk. A Radva\u0148 Kucka frequenta le scuole superiori, continuando a giocare a calcio nel Junior Radva\u0148. Al Junior Radva\u0148 gioca 14 incontri e sigla 3 marcature il primo anno con l'Under-16 e 3 partite, realizzando 1 rete, con l'Under-18; il secondo anno gioca solo 3 partite senza segnare con l'Under-16 e ben 22 partite, marcando un gol, con l'Under-18.\nDopo un paio di anni, nel 2004, Kucka viene scelto da Patrik Palider per giocare il campionato regionale a Podbrezov\u00e1, con il FO \u017dP \u0160port Podbrezov\u00e1. A Podbrezov\u00e1 debutta in squadra dopo poco tempo, e nell'anno successivo incomincia a giocare con i professionisti, firmando il suo primo contratto da professionista. Realizza la sua prima rete contro la squadra di Rimavsk\u00e1 Sobota. Nel dicembre 2006 il Ru\u017eomberok si interessa al giocatore: Kucka supera il provino con il Ru\u017eomberok e firma il contratto con la nuova societ\u00e0. Sotto la guida di due allenatori Kucka lascia la citt\u00e0 di Podbrezov\u00e1 dopo aver totalizzato 42 presenze e 3 reti.\nRu\u017eomberok e Sparta Praga.\nNel 2007 passa agli slovacchi del Ru\u017eomberok, squadra che gioca regolarmente la prima divisione slovacca. Con l'arrivo dell'allenatore Franti\u0161ek Kom\u0148ack\u00fd al posto di Uli\u010dn\u00fd, Kucka gioca le prime partite nelle giovanili del Ru\u017eomberok. Kucka non coglie successi n\u00e9 in campionato (7\u00ba posto), n\u00e9 in coppa, ma segna 8 goal in 48 partite di campionato giocando da titolare fino al 2008, quando \u00e8 acquistato dallo Sparta Praga, squadra ceca. Durante il periodo in Slovacchia Kucka riceve la sua prima convocazione per la Nazionale slovacca. Il calciatore firma un contratto triennale con i boemi. Nella squadra della capitale arriva al secondo posto in campionato e in seguito vince la Coppa della Repubblica Ceca (4-3 ai rigori contro lo Slovan Liberec dopo lo 0-0). Vince il suo primo campionato 2009-2010 grazie al passo falso del Ban\u00edk Ostrava che regala allo Sparta Praga il campionato, pur concludendo il torneo senza mai perdere (16 vittorie e 14 pareggi).\nGenoa.\nNel gennaio 2011 viene acquistato dalla squadra italiana del Genoa per una cifra intorno ai 3 milioni di euro, con cui firma un contratto di quattro anni e mezzo. Tesserato l'11 gennaio, esordisce il giorno seguente giocando titolare in Inter-Genoa (3-2) di Coppa Italia. Il 16 gennaio esordisce nel campionato 2010-2011, giocando da titolare in Genoa-Udinese (2-4). Chiude la stagione con 17 presenze in campionato e una in Coppa Italia.\nIl 31 agosto viene definito lo scambio di compartecipazioni tra Kucka e il portiere Emiliano Viviano dell'Inter. I due giocatori rimangono ancora nei rispettivi club in prestito fino al 2012 (anche se poi Viviano \u00e8 passato a gennaio al Palermo). Il 18 settembre realizza la sua prima rete in Italia, contro la Lazio, segnando la rete del 2-1 per il Genoa. Il 22 giugno 2012, senza mai aver indossato la maglia dell'Inter, la compartecipazione viene risolta a favore del Genoa, che sborsa alla societ\u00e0 meneghina 7 milioni di euro per l'altra met\u00e0 del cartellino.\nDeferito per i fatti di Genoa-Siena (1-4) del campionato 2011-2012 (pressioni da parte dei tifosi allo stadio con i giocatori che si dovettero togliere la maglia), il 6 ottobre 2012 la Procura federale ha chiesto 30.000 euro di multa per Kucka e altri suoi quattordici compagni di squadra. Il 2 settembre 2012 segna il suo primo gol stagionale in occasione della trasferta di Catania, portando in momentaneo vantaggio i \"Grifoni\" nella gara poi persa 3-2. Si ripete poi il 21 ottobre segnando un gol in occasione della sconfitta interna contro la Roma e il 17 febbraio 2013 sempre a Marassi siglando il gol vittoria contro l'Udinese. Chiude la stagione con 33 presenze e 3 gol.\nNella stagione seguente segna il suo primo gol stagionale il 3 novembre a Roma in occasione della vittoria per 2-0 contro la Lazio, siglando il momentaneo 1-0 per i \"grifoni\". Con l'avvento di Gasperini sulla panchina del Genoa al posto di Liverani Kucka viene spostato esterno sinistro d'attacco nel 3-4-3 del tecnico di Grugliasco. A causa della rottura del legamento crociato anteriore al ginocchio sinistro rimediato in occasione della trasferta dell'8 dicembre contro il Cagliari, chiude la stagione con solo 11 presenze e 2 gol.\nFa il suo esordio stagionale il 31 agosto alla prima giornata di campionato contro il Napoli. Il 2 novembre segna il suo primo gol stagionale siglando il definitivo 4-2 per il Genoa allo Stadio Friuli sull'Udinese. Segna il suo secondo gol della stagione 2014-2015 il 23 maggio contro l'Inter, siglando la rete della vittoria dei grifoni per 3-2.\nMilan.\nIl 28 agosto 2015, a 28 anni, viene ceduto per 4 milioni di euro al Milan, con cui firma un contratto quadriennale e sceglie di indossare la maglia numero 27. Debutta con la squadra rossonera il giorno seguente, in occasione della partita vinta per 2-1 in casa contro l'Empoli, valevole per la seconda giornata di campionato. Segna il suo primo gol con il Milan il 9 gennaio 2016 allo Stadio Olimpico contro la Roma (1-1).\nLa stagione successiva cambia numero di maglia, passando al 33. Il 16 ottobre 2016 segna il suo secondo gol in maglia rossonera (primo stagionale), con una conclusione dai 25 metri in occasione della partita esterna contro il Chievo. Il 23 dicembre conquista per la prima volta la Supercoppa italiana ai danni della Juventus.\nTrabzonspor e Parma.\nIl 7 luglio 2017 passa ufficialmente al a titolo definitivo per una cifra di 6 milioni di euro.\nIl 15 gennaio 2019, dopo 38 presenze e 3 gol nel complesso, dopo un anno e mezzo in Turchia fa ritorno in Italia venendo acquistato dal , squadra con cui firma un contratto fino al 2022. Quattro giorni dopo debutta con gli emiliani nel successo in casa dell'Udinese (1-2) subentrando al 73' ad Alessandro Deiola. Segna il primo gol con i ducali il 16 febbraio, realizzando il gol del momentaneo vantaggio in casa del Cagliari, nella partita persa poi per 2-1.\nIn due anni e mezzo con i \"ducali\" mette insieme 74 presenze e 17 gol in tutto.\nWatford.\nIl 6 agosto 2021, dopo la retrocessione del Parma, viene ceduto in prestito al .\nNazionale.\nDopo aver militato, tra il 2007 e il 2008, nella nazionale Under-21, fa il suo esordio in Nazionale maggiore il 19 novembre 2008 in occasione della partita amichevole vinta 4-0 contro il Liechtenstein. Nel 2010 partecipa al Campionato del Mondo in Sudafrica, raggiungendo gli ottavi di finale. Segna il suo primo gol con la maglia della nazionale il 10 agosto 2011 nella partita amichevole vinta 2-1 contro l'Austria. Convocato per gli Europei 2016 in Francia, scende in campo in quattro occasioni nella rassegna continentale.\nStatistiche.\nPresenze e reti nei club.\n\"Statistiche aggiornate al 22 gennaio 2022.\"\nCronologia presenze e reti in nazionale.\n "}
{"id": "2963932", "revid": "6923", "url": "https://it.wikipedia.org/wiki?curid=2963932", "title": "Democrazia Nazionale (Polonia)", "text": "Democrazia Nazionale (in polacco Narodowa Demokracja) \u00e8 stato un movimento politico polacco di ispirazione nazionalista nato alla fine del XIX secolo e attivo fine alla fine all'invasione della Polonia del 1939. Fondatore e principale ideologo del movimento fu Roman Dmowski. La principale roccaforte del movimento era la Grande Polonia, dove il movimento nacque per contrastare la politica di germanizzazione nei territori polacchi amministrati dall'Impero Germanico.\nNel corso della sua storia il movimento costitu\u00ec tre partiti: il Partito Nazional-Democratico (1897-1919), l'Unione Popolare Nazionale (1919-1928), e infine il Partito Nazionale (1928-1939).\nStoria.\nLe origini del movimento risalgono al fallimento della Rivolta di Gennaio del 1863, ultima di una serie di sollevazioni, verificatesi dopo la spartizione della Polonia. Come conseguenza del fallimento di queste sollevazioni la nuova generazione di politici e patrioti polacchi giunse alla conclusione che l'indipendenza della Polonia non sarebbe dovuta avvenire sul campo di battaglia, ma attraverso l'istruzione e la cultura. Nel 1867 venne fondato a Lw\u00f3w il movimento Sok\u00f3\u0142, costituito ufficialmente come una societ\u00e0 di ginnastica, ma che estese rapidamente la propria attivit\u00e0 dalla pratica sportiva al mondo della cultura. Nel 1886 venne fondata la \"Liga Polska\" (Lega Polacca), organizzazione segreta rinominata nel 1893 \"Liga Narodowa\" (Lega Nazionale), dalla quale nacque il Partito Nazional-Democratico (\"Stronnictwo Narodowo-Demokratyczne\") costituito nel 1897.\nAl termine della prima guerra mondiale con la riconquista dell'indipendenza della Polonia il partito venne ribattezzato \"Unione Popolare Nazionale\" (\"Zwi\u0105zek Ludowo-Narodowy\") nel 1919 e \"Partito Nazionale\" (\"Stronnictwo Narodowe\") nel 1928. Nel periodo tra le due guerre mondiali in partito si caratterizz\u00f2 per la proposta di polonizzazione della minoranza tedesca e delle altre minoranze presenti in Polonia.\nIl movimento cess\u00f2 di esistere al termine della seconda guerra mondiale, quando con l'instaurarsi del regime comunista in Polonia, gli aderenti al partito emigrarono in occidente.\nNell'attuale Polonia nata dalla fine della guerra fredda e dalla dissoluzione del sistema comunista la sua eredit\u00e0 politica \u00e8 stata raccolta dalla Lega delle Famiglie Polacche."}
{"id": "2963933", "revid": "1543377", "url": "https://it.wikipedia.org/wiki?curid=2963933", "title": "Tongu\u00e9", "text": "Tongu\u00e9 \u00e8 un comune rurale del Mali facente parte del circondario di Macina, nella regione di S\u00e9gou.\nIl comune \u00e8 composto da 10 nuclei abitati:"}
{"id": "2963934", "revid": "767487", "url": "https://it.wikipedia.org/wiki?curid=2963934", "title": "Lenny Kaye", "text": "Biografia.\nNato a Manhattan, ma si trasfer\u00ec presto nel New Jersey. Negli anni alla Rutgers University form\u00f2 un suo gruppo (Vandals), pubblic\u00f2 alcuni racconti di fantascienza sulla fanzine da lui creata (Obelisk), scrisse recensioni musicali per riviste di settore, si laure\u00f2 infine nel 1968.\nInizi\u00f2 nel 1971 a collaborare con Patti Smith accompagnandola nella lettura delle sue poesie ed in seguito sar\u00e0 presente come chitarrista in tutti i dischi degli anni settanta della cantante.\nNel 1972 venne incaricato dalla Elektra Records della produzione della compilation rock \"\" sulle cui note di copertina us\u00f2, tra i primi, il termine punk rock per definire alcuni gruppi presenti.\nPubblic\u00f2 un album \"I've Got A Right\" a nome \"Lenny Kaye Connection\" nel 1984. Produsse i 2 primi album di Suzanne Vega e dell'esordio di Kristin Hersh delle Throwing Muses.\nHa collaborato per la pubblicazione del libro \"\"Waylon: An Autobiography\" con Waylon Jennings, mentre per la pubblicazione di \"Rock 86\"\", si segnala la collaborazione con David Dalton.\nHa avuto 3 nomination per il Grammy Award categoria note di copertina su box-set.\nDiscografia.\n1984 - \"I've Got a Right\""}
{"id": "2963945", "revid": "1442080", "url": "https://it.wikipedia.org/wiki?curid=2963945", "title": "Giuseppe Parisi", "text": "Biografia.\nL'inizio della carriera militare.\nFiglio del marchese Domenico Parisi e della nobildonna Margherita Porcellini di Stigliano, fu avviato agli studi di matematica, fisica e astronomia dallo zio Angiolo Parisi, che gli permise in Napoli di frequentare amicizie del livello di Antonio Genovesi e di Mario Pagano.\nNel 1764 intraprese la carriera militare, entrando nel 1\u00ba Reggimento di fanteria della Brigata \"Calabria\" e successivamente al corso accademico di artiglieria e genio, conseguendo nel 1771 la nomina di Ingegnere del Genio Militare ed il grado di tenente.\nDal 1774 al 1781 fu professore nella Reale Accademia del Battaglione Ferdinandeo, poi fu inviato a Vienna dove si perfezion\u00f2 negli studi di architettura militare. In questo periodo ottenne i gradi prima di maggiore e poi di tenente colonnello, con i quali fu richiamato a Napoli nella scuola militare della Paggeria nel 1787.\nLa fondazione della \"Nunziatella\".\nNello stesso anno inizi\u00f2 l'opera di trasformazione della Accademia Militare della Paggeria nella Reale Accademia Militare detta della \"Nunziatella\", che sotto il comando di Domenico della Leonessa apr\u00ec i suoi corsi il 18 novembre 1787 acquistando in breve tempo buona reputazione ed importanza in tutta Europa.\nNel 1790, Parisi fu nominato Comandante effettivo dell'Accademia della Nunziatella, e ne mantenne l'incarico fino al 1797, quando se ne allontan\u00f2 con il grado di maggior generale.\nFra gli altri incarichi ricoperti dal Parisi, ricordiamo la Presidenza del Consiglio di Stato per la sezione Guerra e Marina, e l'incarico per le fortificazioni del Regno.\nGli incarichi politici.\nInsieme a Florestano Pepe e Davide Winspeare, partecip\u00f2 alla stesura della Costituzione, utile al Re per la convocazione dei collegi e l'elezione dei deputati.\nNel dicembre 1820 fu nominato Ministro della Guerra, e mantenne tale incarico fino al marzo 1821, quando si ritir\u00f2 con il grado di tenente generale (oggi Capo di Stato Maggiore).\nFu membro della Massoneria."}
{"id": "2963949", "revid": "1543377", "url": "https://it.wikipedia.org/wiki?curid=2963949", "title": "Niono", "text": "Niono \u00e8 un comune rurale del Mali, capoluogo del circondario omonimo, nella regione di S\u00e9gou.\nIl comune \u00e8 composto da 21 nuclei abitati:"}
{"id": "2963953", "revid": "640277", "url": "https://it.wikipedia.org/wiki?curid=2963953", "title": "Legend of Basara", "text": ""}
{"id": "2963954", "revid": "125473626", "url": "https://it.wikipedia.org/wiki?curid=2963954", "title": "Eleonora Sergio", "text": "Biografia.\nHa recitato in numerose serie televisive come \"Il commissario\" per la regia di Alessandro Capone nel 2001, \"Il capo dei capi\" nel 2008, \" Distretto di Polizia 8\" sempre nel 2008, \"I delitti del cuoco\" di Alessandro Capone nel 2010; nel 2011 entra a far parte del cast dell'ottava stagione di \"Don Matteo\" nel ruolo della PM Andrea Conti.\nAl cinema ha recitato nel film \"Che ne sar\u00e0 di noi\" diretto da Giovanni Veronesi."}
{"id": "2963956", "revid": "767487", "url": "https://it.wikipedia.org/wiki?curid=2963956", "title": "Neil Finn", "text": "Era il co-frontman, con suo fratello Tim Finn della \"band\" Split Enz ed ora \u00e8 il \"leader\" dei Crowded House oltre ad aver registrato numerosi album come solista. Il suo nome di nascita \u00e8 Cornelius Mullane Finn, ma lui stesso dichiar\u00f2: \u00abSono stato battezzato \"Cornelius\", ma quasi subito ho iniziato ad ometterlo, credendo che fosse un nome troppo banale\u00bb.\nFinn inizi\u00f2 a diventare famoso alla fine degli anni settanta dopo aver sostituito il cantante Phil Judd nella band di suo fratello Tim, Split Enz. Con questo gruppo, Finn scrisse alcune \"hits\" quali \"One Step Ahead\", \"History Never Repeats\", \"I Got You\" e \"Message to My Girl\", tra le altre. Dopo lo scioglimento degli \"Split Enz\" nel 1984, raggiunse la fama internazionale. Quando Tim Finn part\u00ec per l'Inghilterra, Neil fond\u00f2 i Crowded House con l'ultimo batterista degli \"Split Enz\" Paul Hester nel 1985. Il gruppo raggiunse il successo internazionale nel 1987 con il singolo \"Don't Dream It's Over\", conosciuta dal pubblico italiano per una reinterpretazione di Antonello Venditti, \"Alta marea\". Nel 1996 pose fine alla storia dei Crowded House per dar seguito alla sua carriera di solista, realizzando, tra l'altro, due album con il fratello Tim sotto il titolo di \"Finn Brothers\". Nel 2007, dopo la morte prematura di Paul Hester, Neil Finn riun\u00ec i Crowded House (con l'ex batterista dei Beck's Matt Sherrod) incidendo un nuovo album, Time on Earth.\nIl 14 giugno \u00e8 attesa in UK e in Europa (l'11 in Australia e Nuova Zelanda) l'uscita del nuovo album dei Crowded House, \"The Intriguer\". Nel 2012 \u00e8 stato scelto da Peter Jackson per produrre una canzone per il film \"Lo Hobbit - Un viaggio inaspettato\", tratto dal libro di J. R. R. Tolkien. Il titolo della canzone \u00e8 \"Song of the Lonely Mountain.\"\nNel 2018 si \u00e8 unito, insieme a Mike Campbell, al gruppo dei Fleetwood Mac dopo l'uscita di Lindsey Buckingham dal gruppo.\nBiografia.\nInizi / Split Enz.\nNeil frequent\u00f2 la Sacred Hearth (una scuola privata) e il Te Awamutu College. Decise di voler fare il musicista all'et\u00e0 di 12 anni e durante il periodo scolastico si esib\u00ec nelle prigioni e in vari ospedali.\nTermin\u00f2 la scuola nel 1975. Un anno dopo, fond\u00f2 un gruppo chiamato \"After Hours\" con Mark Hough, Geoff Chunn e Alan Brown. Non molto dopo il concerto di debutto della band, Neil venne invitato a Londra per unirsi alla band fondata dal fratello, gli \"Split Enz\". Dal 1980 divent\u00f2 una delle due voci soliste del gruppo e scrisse la sua prima hit internazionale: \"I Got You\", contribuendo in modo significativo a tutti gli album successivi prima di assumere la leadership del gruppo nel 1984 dopo la partenza del fratello Tim e poco prima che la band stessa si sciogliesse.\nCrowded House.\nGli Split Enz si sciolsero nel 1984. Finn form\u00f2 una nuova band \"The Mullanes\" (\"Mullane\" \u00e8 sia il suo secondo nome, sia il cognome da nubile della madre), con il batterista degli Split Enz Paul Hester, il chitarrista Craig Hooper e il bassista Nick Seymour (fratello pi\u00f9 giovane del leader degli \"Hunters &amp; Collectors\", Mark Seymour), che Neil conobbe durante l'ultimo tour degli Split Enz. Hooper lasci\u00f2 la band poco prima della registrazione del primo album, proprio quando venne deciso di ribattezzarla Crowded House. L'ispirazione per il nome (che, letteralmente, significa \"casa affollata\") venne dalla casa in affitto che i musicisti dividevano mentre registravano a Los Angeles.\nI Crowded House raggiunsero un enorme successo mondiale, in modo particolare grazie a due hits: \"Don't Dream It's Over (al n.2 negli Stati Uniti, nel 1987) e \"Weather with You\" (al n.7 in UK, nel 1992. Sia Neil che il fratello Tim furono nominati OBE (Order of the British Empire) per aver dato lustro alla musica della Nuova Zelanda. Dopo quattro album, \"Crowded House\", \"Temple of Low Men\", \"Woodface\" e \"Together Alone\", il gruppo si sciolse nel 1996 salutando il pubblico con un greatest hits, \"Recurring Dreams\" e un concerto alla Sydney Opera House da cui fu tratto il doppio album live \"Farewell To the World\". Da quel momento, Neil inizi\u00f2 la sua carriera solista, fino al 2007, quando fu annunciato che i Crowded House si sarebbero riuniti per un nuovo album con Neil, Nick Seymour, Mark Hart e Matt Sherrod (dopo il suicidio di Paul Hester nel 2005). \"Time on Earth\" usc\u00ec nel giugno 2007. Nel marzo del 2009 Tim raggiunse il fratello al \"Melbourne Cricket Ground\" per un concerto di beneficenza.\nNell'aprile 2010 \u00e8 uscito un nuovo singolo, \"Saturday Sun\" cui seguir\u00e0 a met\u00e0 giugno un nuovo album dal titolo \"The Intriguer\""}
{"id": "2963957", "revid": "1783371", "url": "https://it.wikipedia.org/wiki?curid=2963957", "title": "Johann Wilhelm H\u00e4ssler", "text": "Inizi\u00f2 a studiare musica con lo zio, Johann Christian Kittel, organista a Erfurt. Nel 1762 circa ottenne il suo primo incarico di organista nella Barf\u00fc\u00dferkirche di Erfurt. Dopo la morte del padre, nel 1769, si occup\u00f2 anche dell'impresa di famiglia, nel commercio delle pellicce, riuscendo comunque a effettuare tourn\u00e9e in Germania negli anni settanta e in altre citt\u00e0 d'Europa negli anni ottanta e novanta. Il 15 aprile 1789, durante il viaggio di Wolfgang Amadeus Mozart verso Berlino, lui e H\u00e4ssler si cimentarono in una sfida all'organo. H\u00e4ssler era inoltre in contatto con Johann Nikolaus Forkel, Johann Adam Hiller, Franz Benda e Carl Philipp Emanuel Bach. Dopo due anni a Londra (1790-1792), si trasfer\u00ec in Russia, stabilendosi prima a San Pietroburgo, poi, nel 1794, a Mosca, dove fu un apprezzato compositore e insegnante di musica. Pubblic\u00f2 opere per strumenti a tastiera, tra cui sonate, fantasie, preludi e anche un Gran concerto op. 50; una cantata, musica da camera e canzoni. Il pi\u00f9 noto dei suoi lavori per pianoforte \u00e8 la \"Gran giga\" in re minore op. 31."}
{"id": "2963961", "revid": "15756", "url": "https://it.wikipedia.org/wiki?curid=2963961", "title": "Grunge (personaggio)", "text": "Grunge il cui vero nome \u00e8 Percival Edmund \"Eddie\" Chang \u00e8 un personaggio della serie a fumetti Wildstorm \"Gen\u00b9\u00b3\", scritta da Jim Lee e Brandon Choi e disegnata da J. Scott Capbell.\nPersonalit\u00e0.\nAll'apparenza Grunge \u00e8 il tipico ragazzo americano medio. Appassionato di sport, in particolare il surf, film (soprattutto quelli di arti marziali con Bruce Lee, Jackie Chan o John Woo) e fumetti. Altra grande passione del ragazzo sono i videogiochi, con cui passa gran parte del suo tempo libero e di cui si vanta sempre d'essere imbattibile (sebbene sappiamo sia stato battuto sonoramente da Freefall almeno due volte).\nTuttavia dietro l'apparenza ordinaria Grunge nasconde un'incredibile risolutezza e fermezza di carattere, un'impareggiabile abilit\u00e0 nelle arti marziali (ha la cintura marrone in cinque discipline diverse) e persino una memoria fotografica, indice di una grande intelligenza che tiene tuttavia per s\u00e9 per paura di essere considerato un nerd.\nGrunge \u00e8 l'anima del gruppo ed \u00e8 quello che pi\u00f9 di tutti in squadra riesce a trovare il lato positivo delle situazioni e a divertirsi anche quando sembra impossibile.\nNonostante questo faccia pensare sia un incosciente in realt\u00e0 Grunge pensa molto alle sue azioni, difatti quando fu costretto ad uccidere Kid Apollo per salvare la vita a tutti i Gen\u00b9\u00b3 fu a lungo tormentato dalla sua azione.\n\u00c8 infatuato del bel corpo di Fairchild, ma condivide un profondo legame con Freefall, la quale \u00e8 innamorata di lui. Nonostante egli la consideri solo un'amica \u00e8 spesso evidente provi qualcosa per lei.\nBiografia del personaggio.\nInfanzia e adolescenza.\nFiglio di Philip Chang, Edmund pass\u00f2 l'infanzia ammirando il padre di cui sapeva ben poco ma che vedeva come un modello. Dapprima il tipico nerd isolato e preso in giro da tutti, grazie al sostegno del padre e dell'amato fratello Absolom Eddie divenne un \"vero uomo, capace di reinventare se stesso\". Ragazzo tutto-americano, appassionato di skateboard e surf e pigro nei confronti del lavoro.\nLa sua intelligenza lo port\u00f2 ad essere ammesso in parecchie scuole prestigiose, ma infine opt\u00f2 per arruolarsi nel progetto Genesis, che considerava solo un programma governativo per ragazzi dotati. Qui conoscer\u00e0 Caitlin Fairchild e Roxy Spaulding con cui stringer\u00e0 una profonda amicizia.\nGen\u00b9\u00b3.\nUna sera scoprir\u00e0 accidentalmente la verit\u00e0 sul progetto Genesis e decider\u00e0 di fuggire assieme alle amiche, durante la fuga i tre manifestano i loro poteri latenti e, aiutati dall'ex capo del Team 7 John Lynch diverranno i Gen\u00b9\u00b3.\nNella squadra Grunge stringer\u00e0 un forte rapporto d'amicizia con Burnout, che si pu\u00f2 definire il suo migliore amico e dei rapporti particolari con le tre bellissime superdonne che lo affiancano in ogni avventura. Grunge \u00e8 infatti infatuato delle forme di Fairchild, e spesso infrange la sua privacy per spiarla, tuttavia la ragazza non gli d\u00e0 corda e lo considera solo un amico. Con Freefall ha invece un'alchimia molto evidente, ma nonostante lei abbia una cotta per lui egli la considera solo una buona amica. Rainmaker \u00e8 invece una sorta di voce della ragione, che cerca di fargli capire i sentimenti provati da Roxy e a convincerlo di lasciar stare Fairchild, senza tuttavia che Grunge l'ascolti mai.\nIn un'avventura durante la quale lui e Freefall faranno una vacanza a Las Vegas finiranno nei guai per un malfiunzionamento dei suoi poteri che li trasforma in statue.\nDurante un'altra avventura che vede il gruppo opporsi al supercriminale Helmut, Grunge dimostra per la prima volta le sue doti di risolutezza e intelligenza creando un sistema sonoro che lo destabilizzi. In un'alterna occasione si cimenter\u00e0 in una sfida d'ingegno con un giocattolaio malvagio che rapisce le ragazze della squadra, Grunge utilizzer\u00e0 contro di lui i suoi stessi giocattoli per rintracciare le compagne, in seguito lo inseguir\u00e0 fino nel deserto dove se lo lascer\u00e0 sfuggire per non aver bevuto abbastanza acqua ed essere diventato vittima di potenti allucinazioni.\nTornato a scuola si iscriver\u00e0 alla stessa classe di Fairchild, con somma sorpresa della ragazza che si meraviglia abbia superato il test d'ammissione. Le vite dei ragazzi tuttavia saranno interrotte quando la loro domestica bionica (Anna) verr\u00e0 fatta esplodere insieme alla loro casa dalle Operazioni Internazionali.\nGrunge far\u00e0 anche due viaggi nello spazio. Il primo verr\u00e0 posseduto da un parassita alieno e quasi ucciso, il secondo sar\u00e0 invece un tranquillo viaggio sulla luna.\nA Grunge sono inoltre state dedicate diverse One-shot personali che lo vedono protagonista assoluto. Spesso parodie dell'agente 007.\nWorldstorm.\nDopo l'arrivo di Capitan Atom nell'universo Wildstorm l'intera linea temporale del modo di Gen\u00b9\u00b3 viene riscritta e le vite dei personaggi modificate.\nLa differenza principale nella storia di Grounge \u00e8 il forte legame con la madre (morta nella versione precedente) e il fatto che il progetto Genesis venga rimpiazzato da Tabula Rasa, dall'analogo funzionamento e intenzioni. La storia procede in maniera pressoch\u00e9 identica alla versione precedente, con la differenza che oltre ad essere l'anima comica della squadra Grunge \u00e8 ora rappresentato anche come iperprotettivo verso i suoi compagni, tanto che arriver\u00e0 ad uccidere Kid Apollo per impedirgli di far loro del male.\nDopo quest'azione passer\u00e0 un periodo di profonda crisi interiore che lo porter\u00e0 ad uno stato di depressione, da cui uscit\u00f9r\u00e0 grazie all'aiuto di Caitlin e soprattutto di Roxy, che gli far\u00e0 capire che ci\u00f2 che ha fatto \u00e8 stato giusto perch\u00e9 se non l'avesse fatto loro ora non sarebbero l\u00ec.\nDopo l'armageddon vivr\u00e0 una dura esperienza come massa d'energia umana dopo aver copiato la potenza cinetica di un fulmine, ma torner\u00e0 normale grazie a Rainmaker.\nSua sar\u00e0 l'idea di far raccontare ad ogni membro del gruppo una sua idea di mondo post-atomico, dando origine ad una sorta di versione Gen\u00b9\u00b3 del Decamerone.\nPoteri e abilit\u00e0.\nGrunge ha il potere dell'Assorbimento tattoimitativo, ovvero di copiare le caratteristiche molecolari degli oggetti con cui entra in contatto. Per esempio se tocca un pezzo di ferro tutto il suo corpo si tramuta in ferro e lui ottiene una forza ed una resistenza sovrumana. Il limite di questa sua capacit\u00e0 non \u00e8 mai stato esplicitamente dichiarato, in alcune occasioni si \u00e8 visto imitare le propriet\u00e0 della sabbia toccando della roccia. Ci\u00f2 \u00e8 possibile sfruttando la propriet\u00e0 secondo la quale la sabbia \u00e8 roccia sgretolata.\nCi\u00f2 gli consente anche di tramutarsi in roccia mentre \u00e8 di sabbia.\nGrunge appare inoltre in grado di riparare il suo corpo qualora vada distrutto, tuttavia vale solo se si trova in forma mutata quando avviene la mutilazione. Difatti se per esempio mentre \u00e8 tramutato in roccia gli viene strappato un braccio, tornato in forma normale sar\u00e0 come nuovo.\nGrunge pu\u00f2 copiare qualunque tipo di materiale, che sia solido, liquido o gassoso, primario o secondario, organico o inorganico.\nSebbene inizialmente gli autori avevano dichiarato che Grunge non pu\u00f2 copiare le abilit\u00e0 fisiche degli altri superumani col progredire della serie lo si \u00e8 visto farlo pi\u00f9 volte. Tuttavia sembra non essere in grado di scegliere con precisione quale potere copiare quando tocca un altro individuo Gen attivo. Per esempio toccando Caitlin Fairchild con l'intenzione di imitarne la superforza si \u00e8 una volta ritrovato trasformato in una donna con tanto di avvenenti seni e muscoli evidenti come tipico di Caitlin.\nOltre alle sue capacit\u00e0 sovrannaturali Grunge \u00e8 anche un eccellente artista marziale e possiede una memoria ediatica."}
{"id": "2963963", "revid": "729019", "url": "https://it.wikipedia.org/wiki?curid=2963963", "title": "Diabaly", "text": "Diabaly \u00e8 un comune rurale del Mali facente parte del circondario di Niono, nella regione di S\u00e9gou.\nIl comune \u00e8 composto da 32 nuclei abitati:"}
{"id": "2963965", "revid": "1305772", "url": "https://it.wikipedia.org/wiki?curid=2963965", "title": "Milhostov (Z\u00e1dub-Z\u00e1vi\u0161\u00edn)", "text": "Milhostov (in tedesco \"Millestau\") \u00e8 una frazione di Z\u00e1dub-Z\u00e1vi\u0161\u00edn, comune ceco del distretto di Cheb, nella regione di Karlovy Vary.\nGeografia fisica.\nEsso si trova 1,5\u00a0km a sud-est da Z\u00e1dub-Z\u00e1vi\u0161\u00edn. Nel villaggio sono state registrate 37 abitazioni, nelle quali vivono 16 persone.\nRicopre una superficie di 220,97 ha (equivalenti a circa 2,21\u00a0km\u00b2).\nAltri comuni limitrofi sono Vlkovice, Stanovi\u0161t\u011b, Chot\u011bnov ed \u00da\u0161ovice ad ovest, Z\u00e1dub, R\u00e1jov, Z\u00e1vi\u0161\u00edn, Slu\u017eet\u00edn e Horn\u00ed Kramol\u00ed a nord, V\u00fd\u0161kovice ad est e Vyso\u010dany, Martinov, P\u00edstov, Holub\u00edn, Doln\u00ed Kramol\u00edn, V\u00fd\u0161kov e Michalovy Hory a sud."}
{"id": "2963967", "revid": "438678", "url": "https://it.wikipedia.org/wiki?curid=2963967", "title": "Millestau", "text": ""}
{"id": "2963975", "revid": "483293", "url": "https://it.wikipedia.org/wiki?curid=2963975", "title": "International Ju-Jitsu Federation", "text": ""}
{"id": "2963977", "revid": "1543377", "url": "https://it.wikipedia.org/wiki?curid=2963977", "title": "Dogofry (Niono)", "text": "Dogofry \u00e8 un comune rurale del Mali facente parte del circondario di Niono, nella regione di S\u00e9gou.\nIl comune \u00e8 composto da 24 nuclei abitati:"}
{"id": "2963978", "revid": "119990044", "url": "https://it.wikipedia.org/wiki?curid=2963978", "title": "Galleria del Corso (Milano)", "text": "La Galleria del Corso di Milano \u00e8 un passaggio coperto che collega corso Vittorio Emanuele II con Piazza Cesare Beccaria.\nStoria.\nLa prima idea di costruire una galleria per collegare Corso Vittorio Emanuele II a Piazza Cesare Beccaria risale a prima della grande guerra; l'obiettivo iniziale era quello di creare - al pari di altre gallerie concepite all'epoca - un collegamento coperto fra il corso e la piazza, con un ottagono centrale e un ramo curvo in direzione di Via Cesare Beccaria.\nTuttavia, il progetto generale disegnato fra il 1915 e il 1918 da Mario Beretta fu ampiamente modificato in corso d'opera. La costruzione inizi\u00f2 infatti molti anni dopo, nel 1923, e fu portata avanti a pi\u00f9 riprese, edificando le diverse frazioni dell'opera in tempi di scaglionati e sotto la guida di differenti architetti. Lo stesso Beretta realizz\u00f2, nel 1923, solo il Cinema Corso (con 2000 posti fra platea e galleria, inaugurato il 3 dicembre 1926 al posto del Cinema Provvisorio gi\u00e0 edificato entro le mura perimetrali gi\u00e0 edificate della Galleria) e l'edificio sovrastante di otto piani. \nIl lato ovest venne edificato da Ugo Patetta e Livio Cossutti a partire dal 1928 attraverso una variante al progetto originale. Attraverso una modifica della facciata sul corso e il recuperato lo spazio del Salone Concerto Variet\u00e0 San Martino, i due architetti aggiunsero al progetto il Teatro Excelsior, divenuto poi nel 1931 Cinema Teatro, un'avveniristica struttura con palcoscenico a piani mobili (primo in Italia) che permettevano di modificarne gli spazi.\nQuesta variante fu solo la prima di una lunga serie che port\u00f2 l'edificio a discostarsi completamente dal disegno originale. La costruzione della porzione su Via Cesare Beccaria venne eseguita dell'architetto ungherese di origine italiana Eugenio Faludi, autore anche di alcuni padiglioni della Fiera Campionaria di Milano (SNIA Viscosa e Italviscosa), mentre a Pier Giulio Magistretti spett\u00f2 la costruzione delle facciate su Piazza Cesare Beccaria, sulla quale sorgeva il Cinema San Carlo progettato da Mario Ridolfi e successivamente ribattezzato Cinema Ambasciatori. \nA partire dal 2011 la Galleria \u00e8 stata parzialmente restaurata e riallestita con un hotel e un centro commerciale al suo interno.\nArchitettura.\nLa galleria \u00e8 lunga circa 85 metri. L'area calpestabile della galleria \u00e8 larga dieci metri, con pavimenti in marmo e mosaici alla veneziana, e il lucernario in ferro e vetro presenta decorazioni in metallo.\nAttivit\u00e0 presso la Galleria.\nNonostante sia stata inizialmente criticata per l'aspetto considerato tozzo e sgraziato, la Galleria acquis\u00ec ben presto notoriet\u00e0 come luogo mondano, celebre sia per il passeggio pomeridiano e diurno, sia per la ristorazione e il divertimento serali. \nSale cinematografiche.\nNel corso degli anni l'area ha ospitato numerosi bar, ristoranti, negozi e diversi cinema, alcuni dei quali inaugurati molto tempo dopo l'apertura della Galleria grazie alla possibilit\u00e0, concessa dalla commissione provinciale della Prefettura di Milano del 1945, di aprire sale anche nel sottosuolo.\nI cinema ospitati nella Galleria sono:\nProduzioni musicali.\nGrazie alla presenza pressoch\u00e9 costante degli uffici di varie case editrici discografiche, in particolare della Sugar Music, la Galleria \u00e8 diventata un punto d'incontro di musicisti affermati o in cerca di ingaggio. I civici 2 e 4 sono noti per aver ospitato dal dopoguerra agli anni '90 le sedi legali e amministrative di case editrici musicali italiane, sia edizioni musicali, ovvero aziende che gestiscono i diritti legali di testi e musiche di brani musicali, sia etichette discografica, che invece producono nuova musica.\nAl civico numero 4, fra le varie edizioni musicali si ricordano le Edizioni Musicali Tiber, le Tevere, la Spanka Italiana, la Casa Musicale Song (Gruppo Editoriale Sonzogno), le Edizioni Musical Francis-Day, D'Anzi Editore, le Edizioni Leon Music, le Edizioni Luisiana, Edizioni Leonardi, le Ivana s.r.l., le Messaggerie Musicali, Settebello, la Top Records, le Edizioni Suvini Zerboni, le Mascheroni s.a., le Edizioni Alfa, le Edizioni Italian Yank, la Bridge, la Melodi, la Music Union, la Modulo Uno, le Edizioni Curci (che negli anni crearono e distribuirono le Edizioni Accordo, Asso e Cervino) e l'omonima Galleria del Corso. Fra le varie etichette discografiche spicca in particolare la Sugar Music, che lasci\u00f2 Galleria del Corso nel 1974 per insediarsi all'interno dell'allora nuovo impianto della casa discografica CGD.\nAl civico numero 2 sono state presenti, fra le altre, le Kramer, le Edizioni Musicali Riunite e il Gruppo Editoriale Ariston. In seguito alle profonde trasformazioni del mercato musicale, a oggi pochissime di tali attivit\u00e0 storiche sono rimaste operative, e molti uffici sono stati rimpiazzati da altre attivit\u00e0.\nRiqualificazione.\nL'alternarsi delle attivit\u00e0 commerciali nella Galleria ha testimoniato i cambiamenti della societ\u00e0 e dei consumi avvenuti in Italia. Tutte le sue sale teatrali e cinematografiche sono state chiuse una dopo l'altra, in un trend comune a tutta la citt\u00e0 di Milano, come pure vari negozi di abbigliamento e di ristorazione di qualit\u00e0, fino ad arrivare negli anni 2000 a una effettiva desertificazione dell'area.\nI gestori della Galleria hanno avviato un piano di una profonda trasformazione degli spazi interni con una serie di ristrutturazioni che hanno preso il via a partire dal 2011."}
{"id": "2963982", "revid": "1543377", "url": "https://it.wikipedia.org/wiki?curid=2963982", "title": "Kala-Siguida", "text": "Kala-Siguida \u00e8 un comune rurale del Mali facente parte del circondario di Niono, nella regione di S\u00e9gou."}
{"id": "2963983", "revid": "462766", "url": "https://it.wikipedia.org/wiki?curid=2963983", "title": "Freedom of contract", "text": ""}
{"id": "2963984", "revid": "339392", "url": "https://it.wikipedia.org/wiki?curid=2963984", "title": "Cesellatore", "text": ""}
{"id": "2963985", "revid": "86343", "url": "https://it.wikipedia.org/wiki?curid=2963985", "title": "Kala Siguida", "text": ""}
{"id": "2963994", "revid": "104265", "url": "https://it.wikipedia.org/wiki?curid=2963994", "title": "Dottor Jacob Freudstein", "text": "Il Dottor Jacob Tess Freudstein \u00e8 un personaggio partorito dalla mente di Lucio Fulci che compare nel film horror \"Quella villa accanto al cimitero\" diretto dal regista romano nel 1981 e considerato da molti come il suo film pi\u00f9 pauroso. Il prodotto inoltre fa parte della \"Trilogia della morte\" di cui \u00e8 l'ultimo capitolo.\nStoria.\nAntefatto.\nFreudstein era un essere umano vissuto nella citt\u00e0 di New Whitby situata nella Nuova Inghilterra assieme a sua moglie Mary e a sua figlia Mae che viveva in una villa isolata accanto ad un cimitero. Jacob era stato allontanato dai suoi colleghi poich\u00e9 faceva degli esperimenti illegali e disumani sulla rigenerazione della carne. Molto presto scopr\u00ec il segreto che gli avrebbe permesso di vivere per sempre; uccidere altri esseri umani per nutrirsi dei loro corpi e rimpiazzare i suoi organi con quelli delle persone uccise, rigenerando le sue cellule. L'egoismo e la follia di Freudstein lo spinsero a sacrificare la moglie e la figlia come prime fonti. Presto avrebbe massacrato anche le future famiglie che avrebbero abitato la casa, estraendo anche i cadaveri dalle tombe nel cimitero accanto alla villa pur di sopravvivere.\nVicenda principale.\nNel 1981 il professor Peterson si trasferisce nella villa da New York assieme alla moglie e ai figli per indagare sui misteri della \"Casa di Freudstein\". Le sue ricerche lo portano per\u00f2 ad un incubo spaventoso: nella casa avverte la presenza del mostro, la sua voce, il suo lamento di bambino. L'uomo \u00e8 il solo della famiglia ad accorgersi che la casa \u00e8 un posto pericoloso ma, sentendosi attratto e spaventato dal mistero che la avvolge, decide di restare in quel luogo, finch\u00e9 un giorno Freudstein esce dalla cantina e massacra la sua famiglia. Quando Peterson ritrover\u00e0 i corpi orribilmente mutilati e sventrati della moglie e dei figli decide di impiccarsi e sar\u00e0 quindi creduto il responsabile della strage. Mesi pi\u00f9 tardi il dottor Norman Boyle si reca a sua volta nella casa, con la moglie Lucy e il figlio Bob, per indagare sul massacro della famiglia Peterson.\nIl figlio stringe amicizia con Mae, la quale non \u00e8 altro che il fantasma di Mae Freudstein, la figlia del mostruoso dottore, da lui uccisa secoli prima. Molto presto la presenza del folle chirurgo si inizia a sentire nella casa. All'inizio la famiglia tende a minimizzare questi eventi fino a quando Freudstein non inizia a mietere vittime tra le persone che visitano la casa: dall'agente immobiliare Laura Glitterson (che aveva fatto acquistare loro la casa) alla giovane Babysitter di Bob. Norman ascolta una registrazione fatta da Peterson sulla macabra aura di morte della casa, dopodich\u00e9 si reca al cimitero per poi scoprire che nessun Jacob Freudstein vi \u00e8 sepolto, capendo quindi la vera natura dell'essere. Quando ritorna il piccolo Bob \u00e8 catturato dal mostro nella cantina: Norman riesce ad entrare e mozza mezzo braccio all'essere ma quest'ultimo, senza alcun problema, lo disarma e gli strappa la gola. Dopo che anche Lucy viene uccisa, Bob sembra riuscire a salvarsi ma in realt\u00e0 muore e i fantasmi di Mary e Mae Freudstein lo portano con loro. Jacob invece rimane nella cantina a lamentarsi come un bambino in attesa della prossima volta che avr\u00e0 altre vite umane da sacrificare.\nInterpretazione del personaggio.\nJacob Freudstein \u00e8 uno degli antagonisti pi\u00f9 crudeli e inquietanti creati dal \"terrorista dei generi\" che si distingue molto dai mostri nati in quegli anni come Leatherface o Michael Myers, poich\u00e9 riporta di pi\u00f9 le caratteristiche presenti nei demoni del cinema classico, rivisitati comunque in chiave molto splatter. Sembra che egli abbia il privilegio ad avere la vita eterna ma non l'\"eterna giovinezza\": infatti \u00e8 ridotto ad un essere mostruoso che cammina sospirando per la sua dimora, condannato ad uccidere esseri umani e a dissotterare cadaveri per nutrirsi e rigenerarsi, anche se il suo corpo \u00e8 in continua decomposizione, e addirittura, quando verso la fine del film viene colpito alla pancia, dal suo corpo fuoriescono dei vermi. Il suo aspetto rappresenta un t\u00f2pos ricorrente nei film di Fulci: il \"confronto tra il bene e il male\" dove i protagonisti sono l'umanit\u00e0 e gli antagonisti sono disumani. I primi incarnano l'amore, la lealt\u00e0 e la piet\u00e0 mentre i secondi sono crudeli e spietati assassini.\nAltre comparse ed omaggi.\nLa sua ombra compare anche nel manga \"Berserk\", in cui, nella sua cantina Peterson si suicida dopo aver trovato i cadaveri dei suoi familiari, massacrati da Freudstein (la sequenza \u00e8 rappresentata per immagini). Il trucco del Dottor Satana in \"La casa dei 1000 corpi\", diretto da Rob Zombie nel 2003, \u00e8 ispirato al trucco del Dottor Freudstein. In \"The Machine Girl\", diretto da Noboru Iguchi nel 2008, \u00e8 presente una sequenza in cui una ragazza viene uccisa con una coltellata che le trapassa la nuca; \u00e8 il primo omicidio di Freudstein rappresentato nel film.\nCuriosit\u00e0.\nIl soffitto della cantina di Freudstein fu realizzato dallo scenografo Massimo Lentini appositamente molto basso, per dare un senso di claustrofobia.\nLa scena in cui gli occhi del Dottor Freudstein appaiono improvvisamente dal buio potrebbe essere una citazione di \"Suspiria\", film del 1977 diretto da Dario Argento.\nIl suo trucco fu provato per vari giorni da Maurizio Trani. Fulci non era mai abbastanza soddisfatto del lavoro e Trani dovette rifare il trucco dieci volte. Dopo varie prove, finalmente Fulci approv\u00f2 la versione di Freudstein che appare nel film."}
{"id": "2963995", "revid": "465169", "url": "https://it.wikipedia.org/wiki?curid=2963995", "title": "Mariko (Mali)", "text": "Mariko \u00e8 un comune rurale del Mali facente parte del circondario di Niono, nella regione di S\u00e9gou."}
{"id": "2963997", "revid": "1543377", "url": "https://it.wikipedia.org/wiki?curid=2963997", "title": "Nampalari", "text": "Nampalari \u00e8 un comune rurale del Mali facente parte del circondario di Niono, nella regione di S\u00e9gou."}
{"id": "2964009", "revid": "767487", "url": "https://it.wikipedia.org/wiki?curid=2964009", "title": "Pogo (Mali)", "text": "Pogo \u00e8 un comune rurale del Mali facente parte del circondario di Niono, nella regione di S\u00e9gou."}
{"id": "2964012", "revid": "287204", "url": "https://it.wikipedia.org/wiki?curid=2964012", "title": "Giancarlo Cocchia", "text": "Biografia.\nCompie i suoi studi artistici all'Accademia di Brera a Milano. Alla fine degli anni quaranta partecipa, anche se da indipendente, alle esposizioni dell'Eaismo, movimento di avanguardia livornese che enfatizza il potere distruttivo dell'energia atomica: \u00e8 collegabile a questa corrente soprattutto nella deformazione della figura umana.\nNegli anni cinquanta porta avanti una pittura improntata ad una forte carica espressionistica con raffigurazioni monocrome e talvolta cupe di personaggi in crisi con s\u00e9 stessi e con la societ\u00e0. Contemporaneamente sviluppa una ricerca cromatica che risente degli influssi dei primitivi toscani del Trecento. Ad essere rappresentati sono Cristi in croce, apostoli, discepoli o semplici osservatori di vicende altrui.\nNel 1967 viene invitato a partecipare all'ottava edizione del premio Modigliani, insieme a Pier Paolo Calzolari, Pino Pascali e tredici altri artisti contemporanei italiani.\nInteressandosi di arte religiosa, Giancarlo Cocchia dipinge anche il ciclo su l\"Apocalisse\".\nNel 1970 l'Universit\u00e0 di Camerino lo invita a decorare un padiglione del suo ateneo, per un totale di 12\u00a0m\u00b2.\nRealizza tele come \"La campagna\", \"La citt\u00e0\", \"Il lavoro\", \"Lo studio\", \"Lo spirito\".\nNegli anni seguenti esegue decorazioni nel convento di San Marco a Firenze, nel coro dell'Antoniano di Bologna e nella chiesa di Collinaia a Livorno.\nParallelamente al suo lavoro artistico, insegna pittura alla \"Libera Accademia Trossi Uberti\" di Livorno che fu diretta dal 1966 al 1976 da un altro grande pittore livornese: Voltolino Fontani estensore del manifesto artistico-estetico del gi\u00e0 citato Eaismo.\nUno dei suoi allievi \u00e8 il comico, cabarettista e pittore, Dario Ballantini; Ballantini lo definisce un espressionista e dice di essere stato influenzato dalla sua pittura. Tra le sue mostre, significativa quella a Palazzo Grazioli a Roma (1961).\nLuciano Castelli ne ha scritto un libro in ricordo nel 1971.\nIl 2 settembre 2014 si \u00e8 aperta presso la Pinacoteca Carlo Servolini di Collesalvetti una mostra retrospettiva sull'opera di Giancarlo Cocchia, curata dalla storica dell'arte Francesca Cagianelli. L'inaugurazione \u00e8 avvenuta alla presenza di Dario Ballantini.\nDal 15 novembre sono esposte tre sue opere a Livorno sua citt\u00e0 natale, presso lo studio d'arte di Emma Faraci in via Verdi n.16 ."}
{"id": "2964019", "revid": "483293", "url": "https://it.wikipedia.org/wiki?curid=2964019", "title": "Federazione Italiana Tiro con L'arco", "text": ""}
{"id": "2964024", "revid": "1543377", "url": "https://it.wikipedia.org/wiki?curid=2964024", "title": "Siribala", "text": "Siribala \u00e8 un comune rurale del Mali facente parte del circondario di Niono, nella regione di S\u00e9gou.\nIl comune \u00e8 composto da 19 nuclei abitati:"}
{"id": "2964026", "revid": "1305772", "url": "https://it.wikipedia.org/wiki?curid=2964026", "title": "Z\u00e1dub (Z\u00e1dub-Z\u00e1vi\u0161\u00edn)", "text": "Z\u00e1dub (in tedesco \"Hohendorf\") \u00e8 una frazione di Z\u00e1dub-Z\u00e1vi\u0161\u00edn, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova ad ovest di Z\u00e1dub-Z\u00e1vi\u0161\u00edn e per esso passa la strada II/230. Vi sono state registrate 73 abitazioni, nelle quali vivono 154 persone.\nRicopre una superficie di 185,09 ha (equivalenti a circa 1,85\u00a0km\u00b2).\nAltri comuni limitrofi sono \u00da\u0161ovice, Mari\u00e1nsk\u00e9 L\u00e1zn\u011b ed H\u00f6rgassing ad ovest, Z\u00e1vi\u0161\u00edn, R\u00e1jov e \u010c\u00edhan\u00e1 a nord, Slu\u017eet\u00edn ed Horn\u00ed Kramol\u00ed ad est e Vlkovice, Stanovi\u0161t\u011b, Ovesn\u00e9 Kladruby, Milhostov, Martinov, Chot\u011bnov, Vyso\u010dany, Holub\u00edn, Doln\u00ed Kramol\u00edn, P\u00edstov e V\u00fd\u0161kovice a sud."}
{"id": "2964028", "revid": "640277", "url": "https://it.wikipedia.org/wiki?curid=2964028", "title": "Jornal do Brasil", "text": "Il Jornal do Brasil (JB) \u00e8 un quotidiano brasiliano in lingua portoghese.\nStoria.\nIl Jornal do Brasil, fondato nel 1891 da Rodolfo Epif\u00e2nio de Sousa Dantas, personaggio legato ad ambienti filo-imperiali; il giornale \u00e8 dunque tra i pi\u00f9 antichi quotidiani del Brasile. \nI primi proprietari del Jornal do Brasil furono i conti Pereira Carneiro. Giornale conservatore per quasi un decennio, negli anni cinquanta assunse le caratteristiche di un quotidiano politico di centro sinistra.\nNel 1960 un colpo di stato impone la chiusura di tutti i giornali di orientamento di sinistra, tra cui anche il Jornal do Brasil. Il quel periodo il JB scriveva le sue pagine di opposizione al regime attraverso le pagine di giornali europei, come El Pa\u00eds, Le Figaro, The Guardian e l'Unit\u00e0.\nIl 31 agosto 2010, il Jornal ha chiuso l'edizione cartacea, proseguendo la pubblicazione solo come giornale online.\nRussia Hoje.\nCon il Jornal do Brasil troviamo in allegato il quotidiano Russia Hoje, edizione settimanale di Rossiyskaya Gazeta, pubblicata in collaborazione con la Gazzetta dal Brasile in Lingua portoghese, con ampie pagine dedicate alle notizie economiche, politiche, della Russia."}
{"id": "2964029", "revid": "76963", "url": "https://it.wikipedia.org/wiki?curid=2964029", "title": "Dante Palladino", "text": "Biografia.\nAttore di teatro recita nel 2008 nella fiction \"Crimini bianchi\" con la regia di Alberto Ferrari. Nel 2008 recita nella ottava serie di \"Distretto di Polizia\" con la regia di Alessandro Capone.\nAll'attivit\u00e0 di attore affianca quella dello sceneggiatore e ha collaborato per la produzione di fiction come \"Crimini bianchi\" e \"Distretto di Polizia\". \u00c8 stato inoltre uno dei produttori del film del 1994 \"Vukovar, jedna prica\" con la regia di Boro Draskovic. \" La mia Generazione\" con la regia di Wilma Labate. Nonch\u00e9 il primo sceneggiatore della famosa soap \" Un posto al sole (soap opera) \" . Capo sceneggiatore di elle soap\" Cuori Rubati \" Rai 2 2001-2002, \"Vivere\" , 2003-2005. Studia sceneggiatura e produzione a New York (School of media Arts) e Londra (Master alla City University)"}
{"id": "2964031", "revid": "92723", "url": "https://it.wikipedia.org/wiki?curid=2964031", "title": "Arcidiocesi di Ernakulam-Angamaly", "text": ""}
{"id": "2964042", "revid": "124591322", "url": "https://it.wikipedia.org/wiki?curid=2964042", "title": "Oro alla Patria", "text": "Oro alla Patria fu una manifestazione a carattere nazionale organizzata dal regime fascista, avvenuta il 18 dicembre 1935, durante la quale gli italiani furono chiamati a donare il proprio oro alla Patria.\nLe sanzioni.\nIl 3 ottobre 1935 il Regno d'Italia, dopo l'Incidente di Ual Ual, attacc\u00f2 e invase l'Etiopia. Il 6 ottobre la Societ\u00e0 delle Nazioni condann\u00f2 ufficialmente l'attacco italiano e, quattro giorni dopo, l'Assemblea istitu\u00ec un comitato di diciotto membri incaricati di studiare le misure da prendersi contro l'Italia. Il 3 novembre furono approvate le sanzioni discusse dal comitato, con entrata in vigore prevista per il 18 dello stesso mese.\nLe sanzioni non furono efficaci, in quanto molti Paesi non facevano parte della Societ\u00e0 e numerosi membri (compresi alcuni dei maggiori) non tennero rigidamente conto delle disposizioni. Le sanzioni vietavano l'esportazione all'estero di prodotti italiani e proibivano all'Italia di importare materiali utili per uso bellico, ma non riguardavano materie di vitale importanza, come il petrolio e il carbone, di cui l'Italia non disponeva.\nGran Bretagna e Francia argomentarono che la mancata fornitura di petrolio all'Italia poteva essere facilmente aggirata ottenendo rifornimenti dagli Stati Uniti d'America e dalla Germania nazista, che non erano membri della Societ\u00e0.\nGli Stati Uniti, infatti, pur condannando l'attacco italiano, ritenevano inappropriato che le sanzioni fossero state votate da nazioni con imperi coloniali come Francia e Gran Bretagna.\nLa \"Giornata della fede\".\nLa deliberazione delle pur blande sanzioni fece esplodere il risentimento dei cittadini italiani contro la Societ\u00e0 delle Nazioni, provocando la mobilitazione interna: ebbe allora inizio la raccolta dei metalli utili alla causa bellica. L'Italia diede il via alla campagna \"Oro alla Patria\" e, un mese dopo la deliberazione della Societ\u00e0 delle Nazioni, il 18 dicembre, fu proclamata la \"Giornata della fede\", giorno in cui gli italiani diedero vita a una grande e spontanea mobilitazione, per donare le proprie fedi nuziali e sostenere i costi della guerra.\nLa cerimonia principale si svolse all'Altare della Patria a Roma. La prima a donare la propria fede, unitamente a quella del marito, fu la regina Elena. A essa segu\u00ec Rachele Mussolini, insieme con numerose popolane di Roma. La moglie di Mussolini ricord\u00f2 nelle sue memorie di aver inoltre donato mezzo chilo d'oro e due quintali e mezzo d'argento, frutto dei doni ricevuti dal marito. Nella sola Roma furono raccolti pi\u00f9 di 250.000 anelli, a Milano furono circa 180.000.\nMolti personaggi autorevoli del tempo, anche fra chi non appoggiava il regime, descrivono la cerimonia come la massima espressione patriottica italiana di massa di tutti i tempi; non mancarono i donatori illustri: dai reali (la regina Elena don\u00f2 la propria fede, il re dei lingotti d'oro e il principe Umberto il Collare dell'Annunziata), a Guglielmo Marconi (la fede e la medaglia da senatore), a Luigi Pirandello (la medaglia del Premio Nobel), a Gabriele D'Annunzio (la fede e una cassa d'oro). Luigi Albertini e Benedetto Croce donarono le medagliette da senatori. Anche le gerarchie ecclesiastiche invitarono il clero a prendere parte alla campagna. Il Vado offr\u00ec la prima Coppa Italia, che and\u00f2 cos\u00ec distrutta.\nSpicc\u00f2 fra i dissidenti di questa iniziativa fascista il principe Filippo Andrea VI Doria Pamphilj, da sempre critico sul regime e che diventer\u00e0 primo sindaco di Roma dopo la liberazione, e la sua consorte, la principessa Gesine Doria Pamphilj. La regina Elena invit\u00f2 la principessa Gesine (di origine scozzese) ad accompagnarla per consegnare la fede, invito seccamente rifiutato dalla principessa. Per ripicca fu sostituito il nome di una delle strade che costeggia il Palazzo Doria Pamphilj a Roma, da \u2018Vicolo Doria\u2019 in \u2018Via della Fede\u2019. Dopo la Liberazione fu ripristinato il nome originale del vicolo.\nA coloro che donarono la propria fede d'oro venne data in cambio una fede di ferro che portava stampigliata la dicitura: \"ORO ALLA PATRIA - 18 NOV.XIV\".\nFurono raccolte complessivamente 37 tonnellate d'oro e 115 d'argento, che furono inviate alla Zecca dello Stato come patrimonio nazionale."}
{"id": "2964046", "revid": "250538", "url": "https://it.wikipedia.org/wiki?curid=2964046", "title": "Villa duchessa di Galliera", "text": ""}
{"id": "2964049", "revid": "767487", "url": "https://it.wikipedia.org/wiki?curid=2964049", "title": "Virginia Slims of Washington 1985", "text": "Il Virginia Slims of Washington 1985 \u00e8 stato un torneo di tennis giocato sul sintetico indoor. \u00c8 stata la 14\u00aa edizione del torneo, che fa parte del Virginia Slims World Championship Series 1985. Si \u00e8 giocato a Washington negli USA dal 7 al 14 gennaio 1985.\nCampionesse.\nSingolare.\n Martina Navr\u00e1tilov\u00e1 ha battuto in finale Manuela Maleeva 6\u20133, 6\u20132\nDoppio.\n Gigi Fern\u00e1ndez / Martina Navr\u00e1tilov\u00e1 hanno battuto in finale Claudia Kohde Kilsch / Helena Sukov\u00e1 6\u20133, 3\u20136 6\u20133"}
{"id": "2964051", "revid": "124253935", "url": "https://it.wikipedia.org/wiki?curid=2964051", "title": "Busti del Pincio", "text": "I busti del Pincio sono disposti lungo i viali del colle stesso. Al Pincio vi sono 229 busti.\nQuesti busti risalgono a una tradizione rinascimentale italiana ed effigiano delle personalit\u00e0 celebri che tra la fine del XVIII secolo e il XIX secolo che nel XVII secolo erano solamente una decorazione abituale, in seguito divennero dei piccoli monumenti in onore di personaggi famosi tra cui artisti, letterati e scienziati, sono caratterizzati secondo una moda europea che si sviluppa specialmente in Italia. La scelta dei personaggi \u00e8 dovuta a uno scopo decorativo, pedagogico e celebrativo, ma allo stesso tempo connessa al periodo storico del periodo di realizzazione e quindi di divulgare dei valori patriottico risorgimentali tramite dei modelli di esempio.\nStoria.\nL'idea di collocare busti di personaggi meritevoli nei viali del Pincio risale al periodo della Repubblica Romana, il 28 maggio 1849 il Triumvirato stanzi\u00f2 infatti un fondo di 10.000 lire per la creazione di alcuni busti in marmo di personaggi famosi della storia d'Italia.\nNe vennero scolpiti 52, che finirono tuttavia nei magazzini comunali per essere rispolverati solo nel 1851, quando Pio IX, impegnatosi in una serie di lavori di rinnovamento urbanistico istitu\u00ec (2 giugno 1851) una commissione per la collocazione di questi busti. \nVennero scelti come siti di locazione adatti il Pincio e la Casina Valadier.\nAlcuni busti furono scartati in quanto considerati contrari al potere temporale del pontefice e nel 1857 il conte Luigi Antonelli decise che questi ultimi avrebbero dovuto essere cambiati in \"aspetto e denominazione\". Girolamo Savonarola, Gaio Sempronio Gracco, Pietro Colletta, Giacomo Leopardi, Niccol\u00f2 Machiavelli, Giovanni dalle Bande Nere e Vittorio Alfieri diventarono quindi, rispettivamente, Guido d'Arezzo, Vitruvio, Plinio il Vecchio, Zeusi, Archimede, Lorenzo il Magnifico e Vincenzo Monti. Vennero invece completamente scartati Arnaldo da Brescia, Giovanni da Procida e .\nNel 1870 il comune di Roma divenne l'unico responsabile dei busti. Dal 1883 si decise che dovevano essere ritratti solamente personaggi morti almeno da 25 anni.\nIl numero dei busti aument\u00f2 comunque nel tempo, e alla fine degli anni sessanta i busti erano 228, al 1\u00ba gennaio 2012\u00a0229 e sono periodicamente afflitti da atti di vandalismo che ne attaccano preferibilmente i nasi, arrivando, in alcuni casi alla decapitazione completa. Gli atti vandalici, tra cui le scritte da parte di ignoti, sono stati appurati fin dal lontano 1863, e, nonostante i busti siano in massima parte copie, costituiscono un danno economico abbastanza importante.\nLe donne ritenute meritevoli di un busto sono solo tre: Vittoria Colonna, santa Caterina da Siena e Grazia Deledda.\nUno dei busti del Pincio ha una storia particolare: nel 1860 fu collocata al Pincio, vicino alla Casina Valadier, la \"mira\" dell'Osservatorio astronomico del Collegio Romano per la determinazione del meridiano di Roma, su richiesta del suo direttore, l'astronomo gesuita Angelo Secchi. Era, in origine, una semplice scacchiera di legno poi ricostruita in marmo ed incastonata in una colonna con un foro che permetteva di illuminarla di notte. Nel 1878, alla morte del Secchi, il suo busto venne piazzato sulla colonna e circondato da un piccolo giardino. Danneggiato nel 1960, fu ripristinato nel 2001 e fornisce ancora la mira (anche se non serve pi\u00f9).\nLa disposizione dei busti lungo i viali \u00e8 del tutto casuale e non segue un filo logico, eccezion fatta per un gruppo di erme realizzate nel 1918 in onore dei caduti nella prima guerra mondiale e disposti lungo la piazza dei Martiri.\nLista dei busti principali.\nI busti del Pincio sono, tra quelli degni di nota:"}
{"id": "2964060", "revid": "1305772", "url": "https://it.wikipedia.org/wiki?curid=2964060", "title": "Z\u00e1vi\u0161\u00edn (Z\u00e1dub-Z\u00e1vi\u0161\u00edn)", "text": "Z\u00e1dub (in tedesco \"Abaschin\") \u00e8 una frazione di Z\u00e1dub-Z\u00e1vi\u0161\u00edn, comune ceco del distretto di Cheb, nella regione di Karlovy Vary.\nGeografia fisica.\nIl villaggio si trova a nord di Z\u00e1dub-Z\u00e1vi\u0161\u00edn e per esso passa la strada II/230. Vi sono state registrate 46 abitazioni, nelle quali vivono 93 persone.\nIl villaggio ricopre una superficie di 225,98 ha (equivalenti a circa 2,26\u00a0km\u00b2).\nAltri comuni limitrofi sono Mari\u00e1nsk\u00e9 L\u00e1zn\u011b ed H\u00f6rgassing ad ovest, S\u00edtiny a nord, R\u00e1jov, Slu\u017eet\u00edn, Horn\u00ed Kramol\u00ed e \u010c\u00edhan\u00e1 ad est e Z\u00e1dub, Vlkovice, Stanovi\u0161t\u011b, Ovesn\u00e9 Kladruby, Milhostov, Martinov, Chot\u011bnov, Vyso\u010dany, Holub\u00edn, Doln\u00ed Kramol\u00edn e P\u00edstov a sud."}
{"id": "2964061", "revid": "767487", "url": "https://it.wikipedia.org/wiki?curid=2964061", "title": "Virginia Slims of Denver 1985", "text": "Il Virginia Slims of Denver 1985 \u00e8 stato un torneo di tennis giocato sul sintetico indoor.\n\u00c8 stata la 6\u00aa edizione del torneo, che fa parte del Virginia Slims World Championship Series 1985.\nSi \u00e8 giocato a Denver negli USA dal 14 al 20 gennaio 1985.\nCampionesse.\nSingolare.\n Peanut Louie-Harper ha battuto in finale Zina Garrison 6\u20134, 4\u20136, 6\u20134\nDoppio.\n Mary Lou Daniels / Robin White hanno battuto in finale Leslie Allen / Sharon Walsh 1\u20136, 6\u20134 7\u20135"}
{"id": "2964062", "revid": "1305772", "url": "https://it.wikipedia.org/wiki?curid=2964062", "title": "Greenfield Festival", "text": "Il Greenfield Festival \u00e8 un festival musicale svizzero che dal 2005 si tiene ogni anno, nella citt\u00e0 di Interlaken; solitamente i palchi sono calcati da gruppi che suonano musica rock, punk e metal.\nEdizioni.\n2005.\nLine-up\nLe esibizioni di Nine Inch Nails e Queens of the Stone Age sono state cancellate a causa del cattivo tempo.\n2006.\nLine-up: \n2007.\nLine-up:\n2008.\nLine-up:\n2009.\nLine-up:\n2010.\nLine-Up: \n2011.\nNumero di spettatori: 25.880\nLine-Up: "}
{"id": "2964063", "revid": "438678", "url": "https://it.wikipedia.org/wiki?curid=2964063", "title": "Abaschin", "text": ""}
{"id": "2964068", "revid": "367445", "url": "https://it.wikipedia.org/wiki?curid=2964068", "title": "Marianna De Rossi", "text": "Biografia.\nNata a Roma, comincia a recitare nel 2006 nella soap opera \"Sottocasa\". Nel 2009 recita nella fiction \"Terapia d'urgenza\" e sempre nel 2009 recita nella serie televisiva \"Distretto di Polizia 9\" con la regia di Alberto Ferrari.\nAl cinema recita nel film \"Il compleanno\" con la regia di Marco Filiberti."}
{"id": "2964073", "revid": "110157", "url": "https://it.wikipedia.org/wiki?curid=2964073", "title": "Virginia Slims of Denver", "text": "Il Virginia Slims of Denver \u00e8 stato un torneo femminile di tennis giocato dal 1972 al 1991. Si \u00e8 disputato a Denver negli USA su campi in cemento indoor dal 1972 al 1984 e sul sintetico indoor dal 1985 al 1991."}
{"id": "2964077", "revid": "599013", "url": "https://it.wikipedia.org/wiki?curid=2964077", "title": "V\u00fd\u0161kovice", "text": "Il toponimo V\u00fd\u0161kovice pu\u00f2 riferirsi a diverse localit\u00e0 della Repubblica Ceca:"}
{"id": "2964078", "revid": "479590", "url": "https://it.wikipedia.org/wiki?curid=2964078", "title": "Distribuzione di Fisher-Tippet", "text": ""}
{"id": "2964079", "revid": "767487", "url": "https://it.wikipedia.org/wiki?curid=2964079", "title": "Virginia Slims of Florida 1985", "text": "Il Virginia Slims of Florida 1985 \u00e8 stato un torneo di tennis giocato sul cemento. \u00c8 stata la 7\u00aa edizione del torneo, che fa del Virginia Slims World Championship Series 1985. Si \u00e8 giocato a Key Biscayne negli USA dal 21 al 27 gennaio 1985.\nCampionesse.\nSingolare.\n Chris Evert ha battuto in finale Martina Navr\u00e1tilov\u00e1 6\u20132, 6\u20134\nDoppio.\n Kathy Jordan / Elizabeth Smylie hanno battuto in finale Svetlana \u010cerneva / Larisa Neiland 6\u20134 7\u20136"}
{"id": "2964081", "revid": "599013", "url": "https://it.wikipedia.org/wiki?curid=2964081", "title": "Societ\u00e0 dei missionari di San Francesco Saverio", "text": "La Societ\u00e0 dei missionari di San Francesco Saverio, o del Pilar (in latino \"Societas Missionariorum S. Francisci Xaverii\"; in inglese \"Society of the Missionaries of St. Francis Xavier\" o \"Society of Pilar\"), \u00e8 una societ\u00e0 clericale di vita apostolica di diritto pontificio; i membri della compagnia pospongono al loro nome la sigla S.F.X.\nStoria.\nLa congregazione sorse all'epoca della soppressione degli ordini religiosi in Portogallo: per continuare l'opera di evangelizzazione nelle regioni indiane, nel 1882 il sacerdote Jos\u00e9 Bento Martins (1859-1931) si offr\u00ec a Antonio Sebasti\u00e3o Valente, arcivescovo di Goa, che lo invi\u00f2 come missionario a Agonda, un villaggio di pescatori nei pressi di Canacona. A Martins si unirono altri tre compagni e insieme riuscirono a organizzare nel villaggio una fiorente comunit\u00e0 cristiana.\nIl 20 settembre 1887 Martins e i compagni emisero la loro professione nelle mani del patriarca delle Indie Orientali, impegnandosi a servire nelle missioni per un quinquennio. Nel 1890 venne loro affidato l'ex convento cappuccino di Goa, dedicato a Nostra Signora del Pilar, alla quale venne anche intitolata la societ\u00e0.\nNel 1931 alcuni alunni del seminario di Rachol, dopo avere assistito all'ostensione del corpo di san Francesco Saverio, decisero di impegnarsi nel lavoro missionario e si offrirono al patriarca, che li indirizz\u00f2 a Rem\u00e9dios do Ros\u00e1rio Gomes, ultimo membro superstite della Societ\u00e0 di Nostra Signora del Pilar. Il 2 luglio 1939 la compagnia ebbe un nuovo inizio e l'8 settembre 1940 i membri emisero i voti privati di povert\u00e0, obbedienza e castit\u00e0: le nuove costituzioni della societ\u00e0, modellate su quelle del Pontificio istituto missioni estere, vennero approvate il 24 giugno 1946.\nNel 1962 la Santa Sede affid\u00f2 alla societ\u00e0 la missione nelle isole Andamane e Nicobare (l'attuale diocesi di Port Blair).\nLa societ\u00e0 ha ricevuto l'approvazione della Santa Sede il 30 settembre 2010.\nAttivit\u00e0 e diffusione.\nI membri della societ\u00e0 si dedicano all'apostolato missionario.\nOltre che in India, la societ\u00e0 \u00e8 presente in Germania, Italia, Nepal, Regno Unito e Stati Uniti d'America; la sede generalizia \u00e8 a Goa.\nAlla fine del 2011 la societ\u00e0 contava 98 case e 782 membri, 335 dei quali sacerdoti."}
{"id": "2964083", "revid": "767487", "url": "https://it.wikipedia.org/wiki?curid=2964083", "title": "WTA Marco Island 1985", "text": "Il WTA Marco Island 1985 \u00e8 stato un torneo di tennis giocato sul sintetico indoor. \u00c8 stata la 3\u00aa edizione del torneo, che fa del Virginia Slims World Championship Series 1985. Si \u00e8 giocato a Marco Island negli USA dal 28 gennaio al 3 febbraio 1985.\nCampionesse.\nSingolare.\n Bonnie Gadusek ha battuto in finale Pam Casale-Telford 6\u20133, 6\u20134\nDoppio.\n Kathy Jordan / Elizabeth Smylie hanno battuto in finale Camille Benjamin / Bonnie Gadusek 6\u20133, 6\u20133"}
{"id": "2964084", "revid": "1305772", "url": "https://it.wikipedia.org/wiki?curid=2964084", "title": "Hamdan", "text": "Hamdan () \u00e8 un nome proprio di origini arabe. Tra i pi\u00f9 illustri Hamdan ci sono i seguenti individui e famiglie:\nSceicco Hamdan (\"Sheikh Hamdan\") pu\u00f2 riferirsi a:"}
{"id": "2964089", "revid": "767487", "url": "https://it.wikipedia.org/wiki?curid=2964089", "title": "Virginia Slims of California 1985", "text": "Il Virginia Slims of California 1985 \u00e8 stato un torneo di tennis giocato sul sintetico indoor. \u00c8 stata la 15\u00aa edizione del torneo, che fa parte del Virginia Slims World Championship Series 1985. Si \u00e8 giocato a Oakland negli Stati Uniti, dal 18 al 25 febbraio 1985.\nCampionesse.\nSingolare.\n Hana Mandl\u00edkov\u00e1 ha battuto in finale Chris Evert 6\u20132, 6\u20134\nDoppio.\n Hana Mandl\u00edkov\u00e1 / Wendy Turnbull hanno battuto in finale Rosalyn Fairbank / Candy Reynolds 4\u20136, 7\u20135 6\u20131"}
{"id": "2964091", "revid": "767487", "url": "https://it.wikipedia.org/wiki?curid=2964091", "title": "Virginia Slims of Pennsylvania 1985", "text": "Il Virginia Slims of Pennsylvania 1985 \u00e8 stato un torneo di tennis giocato sul sintetico indoor. \u00c8 stata la 6\u00aa edizione del torneo, che fa parte del Virginia Slims World Championship Series 1985. Si \u00e8 giocato a Hershey, Philadelphia negli Stati Uniti, dal 25 febbraio al 3 marzo 1985.\nCampionesse.\nSingolare.\n Robin White ha battuto in finale Anne Minter 6\u20137, 6\u20132, 6\u20132\nDoppio.\n Mary Lou Daniels / Robin White hanno battuto in finale Lea Antonoplis / Wendy White 6\u20134, 7\u20136"}
{"id": "2964095", "revid": "2730", "url": "https://it.wikipedia.org/wiki?curid=2964095", "title": "Virginia Slims of Pennsylvania", "text": "Il Virginia Slims of Pennsylvania \u00e8 stato un torneo femminile di tennis giocato dal 1983 al 1986. Si \u00e8 disputato a Hershey negli USA su campi in sintetico indoor."}
{"id": "2964102", "revid": "767487", "url": "https://it.wikipedia.org/wiki?curid=2964102", "title": "Virginia Slims of Dallas 1985", "text": "Il Virginia Slims of Dallas 1985 \u00e8 stato un torneo di tennis giocato sul sintetico indoor. \u00c8 stata la 14\u00aa edizione del torneo, che fa parte del Virginia Slims World Championship Series 1985. Si \u00e8 giocato a Dallas negli USA dall'11 al 17 marzo 1985.\nCampionesse.\nSingolare.\n Martina Navr\u00e1tilov\u00e1 ha battuto in finale Chris Evert 6\u20133, 6\u20134\nDoppio.\n Barbara Potter / Sharon Walsh hanno battuto in finale Marcella Mesker / Pascale Paradis 5\u20137, 6\u20134, 7\u20136"}
{"id": "2964104", "revid": "1855146", "url": "https://it.wikipedia.org/wiki?curid=2964104", "title": "Lista degli Archivi di Stato italiani", "text": "Gli archivi di Stato in Italia sono 100, tutti collocati nel rispettivo capoluogo di altrettante delle 107 province italiane.\nA questi si aggiungono 35 sezioni di archivi di Stato in possesso di un patrimonio documentario importante e non trasferito presso la sede dell'archivio di Stato da cui dipendono. Secondo il principio della \"pertinenza territoriale\", infatti, sarebbe sconsiderato trasferire altrove tali archivi, poich\u00e9 sono strettamente legati al territorio in cui hanno sede.\nDi seguito si riporta l'elenco di tutti gli Archivi di Stato italiani e delle loro sezioni."}
{"id": "2964106", "revid": "767487", "url": "https://it.wikipedia.org/wiki?curid=2964106", "title": "Virginia Slims of Central New York 1985", "text": "Il Virginia Slims of Central New York 1985 \u00e8 stato un torneo di tennis giocato sul cemento. \n\u00c8 stata la 6\u00aa edizione del torneo, che fa parte del Virginia Slims World Championship Series 1985. \nSi \u00e8 giocato a Monticello, New York negli USA dal 19 al 25 aprile 1985.\nCampionesse.\nSingolare.\n Barbara Potter ha battuto in finale Helen Kelesi 4\u20136, 6\u20133, 6\u20132\nDoppio.\n Mercedes Paz / Gabriela Sabatini hanno battuto in finale Andrea Hol\u00edkov\u00e1 / Kate\u0159ina Skronsk\u00e1 5\u20137, 6\u20134, 6\u20133"}
{"id": "2964112", "revid": "290948", "url": "https://it.wikipedia.org/wiki?curid=2964112", "title": "Articolazioni della mano", "text": "I complessi movimenti permessi alla mano sono il risultato del succedersi ravvicinato, in senso prossimo distale, di pi\u00f9 articolazioni mobili che, instaurandosi tra le ossa che compongono la mano stessa, permettono di distinguerne pi\u00f9 segmenti. Si contano nella mano 27 ossa in tutto, divise tra ossa del carpo (8), del metacarpo (5) e le falangi delle dita (14). In base al segmento della mano considerato si distinguono:\nArticolazioni del polso e del carpo.\nSono sei distinte cavit\u00e0 articolari che, dal polso al metacarpo, si succedono a breve distanza l'una dall'altra.\nArticolazione radio-ulnare distale.\nL'articolazione radio-ulnare distale \u00e8 un ginglimo laterale che si instaura tra l'incisura ulnare del radio e il capitello dell'ulna e permette i movimenti di pronazione e supinazione sia della mano che dell'avambraccio.\nLa porzione distale della cavit\u00e0 articolare dell'articolazione radio-ulnare distale si dispone parallelamente all'articolazione radio-carpale ed \u00e8 separata da questa dal solo legamento triangolare.\nArticolazione radio-carpale.\n\u00c8 una articolazione condiloidea che si stabilisce tra le ossa della fila prossimale del carpo, che riunite assieme ne formano il condilo, e la cavit\u00e0 glenoide costituita dalla superficie articolare carpale del radio e il legamento triangolare. Anteriormente e posteriormente la capsula articolare origina dal contorno della faccia articolare carpale del radio e dal margine anteriore e posteriore del legamento triangolare per inserirsi al margine anteriore e posteriore delle faccette articolari radiali del navicolare, del semilunare e del piramidale. Lateralmente origina dal processo stiloide del radio e si inserisce al margine laterale della faccetta articolare radiale del navicolare. Medialmente origina dal processo stiloide dell'ulna e si inserisce al margine mediale della faccetta articolare radiale del piramidale. Distalmente la cavit\u00e0 articolare si chiude tramite i legamenti interossei che, tendendosi tra i margini delle faccette articolari radiali delle ossa della fila prossimale del carpo, ne fanno un sol corpo e contribuiscono a separare l'articolazione radio-carpale dall'articolazione mediocarpale.\nArticolazione piso-piramidale.\n\u00c8 un'articolazione artrodia che si stabilisce tra la faccia articolare piso-piramidale del pisiforme e la faccetta articolare piso-piramidale del piramidale. La capsula articolare si tende, dorsalmente al pisiforme, lungo i margini delle due faccette articolari, entrambe di forma circolare.\nArticolazione mediocarpale.\nSebbene venga definita un'unica articolazione, essa comprende pi\u00f9 articolazioni accomunate da un'unica cavit\u00e0 articolare. In particolare distinguiamo:\nAllo stesso modo, nell'articolazione mediocarpale, possiamo individuare pi\u00f9 porzioni della capsula articolare:\nArticolazione carpo-metacarpale mediale.\nSimilmente all'articolazione mediocarpale, l'articolazione carpo-metacarpale \u00e8 formata da pi\u00f9 articolazioni, tutte artrodie, accomunate da un'unica capsula articolare. In particolare distinguiamo:\nAllo stesso modo possiamo individuare pi\u00f9 porzioni della capsula articolare:\nArticolazione carpo-metacarpale laterale.\nA differenza delle articolazioni carpo-metacarpali mediali, \u00e8 un'articolazione a sella e pertanto possiede una maggiore mobilit\u00e0. Si instaura tra la faccetta articolare metacarpale laterale del trapezio e la superficie articolare carpale della base del primo osso metacarpale. La capsula si tende tra il margine palmare, dorsale, mediale e laterale delle faccette articolari del trapezio e della base del primo osso metacarpale. Talvolta l'articolazione pu\u00f2 essere completata anteriormente dalle due ossa sesamoidee comprese nei tendini del muscolo flessore breve del pollice e del muscolo adduttore del pollice.\nLegamenti dell'articolazione del polso e del carpo.\nI legamenti dell'articolazione del polso e del carpo sono una serie di legamenti intrinseci che contribuiscono a rinforzare ciascuna delle capsule articolari che si succedono lungo il polso e il carpo. Fa eccezione la sola articolazione piso-piramidale che non ne possiede.\nLegamenti radio-ulnari.\nI legamenti radio-ulnari sono compresi nell'articolazione radio-ulnare distale. Di rilevanza per l'articolazione del polso \u00e8 il legamento triangolare, che separa l'ulna dalle ossa del carpo e contribuisce a formare nella porzione mediale la cavit\u00e0 articolare radio-carpale.\nLegamento radio-carpale palmare.\nOrigina dal processo stiloide del radio e dal margine anteriore della cavit\u00e0 articolare carpale del radio si inserirsce sulla superficie anteriore del semilunare e della testa del capitato.\nLegamento radio-carpale dorsale.\nOrigina dal processo stiloide del radio e dal margine posteriore della cavit\u00e0 articolare carpale del radio e si inserirsce sulla superficie dorsale dello scafoide, del semilunare e della testa del capitato.\nLegamento radio-carpale collaterale.\nIl legamento collaterale radio-carpale origina dall'apice del processo stiloide del radio si inserisce alla superficie laterale dello scafoide sul tubercolo dello scafoide. Il legamento contribuisce a chiudere lateralmente la cavit\u00e0 articolare radio-carpale.\nLegamento ulno-carpale.\nOrigina dal margine anteriore della faccetta articolare della testa dell'ulna, si inserisce prima al margine anteriore del legamento triangolare e da qui si porta alla superficie anteriore del semilunare e della testa del capitato\nLegamento ulno-carpale collaterale.\nIl legamento collaterale ulno-carpale origina dall'apice del processo stiloide dell'ulna e si inserisce con due distinti fasci alla superficie mediale del pisiforme e del piramidale. Il legamento contribuisce a chiudere medialmente la cavit\u00e0 articolare radio-carpale.\nLegamenti intercarpali prossimali.\nI legamenti intercarpali prossimali si stabiliscono tra le ossa della fila prossimale del carpo e contribuiscono a rafforzare la porzione prossimle della capsula articolare dell'articolazione mediocarpale. Distinguiamo tre tipi di legamenti intercarpali:\nLegamenti mediocarpali.\nI legamenti intercarpali mediocarpali si stabiliscono tra le ossa della fila prossimale e quelle della fila distale del carpo. Questi legamenti contribuiscono a rafforzare la porzione mediocarpale della capsula articolare dell'articolazione mediocarpale. Distinguiamo due tipi di legamenti mediocarpali:\nLegamenti intercarpali distali.\nI legamenti intercarpali distali si stabiliscono tra le ossa della fila distale del carpo e contribuiscono a rafforzare la porzione distale della capsula articolare dell'articolazione mediocarpale. Distinguiamo tre tipi di legamenti intercarpali:\nLegamenti carpo-metacarpali.\nI legamenti carpo-metacarpali si stabiliscono tra ciascuna delle ossa metacarpali e le ossa del carpo che con essa si articolano. Questi legamenti contribuiscono a rafforzare anteriormente la capsula articolare dell'articolazione carpo-metacarpale. Distinguiamo due tipi di legamenti carpo-metacarpali:\nLegamenti intermetacarpali.\nI legamenti intermetacarpali si stabiliscono tra le basi delle ultime quattro ossa metacarpali e contribuiscono a rafforzare la porzione intermetacarpale della capsula articolare dell'articolazione carpo-metacarpale. Distinguiamo tre tipi di legamenti intermetacarpali:\nLegamenti piso-uncinato e piso-metacarpale.\nDalla superficie distale dell'osso pisiforme originano due legamenti estrinseci:\nI due legamenti rappresentano una espansione distale del tendine del muscolo flessore ulnare del carpo, del quale il pisiforme rappresenta un osso sesamoide.\nArticolazioni del metacarpo.\nSono le articolazioni che le ossa metacarpali stabiliscono prossimalmente tra loro e distalmente con le prime falangi.\nArticolazioni intermetacarpali.\nSono presenti tra le ultime quattro ossa metacarpale e si instaurano tra le faccette articolari intermetacarpali della base di ossa metacarpali adiacenti e sono comprese nell'articolazione carpo-metacarpale.\nArticolazioni metacarpo-falangee.\n\u00c8 un'articolazione condiloidea che si instaura tra il condilo della testa di ciascuna delle ossa metacarpali e la cavit\u00e0 glenoidea della relativa prima falange. La cavit\u00e0 glenoide \u00e8 completata sul margine palmare da una fibrocartilagine articolare, detta \"fibrocartilagine glenoidea\". La capsula articolare, originando dai margini della cartilagine articolare del condilo della testa dell'osso metacarpale, si inserisce lungo il margine della cartilagine articolare della cavit\u00e0 glenoidea della prima falange e della fibrocartilagine glenoidea.\nLegamenti dell'articolazione del metacarpo.\nSono i legamenti che connettono le ossa metacarpali tra loro e con le prime falangi.\nLegamento trasverso delle teste delle ossa metacarpali.\nIl legamento trasverso delle teste delle ossa metacarpali \u00e8 un legamento estrinseco nastriforme che, originando dalla superficie palmare della testa del secondo osso metacarpale si porta medialmente inserendosi sulla superficie palmare delle teste delle ultime tre ossa metacarpali.\nLegamenti metacarpo-falangei delle ultime quattro dita.\nI legamenti metacarpo-falangei sono legamenti intrinseci che contribuiscono a rafforzare la capsula articolare dell'articolazione metacarpo-falangea delle ultime quattro ossa metacarpali. Per ognuna di esse distinguiamo tre tipi di legamenti metacarpo-falangei:\nLegamenti metacarpo-falangei del primo dito.\nI legamenti metacarpo-falangei del primo dito sono i legamenti intrinseci che contribuiscono a rafforzare la capsula articolare della prima articolazione metacarpo-falangea. Essi sono simili a quelli delle articolazioni metacarpo-falangei delle ultime quattro dita, distinguendosi per\u00f2 per la presenza nella prima articolazione metacarpo falangea di due ossa sesamoidi, dette \"osso sesamoide mediale\" o \"osso sesamoide ulnare\" e \"osso sesamoide laterale\" o \"osso sesamoide radiale\". Distinguiamo quattro legamenti metacarpo-falangei nel primo dito:\nArticolazioni delle dita.\nSono le articolazioni che connettono tra loro le falangi delle dita e sono per questo dette interfalangee.\nArticolazioni interfalangee.\nUna articolazione interfalangea \u00e8 un ginglimo angolare che connette due falangi e si instaura tra la troclea della testa delle falange pi\u00f9 prossimale e la cavit\u00e0 glenoidea della base della falange pi\u00f9 distale tra le due. La cavit\u00e0 glenoidea della base della falange pi\u00f9 distale \u00e8 completata sul margine palmare da una fibrocartilagine articolare, detta \"fibrocartilagine glenoidea\". La capsula articolare, originando dai margini della troclea della testa della falange pi\u00f9 prossimale, si inserisce al margine della cartilagine articolare della cavit\u00e0 glenoide e della fibrocartilagine glenoidea della base della falange pi\u00f9 distale.\nIn ciascun dito si individuano due articolazioni interfalangee:\nFa eccezione il pollice, nel quale l'unica articolazione interfalangea presente si instaura tra la falange prossimale e la falange distale del pollice.\nLegamenti delle articolazioni delle dita.\nSono legamenti che connettono tra loro le falangi delle dita e sono per questo dette interfalangei.\nLegamenti interfalangei.\nI legamenti interfalangei sono legamenti intrinseci che contribuiscono a rafforzare le capsule articolari delle articolazioni interfalangee. Per ognuna delle articolazioni interfalangee distinguiamo tre tipi di legamenti interfalangee:"}
{"id": "2964114", "revid": "767487", "url": "https://it.wikipedia.org/wiki?curid=2964114", "title": "L'inchiesta dell'ispettore Morgan", "text": "L'inchiesta dell'ispettore Morgan (\"Blind Date\") \u00e8 un film del 1959 diretto da Joseph Losey.\nTrama.\nAd un appuntamento con l'amante Jacqueline, nell'appartamento di lei, il giovane pittore olandese Jan, figlio di minatori nella zona di Eindhoven, lancia distrattamente il soprabito sopra il cadavere della giovane, disteso su di un divano e approssimativamente dissimulato da qualche tendaggio, e dopo aver trovato sul pavimento una mazzetta da 1000 sterline, \u00e8 subito raggiunto da uomini della branca londinese di Scotland Yard, messi sull'avviso da una telefonata giunta dal posto.\nJan viene sottoposto dall'ispettore Morgan ad un lungo e paziente interrogatorio, in cui narra le circostanze della sua conoscenza con Jacqueline: dal primo colloquio in una galleria d'arte, sino ai pi\u00f9 intimi, ma anche burrascosi, incontri avvenuti nel suo piccolo atelier-domicilio. La perizia medica ha appurato che il decesso \u00e8 avvenuto a causa di uno shock; non certo un crimine cos\u00ec grave da richiedere la contemporanea presenza di due alti funzionari. Eppure oltre ad essere stato affiancato dall'ambizioso Westover, l'ispettore Morgan \u00e8 stato blandito, anche con promesse di rapida promozione, dal \"grande capo\" affinch\u00e9 risolva senza troppo rumore il caso, naturalmente indirizzando le indagini sul malcapitato artista. Si vorrebbe lasciar fuori dalle indagini sir Fenton, astro nascente del Foreign Office britannico, i cui rapporti con la ballerina sono comprovati da diversi assegni spiccati in suo favore.\nMorgan decide allora di farsi accompagnare da Jan (col quale, la comune estrazione proletaria, \u00e8 venuta a creare un'istintiva intesa) all'aeroporto dove il diplomatico \u00e8 di ritorno da una missione in Germania. Sul luogo, il pittore riconosce in lady Fenton la sua Jacqueline, di cui, pure, aveva creduto di vedere il cadavere. Alla centrale, la donna, dopo aver protestato di non conoscere assolutamente Jan, in un soprassalto di tenerezza per le ingenue dichiarazioni d'amore del giovane si tradir\u00e0 ammettendo i suoi intrighi per togliere di mezzo la sua rivale.\nCritica.\n\"Jan esce dalla stazione di polizia da uomo libero con la musica in crescendo, lasciandoci a riflettere come potrebbe essere un film di Losey con una buona sceneggiatura.\" Con questa quasi stroncatura, si esprimeva il biografo di Joseph Losey, a proposito della sceneggiatura di \"Blind Date\", dovuta soprattutto a Ben Barzman, compagno di strada del regista dai tempi di \"Imbarco a mezzanotte\", come Losey allievo di Bertold Brecht e come lui vittima della \"lista nera\" della HCUA. Tuttavia, a dispetto di una sceneggiatura \" artefatta al limite dell'incoerenza \" (Jan, sconvolto, riconosce il cadavere di una sconosciuta come quello della sua amica; l'intrigo di lady Fenton \u00e8 evidentemente approssimativo come pure l'ingenuit\u00e0 con cui la donna lo tradisce), il film ebbe un notevole successo in Inghilterra, tanto che la Paramount se ne assicur\u00f2 i diritti internazionali, senza rendersi conto che l'odore di comunismo di regista e sceneggiatore ne avrebbero impedito la distribuzione negli USA. Il film fu comunque bene accolto in Francia e, dopo i cattivi risultati commerciali di \"L'alibi dell'ultima ora\" e \"La zingara rossa\" contribu\u00ec al riscatto di Losey in Europa.\nL'eccezionale affiatamento tra il regista e Stanley Baker, l'interpretazione di Hardy Kr\u00fcger, attore tedesco molto noto all'epoca e la cui presenza era stata di grosso aiuto nel raccogliere i finanziamenti del film, l'economia degli spazi di Losey in funzione dei suoi attori, furono tutti elementi di questo successo. Ma, soprattutto, \"L'inchiesta dell'ispettore Morgan\" ebbe il merito di denunciare corruzione e \"cecit\u00e0 istituzionale\" della legge in Inghilterra, anni dopo che negli USA il tema era stato abbondantemente sviscerato nel cinema.\nPer quanto in modo pi\u00f9 rozzo che in seguito, il film anticipa alcuni elementi portanti della successiva produzione di Losey: in particolare la fluidit\u00e0 nell'affrontare la dimensione temporale (uso insistito del flashback, ulteriormente sviluppato in \"Messaggero d'amore\")."}
{"id": "2964116", "revid": "287204", "url": "https://it.wikipedia.org/wiki?curid=2964116", "title": "Virginia Slims of Central New York", "text": "Il Virginia Slims of Central New York \u00e8 stato un torneo femminile di tennis giocato dal 1971 al 1991. Si \u00e8 disputato a New York negli USA su campi in sintetico indoor. Nel 1973 ha assunto il nome di Lady Gotham Tournament perch\u00e9 non appartenente al \"Virginia Slims Tour\"."}
{"id": "2964123", "revid": "599013", "url": "https://it.wikipedia.org/wiki?curid=2964123", "title": "Weenix", "text": "Weenix \u00e8 un cognome olandese. Pu\u00f2 riferirsi a:"}
{"id": "2964125", "revid": "110157", "url": "https://it.wikipedia.org/wiki?curid=2964125", "title": "Guardian's Crusade", "text": "Guardian's Crusade, conosciuto in Giappone come , \u00e8 un videogioco sviluppato e pubblicato da Tamsoft per PlayStation nel 1998, mentre per il mercato nordamericano ed europeo fu commercializzato nel 1999 da Activision. Il gameplay \u00e8 quello di un videogioco di ruolo a turni, con incontri non casuali.\nTrama.\nTutto inizia un giorno quando Orlando e Nehani, la sua fata, vengono mandati a Santa Clara per consegnare una lettera al sindaco. Durante il viaggio di ritorno i due protagonisti incontrano uno strano animale, che a primo impatto sembra essere un maiale; dopo l'incontro, dal cielo scende del fumo bianco e un misterioso uomo dice a Orlando e Nehani che questo cucciolo deve essere portato da sua madre alla Torre Divina. Cos\u00ec incomincia l'avventura dei tre amici. \nDurante questo lungo viaggio il gruppo deve combattere molti mostri, i principali sono Karmine, capo della setta di Artema, e Xizan, antico mostro gi\u00e0 sconfitto da un leggendario guerriero di nome Darwin. Durante le varie avventure il gruppo viene aiutato da Kalkanor e Ramal con Gwinladin (che in seguito si riveler\u00e0 l'aiutante di Karmine, infiltrato per rubare le pietre magiche per risvegliare Xizan) e da Darkbeat con sua sorella Ibkee che da piccola fu trasformata da Karmine in un mostro e solo uccidendolo torner\u00e0 normale.\nModalit\u00e0 di gioco.\nIl gioco \u00e8 realizzato da un sistema che permette ai giocatori di scegliere se impegnarsi in battaglie o girare liberamente per il mondo. In ogni momento del gioco viene sfruttato lo stesso motore grafico, che riproduce il sopramondo e le citt\u00e0, anche durante l'azione del volo. I nemici sul sopramondo e nei sotterranei vengono rappresentati da tre tipi diversi di fantasmi, che vagano nel paesaggio e danno la caccia al giocatore. Il diverso aspetto dei fantasmi dipende dal loro livello rispetto a quello del protagonista:\nI fantasmi dagli occhi blu scappano dal giocatore, a differenza degli altri che lo inseguono. I combattimenti con questi ultimi si possono anche evitare, in genere rifugiandosi in una citt\u00e0, all'inizio della quale essi smettono di inseguire, oppure aggirando un albero, un sasso, o qualsiasi altro ostacolo, in modo da bloccarli vicino all'oggetto in questione.\nGiocattoli animati.\nNella citt\u00e0 di Kell, a Orlando vengono donati alcuni giocattoli animati, veri e propri giocattoli a molla che combattono fianco a fianco con il gruppo durante le battaglie. I giocattoli animati sono stati inventati da Zeppetto e sono sparsi in tutto il mondo. Orlando durante il suo viaggio ne trover\u00e0 moltissimi. Ogni giocattolo animato ha un potere o un'abilit\u00e0 che usa durante la battaglia, e anche fuori per alcuni.\nCi sono diversi tipi di giocattoli animati:\nLe diverse versioni.\nMolte differenze si verificano tra la versione giapponese e quella nordamericana del gioco, principalmente nelle intro e schermate dei titoli, tra cui musica diversa per il video di apertura. Una rimozione rilevante \u00e8 quella di un giocattolo animato chiamato \"Rust Bucket\". Questi cambiamenti non sono presenti nella versione europea."}
{"id": "2964129", "revid": "767487", "url": "https://it.wikipedia.org/wiki?curid=2964129", "title": "Virginia Slims of Utah 1985", "text": "Il Virginia Slims of Utah 1985 \u00e8 stato un torneo di tennis giocato sul sintetico indoor. \u00c8 stata la 4\u00aa edizione del torneo, che fa parte del Virginia Slims World Championship Series 1985. Si \u00e8 giocato a Salt Lake City negli USA dal 9 al 15 settembre 1985.\nCampionesse.\nSingolare.\n Stephanie Rehe ha battuto in finale Camille Benjamin 6\u20132, 6\u20134\nDoppio.\n Svetlana \u010cerneva / Larisa Neiland hanno battuto in finale Rosalyn Fairbank / Beverly Mould 7\u20135, 6\u20132"}
{"id": "2964132", "revid": "107831", "url": "https://it.wikipedia.org/wiki?curid=2964132", "title": "Porsche Tennis Grand Prix 1985", "text": "Il Porsche Tennis Grand Prix 1985 \u00e8 stato un torneo femminile di tennis giocato sul cemento indoor. \n\u00c8 stata l'8\u00aa edizione del Porsche Tennis Grand Prix, che fa del Virginia Slims World Championship Series 1985.\nSi \u00e8 giocato a Filderstadt in Germania, dal 14 al 20 ottobre 1985.\nCampionesse.\nSingolare.\n Pam Shriver ha battuto in finale Catarina Lindqvist 6\u20131, 7\u20135\nDoppio.\n Hana Mandl\u00edkov\u00e1 / Pam Shriver hanno battuto in finale Carina Karlsson / Tine Scheuer-Larsen 6\u20132, 6\u20131"}
{"id": "2964134", "revid": "125298233", "url": "https://it.wikipedia.org/wiki?curid=2964134", "title": "Daniele Bonessio", "text": "Alto 201\u00a0cm per 103\u00a0kg di peso, ricopre il ruolo di ala piccola.\nCarriera.\nGioca nelle giovanili della Virtus Roma dove tra le stagioni 2004-2006 collezioner\u00e0 12 presenze e 5 punti. Nella stagione 2006-07 si trasferisce alla Andrea Costa Imola dove ha disputato la migliore stagione della sua carriera con 30 presenze e ben 128 canestri. Bonessio viene poi ceduto un anno alla Aurora Jesi, dove conferma ci\u00f2 che ha fatto vedere di buono in passato, e qui vince la prestigiosa Coppa Italia di Legadue. Nella stagione 2008-09 passa alla Ostuni Basket, dove gioca l'ex capitano della sua attuale squadra, Domenico Morena, e nel 2009 si trasferisce alla squadra siciliana Basket Barcellona e dopo tre anni di alti e bassi, il 30 giugno 2012 si trasferisce a Bari nella societ\u00e0 CUS Bari, dove milita in DNA. La stagione seguente si trasferisce all'Assigeco Casalpusterlengo, partecipando al nuovo campionato di Legadue Silver. A luglio 2014 si trasferisce all'Olimpia Matera. Nell'estate del 2015 passa al Recanati, i marchigiani raggiungono la salvezza dopo i playout. Nel 2016 l'atleta romano firma con l'Eurobasket Roma, fresca di promozione in A2. Nei tre anni a Roma, Bonessio \u00e8 protagonista nelle fila dell'Ebk raggiungendo anche i gradi di capitano. Complice un brutto infortunio ed una lenta ripresa nell'estate del 2019 passa alla Virtus Valmontone in serie B: l'avventura dura un solo anno perch\u00e9 la societ\u00e0 laziale al termine della stagione non si iscrive alla serie B.\nBonessio alterna l'attivit\u00e0 di cestista con quella di allenatore nella societ\u00e0 Citt\u00e0 Futura di Roma."}
{"id": "2964136", "revid": "767487", "url": "https://it.wikipedia.org/wiki?curid=2964136", "title": "Hilversum Trophy 1985", "text": "L'Hilversum Trophy 1985 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del torneo, che fa parte del Virginia Slims World Championship Series 1985. Si \u00e8 giocato ad Hilversum nei Paesi Bassi, dal 4 al 10 novembre 1985.\nCampionesse.\nSingolare.\n Katerina Maleeva ha battuto in finale Carina Karlsson 6\u20133, 6\u20132\nDoppio.\n Marcella Mesker / Catherine Tanvier hanno battuto in finale Sandra Cecchini / Sabrina Gole\u0161 6\u20132, 6\u20132"}
{"id": "2964143", "revid": "466539", "url": "https://it.wikipedia.org/wiki?curid=2964143", "title": "Salto Thomas", "text": "Il salto Thomas \u00e8 un difficile ed estremamente pericoloso movimento del corpo libero praticato nella categoria maschile della ginnastica artistica. Prende il nome dal ginnasta americano Kurt Thomas. \nQuesto movimento \u00e8 stato vietato alle ginnaste ed \u00e8 stato cancellato dal Codice dei punteggi della FIG in seguito ad alcuni gravi incidenti, in particolare la paralisi della campionessa russa Elena Muchina nel 1980. Recentemente \u00e8 stato cancellato anche dai programmi di ginnastica artistica maschile."}
{"id": "2964147", "revid": "567822", "url": "https://it.wikipedia.org/wiki?curid=2964147", "title": "Eric van der Woodsen", "text": ""}
{"id": "2964148", "revid": "132266", "url": "https://it.wikipedia.org/wiki?curid=2964148", "title": "Codice Internazionale di Nomenclatura Zoologica", "text": ""}
{"id": "2964153", "revid": "642594", "url": "https://it.wikipedia.org/wiki?curid=2964153", "title": "Codice Internazionale di Nomenclatura Botanica", "text": ""}
{"id": "2964157", "revid": "767487", "url": "https://it.wikipedia.org/wiki?curid=2964157", "title": "WTA Marco Island 1984", "text": "Il WTA Marco Island 1984 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo, che fa del Virginia Slims World Championship Series 1984. Si \u00e8 giocato a Marco Island negli USA dal 23 al 29 gennaio 1984.\nCampionesse.\nSingolare.\n Bonnie Gadusek ha battuto in finale Kathleen Horvath 3\u20136, 6\u20130, 6\u20134\nDoppio.\n Hana Mandl\u00edkov\u00e1 / Helena Sukov\u00e1 hanno battuto in finale Anne Hobbs / Andrea Jaeger 3\u20136, 6\u20132, 6\u20132"}
{"id": "2964159", "revid": "132266", "url": "https://it.wikipedia.org/wiki?curid=2964159", "title": "Codice Internazionale per la Nomenclatura delle Piante Coltivate", "text": ""}
{"id": "2964161", "revid": "155634", "url": "https://it.wikipedia.org/wiki?curid=2964161", "title": "Super 14 2010", "text": "Il Super 14 2010 fu la 15\u00aa edizione del Super Rugby SANZAR, torneo professionistico annuale di rugby a 15 tra squadre di club delle federazioni australiana, neozelandese e sudafricana.\nIniziato a febbraio 2010, vide la sua stagione regolare svolgersi con la consueta formula di gare di sola andata su 14 turni (per i sette turni centrali del torneo due squadre a turno hanno riposano, in modo da portare la cadenza del torneo a 14 settimane invece di 13 come il numero di squadre suggerisce).\nLa semifinale vide due squadre sudafricane, e , prevalere sulle loro sfidanti, rispettivamente i neozelandesi e gli australiani .\nTale edizione del torneo fece anche registrare il nuovo record per punti e mete in una singola partita del Super Rugby: nella seconda settimana, il 19 febbraio 2010, nell'incontro Bulls - 65-72, furono marcate 18 mete totali e realizzati 137 punti, battendo in una volta sola i precedenti primati rispettivamente di 14 (Crusaders - Waratahs 96-19, 2002) e 118 ( - , 1997).\nI , primatisti della stagione regolare, ebbero il diritto di disputare sul proprio campo la finale; il 29 maggio all'Orlando Stadium di Soweto, sobborgo di Johannesburg - essendo stato il loro terreno interno Loftus Versfeld gi\u00e0 consegnato alla FIFA per gli incontri del mondiale di calcio - sconfissero gli per 25-17 e si confermarono per la terza volta, la seconda consecutiva, campioni della competizione.\nSi tratta anche dell'ultima edizione del torneo con tale nome; dall'edizione 2011, con l'ingresso nel torneo degli australiani del Melbourne Rebels, la competizione si chiam\u00f2 Super Rugby."}
{"id": "2964166", "revid": "1305772", "url": "https://it.wikipedia.org/wiki?curid=2964166", "title": "Mar Nero (disambigua)", "text": ""}
{"id": "2964172", "revid": "132266", "url": "https://it.wikipedia.org/wiki?curid=2964172", "title": "Codice Internazionale per la Nomenclatura dei Batteri", "text": ""}
{"id": "2964177", "revid": "256896", "url": "https://it.wikipedia.org/wiki?curid=2964177", "title": "Organizzazione per la cooperazione economica del Mar Nero", "text": ""}
{"id": "2964178", "revid": "1305772", "url": "https://it.wikipedia.org/wiki?curid=2964178", "title": "Bieberstein", "text": ""}
{"id": "2964180", "revid": "15756", "url": "https://it.wikipedia.org/wiki?curid=2964180", "title": "Marco Portannese", "text": "Guardia tiratrice di 192\u00a0cm, ha giocato in Serie A con Siena, Montegranaro, Bologna, Cremona.\n\u00c8 stato convocato con la Nazionale italiana maggiore ed \u00e8 stato uno dei pochissimi siciliani nel giro delle selezioni azzurre.\nDal 2017 ha sfruttato il proprio passaporto svizzero per giocare con la nazionale rossocrociata.\nCaratteristiche tecniche.\nNel secondo anno a Siena in A Dilettanti, ha dimostrato personalit\u00e0 e carattere, ma evidenziato la necessit\u00e0 di migliorare in difesa e nella costruzione del gioco. Il portale \"Eurobasket\" lo ha definito una guardia versatile e atletica, veloce e intelligente, con punti nelle mani; \u00e8 migliorato negli anni anche nel rimbalzo. \u00c8 abile anche come playmaker.\n\u00c8 stato giudicato uno delle migliori guardie-ali della seconda serie, al secondo anno con Capo d'Orlando, oltre che emblema del basket siciliano insieme a Matteo Imbr\u00f2 e Salvatore Genovese; il suo coach Gianmarco Pozzecco lo ha inserito tra i \"cinque leoni\" che hanno vinto il derby contro la Sigma Barcellona il 5 febbraio 2014.\nCarriera.\nClub.\nAgrigentino, gi\u00e0 nel minibasket partecip\u00f2 al Trofeo delle Regioni di categoria, nel 2000. Entr\u00f2 nel settore giovanile della Fortitudo, con cui vinse la Serie C regionale a 15 anni allenato da Francesco Paolo Anselmo. Approd\u00f2 poi alla Don Bosco Livorno. Nel 2007 fu ingaggiato dalla Mens Sana Siena con la quale vinse il campionato Under-19 (e fu inserito nel miglior quintetto del torneo) e, in doppio tesseramento gioc\u00f2 in Serie C Dilettanti. Riusc\u00ec comunque a debuttare in Serie A agli ordini di Simone Pianigiani il 30 dicembre 2007 nella vittoria per 70-92 contro Capo d'Orlando; la squadra toscana avrebbe poi vinto il campionato.\nNel 2008-09 fu mandato in prestito alla Sutor Montegranaro con cui collezion\u00f2 4 apparizioni con una media di 2,3 punti a partita nei pochi minuti a disposizione.\nL'anno successivo, sempre in prestito, torn\u00f2 a Siena sponda Virtus in Serie A Dilettanti; in questo campionato riusc\u00ec a giocare con maggiore continuit\u00e0 e vinse la classifica per il maggior numero di palloni recuperati a partita (2,93).\nNel 2010 pass\u00f2 in Legadue a Scafati, ma a fine novembre arriv\u00f2 la rescissione consensuale del contratto. Torn\u00f2 dunque alla Virtus Siena con la quale vinse la Coppa Italia Dilettanti e fu miglior realizzatore del Girone A.\nNel 2011-12 firm\u00f2 un contratto con la PMS Torino in DNA, preferendola a Pistoia e Capo d'Orlando; con i piemontesi realizz\u00f2 una media di 15,4 punti e 3,7 rimbalzi a partita. \nNelle due stagioni successive torn\u00f2 in Sicilia per giocare con Orlandina Basket, firmando un triennale. Infortunatosi subito al ginocchio e rimasto fuori un mese per poi rientrare nella squadra allenata da Pozzecco. Fu selezionato per l'All-Star Game di categoria. Al termine della stagione 2012-2013 rescisse il contratto, con la possibilit\u00e0 di andare a giocare per Barcellona; invece firm\u00f2 nuovamente per Capo d'Orlando poche settimane dopo.\nNella stagione 2014-15 inizi\u00f2 il campionato di Serie A con la canotta della Virtus Bologna, dove raggiunse l'altro agrigentino Matteo Imbr\u00f2, ma ha avuto tempo solo di giocare 5 deludenti partite prima che venisse annunciata la sospensione consensuale del contratto. Il 9 gennaio 2015 ha risolto il contratto con la societ\u00e0 emiliana e ufficializzato il suo passaggio al Latina.\nDopo aver ottenuto la salvezza, ritorna a Scafati: in Campania vince la Coppa Italia Lega di Serie A2 e il titolo di mvp della finale. La stagione si conclude per\u00f2 con l'eliminazione in gara-5 di semifinale contro Brescia: \u00ab\u00c8 stata un'ottima annata. Siamo stati sempre primi, ai play-off siamo andati bene, per\u00f2 ci siamo fatti sfuggire in casa gara-5 di semifinale. Potevamo dare qualcosa in pi\u00f9, ma Brescia \u00e8 stata pi\u00f9 constante\u00bb, afferma in un'intervista.\nIl 25 luglio 2016 viene annunciato il suo passaggio alla Scaligera Basket Verona\nNazionale.\nDal 12 al 16 giugno 2004 Gaetano Gebbia lo convoc\u00f2 per uno stage con la Nazionale Cadetti, a Udine, in vista dell'Europeo di categoria e poi per un successivo torneo in Spagna.\nHa disputato con la Nazionale Under-18 l'Europeo 2007, giocando sei partite e segnando 22 punti, in Spagna (l'Italia chiuse 13\u00aa).\n\u00c8 stato convocato sin dal 2007 in Nazionale Under-20, partecipando ai raduni di Porto San Giorgio, Corato e ancora Porto San Giorgio. Nel 2009 \u00e8 stato convocato da Stefano Sacripanti per due tornei, a Domegge di Cadore (contro Turchia e Russia) e a Molfetta (contro Israele, Russia e Croazia), con la selezione che si preparava per l'Europeo di Rodi. Ha disputato un totale di 5 partite segnando 12 punti.\nNel 2012 ha fatto parte della Nazionale sperimentale allenata da Simone Pianigiani in vista delle qualificazioni per l'Europeo 2013; era l'unico giocatore che non militava n\u00e9 in A n\u00e9 in Legadue a ricevere la convocazione. Nel 2013 fu convocato ancora nel gruppo azzurro allenato da Luca Dalmonte in vista dei Giochi del Mediterraneo di Mersin, ma fu uno degli ultimi tagli; disput\u00f2 comunque un'amichevole contro la Croazia, segnando due punti.\nNel 2017, grazie alle origini elvetiche della madre, viene convocato nella nazionale svizzera.\nStatistiche.\nPresenze e punti nei club.\n\"Dati aggiornati al 30 giugno 2016\"\nPlay-off.\n\"Dati aggiornati al 30 giugno 2016\"\nCoppa Italia.\n\"Dati aggiornati al 30 giugno 2014\""}
{"id": "2964181", "revid": "132266", "url": "https://it.wikipedia.org/wiki?curid=2964181", "title": "Comitato Internazionale di Bioetica", "text": ""}
{"id": "2964185", "revid": "729019", "url": "https://it.wikipedia.org/wiki?curid=2964185", "title": "Bundesautobahn 73", "text": "La Bundesautobahn 73, abbreviata anche in A 73, \u00e8 una autostrada tedesca che collega la citt\u00e0 di Suhl (autostrada A 71) con la citt\u00e0 di Norimberga e le autostrade A 3, A 6 e A 9.\nCome succede anche per l'autostrada A 39 ad Hannover, anche la A 73 si interrompe a Norimberga, difatti provenendo da Suhl l'autostrada termina a nord - ovest della citt\u00e0, per dopo riprendere a sud - ovest e collegare il centro della citt\u00e0 di Norimberga con la rete autostradale che ruota intorno alla citt\u00e0.\nIl tracciato si dipana in Turingia e in Baviera."}
{"id": "2964188", "revid": "371529", "url": "https://it.wikipedia.org/wiki?curid=2964188", "title": "Out of Time (The Rolling Stones)", "text": "Out of Time \u00e8 un brano musicale del gruppo rock britannico The Rolling Stones, pubblicato dalla Decca Records il 15 aprile 1966 all'interno dell'album \"Aftermath\" (versione UK). Nel 1967 negli Stati Uniti ne venne pubblicata una versione alternativa, pi\u00f9 corta, nell'album compilation \"Flowers\".\nInfine, una terza versione della canzone fu inclusa nella compilation \"Metamorphosis\" del 1975 e pubblicata come singolo estratto dall'album. Quest'ultima versione \u00e8 particolare in quanto abbina la traccia strumentale di una reinterpretazione del pezzo ad opera di Chris Farlowe (1\u00ba posto in Gran Bretagna nel luglio 1966), a una seconda voce solista di Mick Jagger, diversa da quella inclusa nella versione del brano in \"Aftermath\", appositamente incisa all'epoca come traccia guida per la versione di Farlowe, prodotta dallo stesso Jagger e da Andrew Loog Oldham.\nIl brano.\nLa canzone fu scritta da Mick Jagger e Keith Richards. Jagger ne produsse una versione particolare per Chris Farlowe, artista della Immediate. La prima versione comparve nell'album \"Aftermath\" (versione britannica) del 1966 con una durata di 5 minuti e 37 secondi, impreziosita da una parte di marimba suonata da Brian Jones. La versione inserita nella raccolta per il mercato statunitense \"Flowers\" del 1967 era, invece, accorciata a 4 minuti e 41 secondi. Nel 1975 il brano fu inserito nella compilation \"Metamorphosis\", ma si trattava, in realt\u00e0, della base orchestrale della cover di Chris Farlowe con l'aggiunta della voce di Mick Jagger (e di un nuovo coro femminile di sottofondo). Il singolo, fortemente voluto da Allen Klein, all'epoca ex manager dei Rolling Stones, raggiunse la posizione numero 45 delle classifiche britanniche.\nCover.\nIl brano acquis\u00ec popolarit\u00e0 grazie alla reinterpretazione del cantante britannico Chris Farlowe, il cui singolo (Lato B: \"Baby Make It Soon\"), prodotto da Jagger, raggiunse il vertice della UK Singles Chart il 28 luglio 1966 per poi rimanervi una settimana. \nTra le altre cover si segnalano quella dei Ramones, che la inserirono nel disco di cover \"Acid Eaters\" del 1993, e quella di Giuliano Palma &amp; the Bluebeaters, il cui riadattamento del brano in chiave ska/reggae fa parte dell'album live \"The Wonderful Live\" (2001).\nRiferimenti in altri media.\nLa versione dei Rolling Stones fu utilizzata nel film \"Tornando a casa\" di Hal Ashby del 1978 con Jane Fonda e John Voight. Nel 2019 la canzone \u00e8 parte della colonna sonora del film di Quentin Tarantino \"C'era una volta a... Hollywood\", nella versione pubblicata nel 1975 nella compilation \"Metamorphosis\"."}
{"id": "2964192", "revid": "287204", "url": "https://it.wikipedia.org/wiki?curid=2964192", "title": "Mauricio Sabillon", "text": ""}
{"id": "2964198", "revid": "196390", "url": "https://it.wikipedia.org/wiki?curid=2964198", "title": "Cellula sintetica", "text": ""}
{"id": "2964204", "revid": "1305772", "url": "https://it.wikipedia.org/wiki?curid=2964204", "title": "Siren (album)", "text": "Siren \u00e8 il quinto album in studio del gruppo musicale glam rock inglese Roxy Music, pubblicato nel 1975.\nL'album \u00e8 collocato nella posizione numero 374 dei migliori 500 albums di tutti i tempi dalla rivista Rolling Stone (edizione 2012).\nDescrizione.\nLa foto per la copertina dell'album fu realizzata a South Stack, un isolotto al largo di Holy Island, nella contea di Anglesey (Galles nord-occidentale).\nClassifica.\nAlbum\nSingoli"}
{"id": "2964213", "revid": "1652635", "url": "https://it.wikipedia.org/wiki?curid=2964213", "title": "Peppino Mazzotta", "text": "Biografia.\nNato a Domanico, comune dell'immediato hinterland di Cosenza, \u00e8 stato studente di architettura all'universit\u00e0 di Reggio Calabria; per caso si iscrive ad una scuola di recitazione a Palmi, segnando di fatto la sua vita con una delle passioni pi\u00f9 grandi che abbia mai conosciuto: l'arte drammatica. In seguito, a Napoli, forma la compagnia \"Rosso Tiziano\" insieme ad altri cinque colleghi dell'Accademia di Palmi, con i quali ha lavorato in ben 10 anni di attivit\u00e0.\nNel 2003 fonda, insieme al drammaturgo e sceneggiatore Francesco Suriano, e Elisabetta Nepitelli Alegiani, organizzatrice, la compagnia teatrale \"Teatri del Sud\".\nPeppino Mazzotta \u00e8 comunque conosciuto soprattutto per aver interpretato, in tutti i film per la TV della serie \"Il commissario Montalbano\" realizzati fino ad oggi, l'ispettore Giuseppe Fazio, uno dei protagonisti della serie dei libri di Andrea Camilleri sul commissario Salvo Montalbano.\nNell'estate 2012, nella rassegna teatrale, \"Positano Teatro Festival - Premio Annibale Ruccello\", riceve il premio Annibale Ruccello con lo spettacolo teatrale Radio Argo. Nel novembre 2014 ha ottenuto un riconoscimento dal premio nazionale Vincenzo Padula ad Acri.\nNel 2014 \u00e8 nel ruolo di un imprenditore colluso con la criminalit\u00e0 calabrese nel film \"Anime nere\" di Francesco Munzi presente alla 71\u00aa Mostra internazionale d'arte cinematografica di Venezia. Per questo film viene candidato, assieme ai coprotagonisti Fabrizio Ferracane e Marco Leonardi, al Nastro d'argento al migliore attore protagonista.\nIn vista delle elezioni europee del 2019 manifesta il proprio sostegno a \u201c\"La Sinistra\u201d\", lista che comprende Sinistra Italiana, Rifondazione Comunista, L'Altra Europa con Tsipras, Convergenza Socialista, Partito del Sud e Transform! Italia.\nAll'inizio del 2022 pubblica \"L'azzardo\", in collaborazione con Igor Esposito.\nCarriera.\nLa sua carriera si divide tra teatro, cinema e televisione."}
{"id": "2964215", "revid": "729019", "url": "https://it.wikipedia.org/wiki?curid=2964215", "title": "Stazione di Catanzaro (1899)", "text": "La stazione di Catanzaro, comunemente definita \"Catanzaro Sala\", fu aperta all'esercizio nel 1899 e rappresent\u00f2 la stazione di riferimento del capoluogo calabrese fino alla sua chiusura, avvenuta nel 2008 in occasione dell'apertura della variante ferroviaria tra Settingiano e Catanzaro Lido.\nStoria.\nLa stazione in localit\u00e0 Sala viene aperta, contestualmente al tronco Corace-Catanzaro Lido della ferrovia Lamezia Terme-Catanzaro Lido, il 31 luglio 1899. La sua locazione, ai piedi della citt\u00e0, si rese necessaria dato l'ampio dislivello che la linea avrebbe dovuto superare per raggiungere il centro storico.\nIl collegamento con lo stesso venne garantito dalla tranvia di Catanzaro, che si avvaleva di un tratto a trazione funicolare nel tratto tra Catanzaro Sala e Piazza Roma e il cui capolinea meridionale sorgeva sul piazzale antistante alla stazione ferroviaria.\nIl 10 luglio 1933 la stazione si ampli\u00f2 grazie all'inaugurazione di un impianto gemello, posto a ovest del fascio binari FS, che sorge sulla linea Cosenza-Catanzaro Lido delle Ferrovie Calabro Lucane (FCL). La stazione FCL \u00e8 raggiungibile tramite un ponte in ferro che sovrasta la stazione, simile a quello presente a Catanzaro Lido. La linea delle FCL saliva dal lato opposto del colle Trivon\u00e0 rispetto a quello della funicolare tramite una tratta a cremagliera dalla stazione di Sala fino a Catanzaro Pratica, per poi finire nella centrale stazione di Catanzaro Citt\u00e0. Contestualmente alla stazione FCL venne realizzato anche l'interscambio merci tra le due linee, con lo scalo merci in comune costruito a livello della linea FS.\nLa contestuale presenza dei collegamenti FCL e STAC rese l'impianto il principale nodo di interscambio cittadino, nell'ambito del quale venne costruito altres\u00ec l'ufficio di smistamento delle Poste Italiane; diverse aziende di logistica si stabilirono nei pressi della stazione e si costru\u00ec anche un raccordo, unitamente alla linea FCL, per un vicino cementificio. Lo scalo merci acquis\u00ec una notevole importanza, diventando sede provinciale dell'Istituto Nazionale Trasporti.\nLe condizioni della ferrovia statale tra Marcellinara e Catanzaro Lido risultavano peraltro critiche, in particolar modo per la stabilit\u00e0 della Galleria del Sansinato e del ponte di Sarrottino; oltre a ci\u00f2, l'elevata pendenza della rampa precedente la stazione, arrivando da Catanzaro Lido, spesso limitava le prestazioni dei convogli, obbligandoli alla doppia trazione. Contemporaneamente, la decentralizzazione degli uffici amministrativi della Regione Calabria aveva determinato la costruzione della nuova Cittadella Regionale presso Germaneto, a qualche centinaio di metri dal Campus Universitario. Tale decisione contribu\u00ec alla scelta di far passare la ferrovia per la valle del Corace anzich\u00e9 per quella della Fiumarella, tagliando fuori le stazioni di Catanzaro e Santa Maria a vantaggio di un nuovo impianto, vicina a queste nuove strutture ma situata fuori citt\u00e0.\nLa variante venne costruita in poco pi\u00f9 di due anni ed aperta all'esercizio il 15 giugno 2008, con contestuale soppressione del tratto di 17\u00a0km tra Catanzaro Lido e Settingiano, mettendo la parola fine al servizio della vecchia stazione di Catanzaro dopo oltre 100 anni di attivit\u00e0.\nPer l'area appare probabile la conversione in autostazione, data anche la vicinanza con la stazione delle Ferrovie della Calabria e con la Funicolare, oltre che per il facile accesso dal raccordo autostradale Lamezia Terme-Catanzaro, nonostante fosse stata avanzata l'ipotesi di un riutilizzo dell'impianto nell'ambito di un servizio ferroviario suburbano a cura delle Ferrovie della Calabria sui binari di RFI ricostruendo l'accesso a Catanzaro Lido per i treni provenienti da Roccella Jonica/Reggio Calabria Centrale.\nStrutture e impianti.\nLa stazione non disponeva di impianti di segnalamento per pi\u00f9 binari, ma di un segnale di partenza unico per tutti e 5 i binari della stazione, sia lato Catanzaro Lido che lato Lamezia Terme. La stazione non ha mai avuto a disposizione alcuno scambio elettrico, rendendo necessaria l'azione del manovratore che, servendosi di bicicletta, raggiungeva con le chiavi apposite lo scambio interessato e lo girava manualmente.\nServizi.\nLa stazione disponeva di:\nInterscambi.\nOltre che con le autolinee urbane, la stazione consentiva come detto l'interscambio con i servizi FAL, poi FC, della ferrovia Cosenza-Catanzaro Lido e con la tranvia urbana."}
{"id": "2964220", "revid": "125672221", "url": "https://it.wikipedia.org/wiki?curid=2964220", "title": "Massimiliano Pazzaglia", "text": "Biografia.\nNato a Roma, figlio dello scrittore, regista e paroliere napoletano Riccardo Pazzaglia, \u00e8 laureato in Lettere all'Universit\u00e0 \"La Sapienza\", in Storia e critica del Cinema. Parla correntemente inglese e francese.\nSi diploma come attore nel 1985 presso il \"Laboratorio di esercitazioni sceniche\" diretto da Gigi Proietti. Debutta in teatro con lo stesso Proietti in \"Cyrano\", e lavora ancora sotto la sua reg\u00eca nel 2003 in \"Romeo e Giulietta\".\nHa recitato in molte serie televisive come \" Valeria medico legale 2\" nel 2002 e \"Linda e il brigadiere\" nel 1997.\nDiventa celebre grazie al personaggio del \"maresciallo Alfano\" nella serie TV \"Il maresciallo Rocca\" dal 1996 fino all'ultima stagione, \"Il maresciallo Rocca e l'amico d'infanzia\" nel (2008). Ha partecipato a un episodio della prima stagione della serie TV \"Don Matteo\" (2000)."}
{"id": "2964229", "revid": "161273", "url": "https://it.wikipedia.org/wiki?curid=2964229", "title": "Franco Muzzio editore", "text": ""}
{"id": "2964237", "revid": "32298988", "url": "https://it.wikipedia.org/wiki?curid=2964237", "title": "Mitsu", "text": ""}
{"id": "2964238", "revid": "1305772", "url": "https://it.wikipedia.org/wiki?curid=2964238", "title": "Ipervideo", "text": "L'ipervideo o video con ancore \u00e8 un flusso video che contiene delle ancore o link cliccabili dall'utente, permettendo una navigazione tra i video e altre elementi ipermediali.\nl'ipervideo \u00e8 l'analogo di un ipertesto, che permette di navigare tra diversi testi di uno stesso documento attraverso le parole del testo stesso.\nL'ipervideo combina i video in una struttura informativa lineare, permettendo scelte basate sul contenuto del video e sugli interessi dell'utente.\nUna differenza cruciale tra l'ipervideo e l'pertesto \u00e8 l'elemento temporale: un testo \u00e8 statico mentre il video \u00e8 dinamico. Di conseguenza si adotteranno diverse tecniche per creare un collegamento tra un oggetto presente nel video e un altro video, tenendo contro anche della durata della presenza dell'oggetto medesimo nel video.\nBisogner\u00e0 necessariamente segmentare il video appropriatamente e aggiungere i metadati richiesti per collegare l'oggetto a un video pertinente ad esso.\nL'ipervideo viene utilizzato, negli ultimi anni, anche nella didattica, trasformandola in \"didattica attiva\", al fine di migliorare il processo di insegnamento-apprendimento. Questo si \u00e8 rivelato utile per spiegare il contenuto delle varie discipline, dando suggerimenti ai docenti sia per la parte tecnica, ossia come utilizzare il video in classe, sia per le strategie d'uso, per evitare percorsi noiosi."}
{"id": "2964239", "revid": "5165", "url": "https://it.wikipedia.org/wiki?curid=2964239", "title": "\u016c", "text": "\u016c (minuscolo \u016d) \u00e8 la ventiseiesima lettera dell'alfabeto dell'esperanto. Foneticamente, corrisponde al suono dell'Alfabeto Fonetico Internazionale come nell'italiano \"\"u\"omo\".\nIl segnetto sulla lettera \u00e8 il cosiddetto segno di breve.\nDato che molte tastiere sono sprovviste di tale carattere \u00e8 possibile ottenere la stessa lettera attraverso la combinazione delle due lettere \"ux\" (ikso-sistemo) o dalla semplice lettera \"u\" (h-sistemo).\n\u00c8 usata anche per traslitterare la lettera bielorussa \u040e."}
{"id": "2964241", "revid": "62004", "url": "https://it.wikipedia.org/wiki?curid=2964241", "title": "Ringo de Palma", "text": ""}
{"id": "2964249", "revid": "287204", "url": "https://it.wikipedia.org/wiki?curid=2964249", "title": "Ipermedia", "text": "Ipermedia o ipermedialit\u00e0 \u00e8 un termine generico, derivato da \"ipertesto\", che integra una raccolta di informazioni eterogenee, quali grafica, audio, video e testo, connessi tra loro in maniera non sequenziale. Il termine \u00e8 un'evoluzione del termine \"multimedia, o multimedialit\u00e0 \". Questo vocabolo venne usato per la prima volta da Ted Nelson in un articolo del 1965. Un classico esempio \u00e8 il World Wide Web.\nTed Nelson: un nuovo sistema per esplorare le informazioni.\nTed Nelson tendeva alla creazione di un sistema innovativo di esplorazione dell'informazione: fornire al lettore un sistema intuitivo e spontaneo per accedere a una serie di approfondimenti, direttamente dalla pagina di consultazione. In questo modo avrebbe potuto evidenziare parole, accedere ad ulteriori informazioni, senza essere costretto a leggere e assimilare il testo in ordine sequenziale. Questi concetti vengono espressi dallo stesso Nelson nei suoi libri \"Computer Lib/Dream Machines\" e \"Literary machines\", pubblicati rispettivamente del 1974 e del 1988.\nLe sue idee sono contemporanee a Vannevar Bush, che, nel secondo dopoguerra lavorava come direttore dell'ufficio ricerche e sviluppo degli Stati Uniti, durante il quale progett\u00f2 il Memex, una macchina che avrebbe dovuto simulare la capacit\u00e0 associativa di ogni essere umano. Negli anni '70 Nelson annunci\u00f2 il Progetto Xanadu con il quale l'utopia del progetto del Memex trovava una sua prima concreta realizzazione attraverso l'elaboratore. Il sistema era una struttura aperta e modificabile dall'utente, e comprendeva un apparato di ipertesti sostenuto da un sistema di editing elettronico.\nTesto, ipertesto, ipermedia.\nQuando consultiamo un libro, la classica lettura utilizzata \u00e8 sequenziale: leggiamo sempre in modo unidirezionale e unidimensionale. Tuttavia, a volte, sottolineiamo e appuntiamo alcuni concetti al fine di comprenderli meglio: in questo caso il nostro comportamento \u00e8 di tipo ipertestuale. L'ipertesto \u00e8 un documento attraverso il quale \u00e8 possibile passare da un'informazione all'altra in modo semplice e immediato mediante collegamenti ipertestuali, conosciuti con la parola inglese link. L'ipermedialit\u00e0 utilizza simultaneamente pi\u00f9 media, integrandoli in un unico oggetto comunicativo: testi, immagini, suoni, filmati, animazioni, ecc.\nIl web diventa quindi una sorta di \u201crepertorio\u201d di ipertesti; in questo modo \u00e8 possibile ottimizzare le ricerche finalizzate al reperimento di un'informazione, direzione verso il quale va il web semantico: rendere ancora pi\u00f9 espliciti i link, cio\u00e8 le relazioni tra i contenuti, in modo da evitare all'utente l'analisi di materiale non pertinente. Ogni oggetto mediale \u00e8 interdipendente dagli altri, non come struttura stabile, ma come struttura Loosely coupling\" \". Ogni oggetto \u00e8 descritto da una tag, ossia da una etichetta che collega gli oggetti in insiemi. In questo modo chiunque \u00e8 in grado di utilizzare e riorganizzare schemi a seconda della propria necessit\u00e0 di ricerca, attingere e produrre conoscenza, realizzando la cosiddetta \"saggezza della folla\". Il Learning Management System \u00e8 una piattaforma che organizza i media, chiamati Learning Objects in insiemi indirizzati alla formazione, un courseware frubile a scopo formativo.\nIl linguaggio degli ipermedia.\nGli ipermedia costruiti per Internet utilizzano il linguaggio HTML (Hyper Text Markup Language). Per la loro realizzazione possono essere utilizzate anche programmi specifici, come Front Page, Word, iBooks Author, e molti altri. Tecnicamente, pagine, e oggetti delle pagine, vengono memorizzati in cartelle; una cartella con il suo contenuto ipermediale viene definito sito.\nIl sito \u00e8 locale quando la cartella risiede nel personal computer, \u00e8 pubblico quando la cartella risiede in un server in Internet. In un sito pubblico tutti possono accedere al contenuto ipermediale. La struttura del sito dipende principalmente da una mappa concettuale, e in secondo luogo dalla mappa delle pagine. Tale struttura, attraverso le sue cartelle, deve rispecchiare la struttura logico-concettuale dell'Ipermedia.\nAll'argomento principale si potr\u00e0 far corrispondere la cartella principale del sito, e a ciascun sotto-argomento, sottocartelle situate nella cartella principale, in cui inserire immagini, suoni, filmati. Le pagine dell'ipertesto, che corrispondono ai nodi della mappa delle pagine, sono inserite all'interno di ogni sottocartella e nella cartella principale. Quando qualcuno dei nodi corrisponde a informazioni formate da diversi mezzi di comunicazione (immagini, suoni, filmati...), anzich\u00e9 a blocchi esclusivamente testuali, si parla di Ipermedia.\nCosa permettono di fare gli ipermedia.\nGli ipermedia sono strumenti che permettono agli studenti di esplorare in libert\u00e0 testi e informazioni, costruendo in proprio la conoscenza. ll loro utilizzo nella didattica crea sicuramente una maggior carica motivazionale, in particolare sviluppano quella che viene definita \"motivazione intrinseca\". Attraverso l'ipermedialit\u00e0, infatti, il lettore si stacca dal classico libro, concettualmente non esiste pi\u00f9 un inizio e una fine, ma pu\u00f2 spaziare a suo piacere, seguendo i propri interessi.\nIl modello ideale dell'ipermedialit\u00e0 potrebbe essere sintetizzato in quello di Roland Barthes, cio\u00e8 secondo il concetto di \"\"testo aperto\" formato da molteplici blocchi di parole e di immagini connesse secondo molteplici percorsi. La creazione di un ipermedia, in qualsiasi contesto lo si pensi, \u00e8 in grado di sviluppare la creativit\u00e0, favorendo la costruzione di un prodotto concreto, di facile utilizzo, per esempio la creazione di storie o racconti multimediali. Uno dei potenziali vantaggi che offrono gli ipertesti \u00e8 proprio la praticit\u00e0 e la versatilit\u00e0 nella lettura dei contenuti. A differenza di un testo classico, con l'ipertesto il lettore pu\u00f2 seguire il percorso di lettura a lui pi\u00f9 congeniale, scegliendo tra una serie di proposte, supportato da altri mezzi di comunicazione (audio, immagini video).\nIpermedia e scuola.\nMolto interessante \u00e8 l'incontro tra l'ipermedialit\u00e0 e i processi educativi: in questo ambito il docente assume un ruolo diverso da quello tradizionale: qui \u00e8 pi\u00f9 simile ad un \"tutor\" o ad un \u201c\"facilitatore\"\u201d. Lo studente viene invogliato ad imparare, sia producendo artefatti digitali come ad esempio video, presentazioni, mappe concettuali o altro, sia studiando da casa su elaborati digitali preparati dall'insegnante o gi\u00e0 presenti in internet.\n\u00c8 il caso della \"flipped classroom\" in cui viene assegnato ai ragazzi lo studio a casa di argomenti relativi al progetto che si sta sviluppando in classe su materiali on e offline. Una volta che i ragazzi hanno realizzato questo, si tratter\u00e0, in classe, di affrontare la parte forse pi\u00f9 consistente dell'intero processo di apprendimento e cio\u00e8:\nL'integrazione tra ipermedialit\u00e0 e scuola probabilmente non \u00e8 indolore, poich\u00e9 le attivit\u00e0 scolastiche tradizionali devono passare attraverso la Rete, elemento che spesso distrae. Sta emergendo a questo proposito negli ultimi anni, un modello scolastico definito \"rizomatico\"\", che si rif\u00e0 al Freire, in cui la comunit\u00e0 diventa modello di curricolo (\"community as curriculum\"). Tramite questo modello l'insegnante diventa mediatore tra gli studenti, le comunit\u00e0 e gli artefatti digitali generati, cercando anche di apportare valori etici e valoriali.\nLe presentazioni ipermediali: vantaggi e svantaggi.\nLe presentazioni ipermediali sono rese possibili, oltre che dal computer, dalla diffusione di nuove e potenti apparecchiature: CD-ROM, DVD, scanner, WEB camere, Netbook, Tablet, Smartphone.\nLa presentazione ipermediale pu\u00f2 avere vantaggi e svantaggi.\nVantaggi\nSvantaggi\nCollegamenti esterni.\nP. Landow: La grande potenza del testo quando diventa ipertesto"}
{"id": "2964254", "revid": "923674", "url": "https://it.wikipedia.org/wiki?curid=2964254", "title": "Francesca Giovannetti", "text": "Biografia.\nHa recitato in varie serie televisive come \"Distretto di Polizia 9\" con la regia di Alberto Ferrari e ne \"Rex\" nel 2009.\nHa recitato al cinema ne \"La terza stella\" nel 2005 con la regia di Alberto Ferrari."}
{"id": "2964266", "revid": "599013", "url": "https://it.wikipedia.org/wiki?curid=2964266", "title": "The Cape", "text": ""}
{"id": "2964268", "revid": "112063451", "url": "https://it.wikipedia.org/wiki?curid=2964268", "title": "The Cape (serie televisiva 1996)", "text": "The Cape \u00e8 una serie televisiva statunitense, prodotta syndication durante la stagione televisiva 1996-1997.\nLa serie racconta la vita professionale e personale di alcuni membri della NASA Astronaut Corps presso il Kennedy Space Center in Florida, con particolare attenzione all'addestramento in vista di missioni dello Space Shuttle. Il cast delle serie \u00e8 composto da Corbin Bernsen, nei panni dell'esperto astronauta colonnello Henry J. \"Bull\" Eckert, Adam Baldwin (Colonnello Jack Riles) e Cameron Bancroft (Capitano Ezekiel 'Zeke' Beaumont).\nIl compositore John Debney ha vinto un Emmy Award per le musiche di \"The Cape\""}
{"id": "2964270", "revid": "2033069", "url": "https://it.wikipedia.org/wiki?curid=2964270", "title": "The Cape (serie televisiva 2011)", "text": "The Cape \u00e8 una serie televisiva statunitense, creata da Tom Wheeler per la NBC, canale sul quale \u00e8 andata in onda dal 9 gennaio 2011. A causa dei bassi ascolti, dopo aver gi\u00e0 accorciato la prima stagione da 13 a 10 episodi, la NBC ha deciso di interrompere la trasmissione dopo il nono episodio, trasmesso il 28 febbraio 2011, rendendo disponibile l'ultimo episodio solo online.\nTrama.\nNell'immaginaria metropoli chiamata Palm City, l'onesto poliziotto Vince Faraday, dopo aver scoperto la corruzione del suo dipartimento, viene incastrato per omicidio e costretto a fuggire lontano dalla sua famiglia. Creduto morto da tutti, Faraday assume le sembianze di The Cape, il supereroe preferito da suo figlio. Dopo un lungo allenamento in un circo, The Cape inizia la sua lotta contro la criminalit\u00e0 che infesta la citt\u00e0."}
{"id": "2964271", "revid": "119349882", "url": "https://it.wikipedia.org/wiki?curid=2964271", "title": "Gotriniton", "text": " \u00e8 un anime giapponese di genere mecha del 1981 prodotto da Ashi Production sviluppando un soggetto di Takeshi Shud\u014d. La serie si compone di 26 episodi trasmessi dal 3 luglio 1981 al 28 dicembre dello stesso anno dal network TV Tokyo, mentre in Italia giunse su Canale 5 nel 1982. La serie verr\u00e0 poi riproposta in formato VHS dalla Granata Press.\nTrama.\nNell'anno 2001 la Terra si avvia alla completa colonizzazione dello spazio. Su di essa incombe per\u00f2 la minaccia di \"Veleno Nero\", una potente organizzazione criminale. Frattanto il professor Sanada, analizzando i frammenti di un meteorite schiantatosi in Siberia scopre e mette a punto una nuova forma d'energia in grado di rendere fattibile il teletrasporto della materia. Sulla base di tali scoperte, l'esimio scienziato costruisce il \"Goodsander\", un mezzo in grado di eseguire il teletrasporto, ed anche un grosso robot, \"Gotriniton\", all'interno del quale si collocano tre mezzi ben distinti e capaci di muoversi autonomamente al di fuori di esso. L'organizzazione \"Veleno Nero\" intende far sue tali invenzioni, ma trova la valorosa opposizione del professor Sanada, che per\u00f2 perde la vita. Il controllo della base in cui \u00e8 alloggiato Gotriniton passa al professor Savalas mentre il robot verr\u00e0 pilotato da tre giovani, Shihgo, Kiri e Remi, che lo useranno per contrastare le ambizioni dei criminali di \"Veleno Nero\". Nel frattempo fa la comparsa Kenta, un undicenne che pilota il Gotriniton (Goshogun in Giappone)"}
{"id": "2964272", "revid": "62748", "url": "https://it.wikipedia.org/wiki?curid=2964272", "title": "Zanobi Strozzi", "text": "Fu uno dei principali aiutanti del Beato Angelico.\nBiografia.\nAppartenente a un ramo secondario dell'importante famiglia fiorentina degli Strozzi, fece parte del patriziato cittadino e probabilmente per questo non si iscrisse mai all'Arte dei Medici e Speziali che associava anche tutti quelli che facevano il mestiere di pittore in Firenze. Nel catasto del 1427 \u00e8 ricordato come abitante nella parrocchia di San Martino a Brozzi e nel 1430 presso San Domenico di Fiesole, assieme al miniatore Battista di Biagio Sanguigni. Nuovamente \u00e8 documentato ivi nel 1434 e 1435. Dal 1434 al 1439 dipinse una tavola per il tramezzo della chiesa di Sant'Egidio, probabilmente la \"Madonna col Bambino e quattro angeli\"' oggi al Museo di San Marco a Firenze. \nNel 1438 si spos\u00f2 con Nanna di Francesco Strozzi e si trasfer\u00ec in una nuova casa sempre a Fiesole. Verso il 1440 complet\u00f2 il suo unico dipinto firmato, un'\"Annunciazione\" gi\u00e0 nella chiesa di San Salvatore al Monte, oggi alla National Gallery di Londra. Solo nel 1446 \u00e8 ricordato come residente in Firenze, nella parrocchia di San Paolino. Vasari, nella \"Vita\" dell'Angelico, lo nomin\u00f2 tra i pi\u00f9 fedeli seguaci del frate domenicano, che aveva probabilmente incontrato negli anni trenta proprio a San Domenico. Il suo stile elegante e ornato fu uno dei punti di riferimento tra gli altri collaboratori dell'Angelico, tra cui il giovane Benozzo Gozzoli. \nCollabor\u00f2 anche con Pesellino e Domenico di Michelino, il quale ad esempio dipinse la predella della sua pala dell\"'Assunta\" gi\u00e0 nel Duomo di Prato: al pala \u00e8 oggi alla National Gallery of Ireland, mentre la predella \u00e8 rimasta nel locale Museo civico. \nCome miniatore fu artefice di alcuni corali per la Basilica di San Marco, eseguiti tra il 1446 e il 1454 assieme a Filippo di Matteo Torelli. Per gli stessi frati dipinse anche due lunette con la \"Scuola del beato Alberto Magno\" e la \"Scuoola di san Tommaso d'Aquino\", oggi pure nel Museo di San Marco, esposte nella biblioteca di Michelozzo. Una tavola con \"Giudizio Universale\", dipinta con Domenico di Michelino per la chiesa di San Benedetto a Firenze venne distrutta a Berlino nel 1945. \nVerso il 1460 i Medici gli commissionarono una pala per la chiesa di San Girolamo a Fiesole, da essi patrocinata per la vicinanza con una loro villa. L'opera si trova oggi nel Mus\u00e9e du Petit Palais ad Avignone. \nNel 1463 venne incaricato di miniare i corali del Duomo di Firenze, oggi nel fondo Edili della Biblioteca Medicea Laurenziana (nn. 149, 150, 151), in collaborazione con Francesco di Antonio del Chierico e di Filippo di Matteo Torelli."}
{"id": "2964273", "revid": "36426", "url": "https://it.wikipedia.org/wiki?curid=2964273", "title": "San Paolino (Firenze)", "text": ""}
{"id": "2964277", "revid": "1571574", "url": "https://it.wikipedia.org/wiki?curid=2964277", "title": "Aleksandar Cvjetkovi\u0107", "text": "Biografia.\nNato in Croazia, recita in numerose serie televisive come \"Le stagioni del cuore\" del 2005, \"Incantesimo 5\" e \"Distretto di Polizia 9\".\nMolto attivo anche al cinema: ha recitato nel film del 2004 \"Verso nord\". Fa parte dell'ensemble del Dramma Italiano di Fiume, compagnia stabile italiana all'interno del Teatro Nazionale Croato Ivan de Zajc."}
{"id": "2964278", "revid": "297745", "url": "https://it.wikipedia.org/wiki?curid=2964278", "title": "Giustiniani (famiglia veneziana)", "text": ""}
{"id": "2964303", "revid": "1305772", "url": "https://it.wikipedia.org/wiki?curid=2964303", "title": "Dell'Arcano del Mare", "text": "Il Dell'Arcano del Mare \u00e8 un atlante marittimo del XVII secolo, il primo esempio in stampa, pubblicato la prima volta in lingua italiana a Firenze nel 1646.\nL'opera fu realizzata dal cartografo inglese Robert Dudley e dall'incisore fiorentino Anton Francesco Lucini. Mentre per la seconda edizione, stampata nel 1661, Dudley si avvalse del lavoro del cartografo senese Giuliano Periccioli.\nCollegamenti esterni.\nITOG (Istituto per la Tutela delle Opere Grafiche)"}
{"id": "2964306", "revid": "767487", "url": "https://it.wikipedia.org/wiki?curid=2964306", "title": "Walter Montillo", "text": "Carriera.\nClub.\nHa debuttato come professionista nel 2002 col San Lorenzo, squadra nella quale \u00e8 cresciuto insieme al \"Pocho\" Ezequiel Lavezzi, ora al PSG. Il 17 dicembre dello stesso anno vince la Copa Sudamericana contro l'Atletico Nacional. Nel 2006 passa in prestito al Club Atl\u00e9tico Morelia in Messico. A fine stagione torna al San Lorenzo. Nel 2008 viene venduto per un milione di dollari ai cileni dell'Universidad de Chile dove in due anni segna 10 gol in 63 presenze e raggiunge le semifinali della Coppa Libertadores 2010 dopo aver eliminato il Flamengo di Adriano agli ottavi con un suo gol in casa il 20 maggio 2010. Nell'estate del 2010, dopo aver rifiutato proprio un'offerta del Flamengo, per 3,5 milioni di dollari passa al Cruzeiro dove ottiene la maglia numero 10. Nel 2011 la squadra stradomina nella prima fase della Coppa Libertadore contro Estudiantes, Deportes Tolima e Guaran\u00ec collezionando 16 punti in 6 partite e segnando 20 gol subendone solamente uno dal Deportes Tolima.\nNazionale.\nNel 2003 \u00e8 stato convocato nella Argentina Under-20 per partecipare al Mondiale under-20.\nHa esordito nella nazionale maggiore argentina il 28 settembre 2011 contro il Brasile, partita valida come gara di ritorno del Supercl\u00e1sico de las Am\u00e9ricas 2011 e persa 2-0."}
{"id": "2964310", "revid": "1048993", "url": "https://it.wikipedia.org/wiki?curid=2964310", "title": "Simone Gandolfo", "text": "Carriera.\nRecita soprattutto per la televisione prendendo parte a numerose fiction televisive tra le quali \"La baronessa di Carini\" nel 2007, \"Zodiaco\" nel 2008 e \"Distretto di Polizia\" nel 2009. Al cinema ha recitato nel film \"La tigre e la neve\" con la regia di Roberto Benigni. Ha debuttato a teatro nel 1998. Ha interpretato entrambi i \"campionissimi\" del ciclismo in due miniserie TV di Rai 1: Fausto Coppi nel 2006 in \"Gino Bartali - L'intramontabile\" e Costante Girardengo nel 2010 in \"La leggenda del bandito e del campione\". \u00c8 stato regista e sceneggiatore del cortometraggio \"L'architettura del mare\". Dal 2011 \u00e8 nel cast della serie TV \"R.I.S. Roma - Delitti imperfetti\". Nel 2012 \u00e8 regista del film horror \"Evil Things - Cose cattive\", con protagonista Marta Gastini."}
{"id": "2964311", "revid": "767487", "url": "https://it.wikipedia.org/wiki?curid=2964311", "title": "Bedford Jezzard", "text": "Milit\u00f2 per tutta la carriera nel , nel quale ricopr\u00ec anche il ruolo di allenatore dopo il ritiro dal calcio giocato.\nCarriera.\nGiocatore.\nClub.\nNativo di Clerkenwell, quartiere di Londra, Jezzard crebbe a Croxley e gioc\u00f2, come non professionista, con il Watford durante la seconda guerra mondiale, negli anni '40. Entr\u00f2 poi a far parte dell'esercito e fu mandato in missione in India. A conflitto terminato, dopo essere brevemente tornato nel Croxley, nel 1948 entr\u00f2 a far parte del , in quella stagione in Second Division, ma che conquist\u00f2 subito la promozione nella stagione d'esordio di Jezzard. La situazione finanziaria del club non era per\u00f2 adatta ad un campionato di alto livello, tanto che a causa dei mancati rinforzi la squadra retrocesse poche stagioni dopo, nel 1952. Fu proprio nella seconda serie che Jezzard si fece notare come ottimo realizzatore, conquistando il record del club per quanto riguarda le reti nel dopoguerra (38 reti in campionato nella stagione 1953-1954) e realizzando 123 reti in 5 stagioni tra il 1952 e il 1956. Nel 1955 fu convocato anche nel London XI, squadra partecipante alla Coppa delle Fiere, mettendosi in mostra segnando una doppietta. Nel 1956 per\u00f2, durante un tour in Sud Africa con la Football Association, si infortun\u00f2 gravemente alla caviglia: la gravit\u00e0 dell'infortunio fu tale da costringerlo al ritiro dal calcio giocato, dopo 306 presenze totali con la maglia del Fulham.\nNazionale.\nJezzard raccolse solo due presenze ufficiali con la maglia della Nazionale maggiore: la prima arriv\u00f2 il 23 maggio 1954 a Budapest, in un'amichevole contro l' di Ferenc Pusk\u00e1s, dove l' perse per 7-1. Venne successivamente convocato per il Campionato mondiale di calcio 1954 in Svizzera, ma non scese mai in campo. La seconda ed ultima presenza arriv\u00f2 invece il 1\u00ba novembre 1955 nella gara, valida per il Torneo Interbritannico, giocata a Wembley contro l' e vinta per 3-0. Ricevette, sempre nel biennio 1954-1955, anche tre convocazioni per l', dove mise a segno almeno un gol in ogni presenza (sigl\u00f2 infatti una tripletta nella prima gara, un gol nella seconda e una doppietta nella terza) per un totale di sei reti.\nAllenatore.\nRitiratosi dal calcio giocato, Jezzard accett\u00f2 l'incarico di allenatore delle giovanili del Fulham nel 1957 e, nove mesi dopo, quello di manager del club, ruolo che ricopr\u00ec dal 1958 al 1964. Nel primo anno di incarico riport\u00f2 la squadra in First Division e nel 1962 fino alle semifinali di FA Cup. L'abolizione del tetto massimo per gli ingaggi e la cessione del giovane Alan Mullery, avvenuta senza il suo consenso, lo convinsero a rinunciare all'incarico e al conseguente ritiro dal mondo del calcio nel 1964.\nDopo il ritiro.\nA seguito del suo ritiro come allenatore, prese in gestione un pub (il \"Thatched House\" di Hammersmith, Londra). Ammalatosi di demenza vascolare, mor\u00ec il 21 maggio 2005 all'et\u00e0 di 77 anni."}
{"id": "2964318", "revid": "162719", "url": "https://it.wikipedia.org/wiki?curid=2964318", "title": "Castello (Praga)", "text": ""}
{"id": "2964319", "revid": "1507756", "url": "https://it.wikipedia.org/wiki?curid=2964319", "title": "Alacre castoro", "text": "Nella teoria della computabilit\u00e0 un alacre castoro (in inglese \"busy beaver\", letteralmente \"castoro indaffarato\", dall'espressione colloquiale per indicare una persona industriosa) \u00e8 una macchina di Turing che ottiene la massima \"attivit\u00e0 delle operazioni\" (come misurato dal numero di passi eseguiti, o dal numero dei simboli non vuoti che essa stampa sul nastro) tra tutte quelle in una determinata categoria. Un alacre castoro deve rispettare dei vincoli sulla sua struttura, fra cui il requisito che esso deve terminare in un numero finito di passi nel caso parta su un nastro vuoto.\nSi pu\u00f2 dimostrare che una funzione dell'alacre castoro, che quantifica il limite superiore dell'attivit\u00e0 di una macchina di Turing di una data classe, \u00e8 una funzione non computabile, in quanto cresce asintoticamente pi\u00f9 di quanto faccia una qualunque funzione computabile. Il concetto fu introdotto per la prima volta da Tibor Rad\u00f2 in un articolo del 1962, \"On Non-Computable Functions\" (\"Sulle funzioni non computabili\")."}
{"id": "2964320", "revid": "300067", "url": "https://it.wikipedia.org/wiki?curid=2964320", "title": "M.C. Mazique", "text": ""}
{"id": "2964321", "revid": "729019", "url": "https://it.wikipedia.org/wiki?curid=2964321", "title": "Kverneland", "text": "Kverneland \u00e8 un'industria manifatturiera norvegese specializzata nella produzione di attrezzi agricoli, . Il fondatore della compagnia fu Ole Gabriel Kverneland (1854 - 1941), che la fond\u00f2 nel 1879.\nLa sede principale della compagnia \u00e8 collocata a Klepp, un villaggio delle Kvernaland. Kverneland attualmente impiega circa 2.300 collaboratori in tutto il mondo.\nIl gruppo Kverneland possiede i seguenti marchi: Kverneland, Vicon, Gallignani.\nNel 2008 la divisione rotoimballatrici \u00e8 stata venduta alla Bucher Industries."}
{"id": "2964322", "revid": "958600", "url": "https://it.wikipedia.org/wiki?curid=2964322", "title": "Robert Dudley, conte di Warwick", "text": "Biografia.\nFiglio illegittimo di Robert Dudley, primo conte di Leicester e di Lady Douglas Sheffield, eredit\u00f2 la maggior parte del patrimonio, secondo le volont\u00e0 del padre, tra cui il castello di Kenilworth. Studi\u00f2 a Oxford. Nel 1594 guid\u00f2 una spedizione nelle Indie Occidentali. Tra il 1603 e il 1605 tent\u00f2 senza successo il riconoscimento legale della paternit\u00e0.\nNel 1605 Dudley lasci\u00f2 l'Inghilterra, dove non sarebbe pi\u00f9 tornato, la moglie e i figli. Abbandonando il puritanesimo in Francia si convert\u00ec al cattolicesimo e spos\u00f2 la cugina Elizabeth Southwell. In seguito si trasfer\u00ec in Toscana, dove pass\u00f2 al servizio del granduca Cosimo II de' Medici, prima e di Ferdinando II poi. In Toscana lavor\u00f2 come ingegnere e costruttore navale, progett\u00f2 la bonifica delle paludi fra Pisa e il mare e ingrand\u00ec il porto di Livorno.\nFu esponente di punta della cosiddetta Scuola cartografica livornese, esperto navigatore e matematico. Supervision\u00f2, per conto del granduca di Toscana, la spedizione Thornton in Sud America comandata dal capitano Robert Thornton, costituita da un galeone e una tartana.\nTra il 1646 e il 1647 pubblic\u00f2 a Firenze \"Dell'Arcano del Mare\" (con le incisioni del fiorentino Anton Francesco Lucini), un fondamentale trattato di scienza della navigazione in tre volumi che \u00e8 anche il primo atlante marittimo pubblicato in Italia.\nMor\u00ec a Firenze e fu sepolto nella chiesa di San Pancrazio. Lasci\u00f2 al granduca Ferdinando II il suo patrimonio, compresi i numerosi strumenti scientifici che aveva portato con s\u00e9 dall'Inghilterra, costruiti dai pi\u00f9 abili artefici inglesi del tempo, tra i quali James Kynvyn. Questi strumenti fanno ora parte delle collezioni del Museo Galileo di Firenze."}
{"id": "2964327", "revid": "106908", "url": "https://it.wikipedia.org/wiki?curid=2964327", "title": "Appio Claudio Crasso Inregillense", "text": "Biografia.\nAppio Claudio apparteneva al ramo Crasso della nobile \"gens\" Claudia, un'antica \"gens\" patrizia dell'antica Roma. Era il nipote di Appio Claudio Crasso Inregillense Sabino, decemviro nel 451 a.C. Probabilmente fu un oppositore delle \"Leges Liciniae Sextiae\" e quindi dell'ammissione dei plebei al consolato.\nNel 362 a.C., alla morte del console Lucio Genucio Aventinense, caduto in un'imboscata, fu nominato dittatore dal console Quinto Servilio Ahala per condurre la guerra contro gli Ernici che sconfisse, ottenendo anche un'ovazione. Venne nominato console nel 349 a.C., ma mor\u00ec all'inizio del suo mandato."}
{"id": "2964332", "revid": "35804", "url": "https://it.wikipedia.org/wiki?curid=2964332", "title": "Louis Vuitton Trophy La Maddalena", "text": "Il Louis Vuitton Trophy, competizione velistica in 5 atti riservata a barche classe IACC, giunge alla sua terza tappa in Sardegna e precisamente a La Maddalena dal 22 maggio al 6 giugno 2010. Organizzatore dell'evento \u00e8 , guidato da Vincenzo Onorato e Challenger of Record della XXXIV America's Cup.\nFormato.\nInizialmente era stato deciso di replicare la formula gi\u00e0 adottata nel precedente atto di Auckland, con un round-robin iniziale, in cui tutti i 10 sindacati partecipanti si affrontano tra loro una sola volta; i primi 8 classificati passano ai playoff, svolti secondo il modello a ripescaggi di McIntyre. A round robin gi\u00e0 avviato, tuttavia, si \u00e8 deciso di cambiare la formula dei playoff, abolendo i ripescaggi e quindi tornando alla tradizionale serie quarti-semifinali-finale.\nPartecipanti.\nSi assiste al rientro in gara da un lato di , al debutto assoluto nella manifestazione, e dall'altro di , nuovo Defender dell'America's Cup, non presente ad Auckland proprio per concentrarsi sulla conquista della coppa delle cento ghinee, peraltro facilmente strappata ad nel febbraio 2010. Pertanto, il numero di concorrenti raggiunge quota 10, contro gli 8 dei precedenti atti.\nBarche.\nIn questo evento vengono prese a prestito ITA-90 e ITA-99 di e USA-87 e USA-98 di , tutte progettate in funzione della Louis Vuitton Cup 2007. Come da regolamento, le differenze tecniche tra le barche sono state ridotte al minimo per dare agli equipaggi la possibilit\u00e0 di gareggiare ad armi pari. Inoltre, per salvaguardare l'integrit\u00e0 delle barche, il regolamento prevede un punto di penalit\u00e0 ogniqualvolta vi sia una collisione in gara, con la possibilit\u00e0 di ulteriori penalizzazioni nel caso in cui esse vengano danneggiate.\nRegate.\nPlayoff.\nDei quarti di finale previsti, \u00e8 stata disputata solo la serie tra e , con la vittoria dei russi per 2-1; gli altri sono stati annullati a causa della mancanza di tempo, facendo passare in semifinale le barche meglio piazzatesi nel round robin. In seguito, \u00e8 stata cancellata anche la finale per il 3\u00ba posto tra e ."}
{"id": "2964337", "revid": "1442080", "url": "https://it.wikipedia.org/wiki?curid=2964337", "title": "Isabelle Adriani", "text": "Biografia.\nNata a Umbertide (Pg), figlia di due neuropsichiatri, studia sin da bambina recitazione, canto e danza, frequentando istituti quali il Royal Ballet a Londra, la scuola di danza Francesco Morlacchi, la scuola di musica \u2018Scienza come Arte\u2019 in collaborazione con il Teatro Sperimentale di Spoleto, il Centro Universitario Teatrale in collaborazione con l\u2019Accademia Silvio D\u2019Amico di Roma, ed il Centro Teatrale di Roberto Biselli. \nSi \u00e8 laureata in Storia presso l\u2019Universita degli Studi di Perugia con una tesi dal titolo \"Il Dna della Fiaba\". Nel 2006 diventa giornalista professionista, iscritta all'Ordine dei Giornalisti dell'Umbria. \nPer \"Rai Radio Kids\" narra \"Le Fiabe della Buonanotte\" e \"Le Fiabe dal Mondo\" per la regia di \"Isabella Carbone\". Ha sposato Vittorio Palazzi Trivelli, imprenditore e produttore cinematografico, con il quale ha scritto e prodotto i documentari \"Open Quantum Relativity\" e \"The Secrets of Wadi Rum\". \nAttrice.\nHa lavorato in decine di film in italia e all'estero fra i quali '\u2019Che Bella Giornata' con Checco Zalone, 'Maschi contro Femmine', 'Faccio un salto all'Havana' di Dario Baldi 'Il Cuore grande delle Ragazze', 'Una sconfinata giovinezza' di Pupi Avati, 'la prima cosa bella' di Paolo Virz\u00ec, 'Baciato dalla fortuna' di Vincenzo Salemme, 'Ci vediamo a casa' di Maurizio Ponzi e molti altri. \nNel 2011, Al Pacino le presenta il suo agente John Burnham che la chiama per esibirsi a Santa Monica per Woody Allen. Nello stesso anno recita per Giuseppe Tornatore in Baharia. \nRecita nel film 'The American' diretto da Anton Corbijn con George Clooney e in 'Venuto al mondo' diretto da Sergio Castellitto con Penelope Cruz. \nNel 2012 presenta al Festival del Cinema di Venezia il suo romanzo storico, 'La Vera Storia di Cenerentola' con la prefazione di Valerio Massimo Manfredi. \nNel Maggio 2013 recita al fianco di Milla Jovovich nel corto 'Future-Past-Perfect' di Tara Subkoff. Viene scelta dal regista Alan White per interpretare Esmeralda nel film: \" con John Cusack, Jacki Weaver e Ryan Philippe. \nNel 2014 scrive, produce e presenta al Festival del cinema di Venezia il docu-Film: 'Open Quantum Relativity\u2019, sulla macchina del tempo, con scienziati di NASA e CERN. \nNel 2016 recita nel ruolo di Seleni nel film \" diretto da con Sean Bean. \nFra il 2017 e il 2019 Ha scritto, diretto e prodotto con il marito il Conte Vittorio Palazzi Trivelli, il documentario 'The Secrets of Wadi Rum' sulle antiche iscrizioni ritrovate nel deserto Giordano. \nNegli stessi anni interpreta vari ruoli in alcune fiction televisive. \nE\u2019 Anche doppiatrice di alcuni film di animazione, tra i quali \"L'era glaciale 4 e 5 - Continenti alla deriva\" (per il personaggio Pesca) e Jeanette in \"Alvin Superstar 3 - Si salvi chi pu\u00f2!\" (per il personaggio Jeannette e come interprete della canzone \"Help\" di Rihanna) e la Fata Pirata Zarina protagonista del film d\u2019animazione \"Trilly e la nave pirata\".\nHa recitato nell'adattamento teatrale del romanzo \"Il mio nome \u00e8 Nessuno - Il giuramento\", scritto da Valerio Massimo Manfredi.\nInoltre ha lavorato con Danny De Vito, Zac Efron per la trasmissione televisiva Virus su Rai Tre.\nNel 2020 \u00e8 tra gli attori protagonisti del Film \"Infidel\" con \"Jim Caviezel\", diretto da \"Cyrus Nowrasteh\" girato in Giordania.\nTelevisione.\nHa partecipato a numerose fiction italiane come \"Don Matteo 9\" , \"Distretto di Polizia 9\". \" Il Commissario Manara\", \"Il Commissario Zagaria\", \"Dove la trovi un'altra come me\", \"Capri 3\", \"Ho Sposato uno Sbirro 2 \".\nCome giornalista ha curato e condotto per tre anni le rubriche di cinema e aforismi: \"Accadde oggi\" e \"Moviestar\" per Canale 5. Nel 2014 \u00e8 stata inviata di Carlo Conti nella trasmissione \"L'anno che verr\u00e0\", in onda su Rai 1. \nInoltre, \u00e8 stata personaggio costante della trasmissione Tg2 Insieme Speciale Sanremo 2014 e del Dopofestival di Sanremo 2015.\nMusica.\nHa pubblicato tre album musicali dal titolo \"Tribute\" , \"Once Upon a Time is Today\" e \"To Movies with Love\"."}
{"id": "2964345", "revid": "4175", "url": "https://it.wikipedia.org/wiki?curid=2964345", "title": "Los Angeles Memorial Sports Arena", "text": "Il Los Angeles Memorial Sports Arena era un impianto sportivo situato nel parco dell'University of Southern California nel complesso espositivo.\nDal 1960 al 67 \u00e8 stata la sede dei Los Angeles Lakers, dei Los Angeles Clippers dal 1984 al 1999 e i Los Angeles Stars dal 1967 al 1970.\nL'impianto \u00e8 stato sede del torneo di Pugilato alle Olimpiadi del 1984."}
{"id": "2964351", "revid": "838137", "url": "https://it.wikipedia.org/wiki?curid=2964351", "title": "Calle 13 (album)", "text": "Calle 13 \u00e8 l'album di debutto del gruppo musicale portoricano Calle 13 pubblicato il 29 novembre 2005 dalla White Lion Records."}
{"id": "2964353", "revid": "30300", "url": "https://it.wikipedia.org/wiki?curid=2964353", "title": "Juan Horrach Rippoll", "text": ""}
{"id": "2964356", "revid": "1882990", "url": "https://it.wikipedia.org/wiki?curid=2964356", "title": "Moolam Thirunal", "text": "Biografia.\nI primi anni e l'educazione.\nMoolam Thirunal Rama Varma nacque il 25 settembre 1857 dal principe Raja Raja Varma della dinastia dei Changanassery e da Maharani Lakshmi Bayi di Travancore, nipote dell'illustre maharajah Swathi Thirunal. Egli perse la madre pochi giorni dopo la sua nascita. Dopo i primi studi vernacolari di Malayalam lui e il fratello maggiore Hastham Thirunal vennero posti sotto il tutoraggio di Annaji Rao B.A. e successivamente di Raghunath Rao B.A, in una speciale residenza di campagna appositamente fatta costruire per la loro istruzione. Hastham Thirunal dovette presto interrompere i propri studi a causa delle cattive condizioni di salute e per tale motivo Rama Varma rimase l'unico pupillo sotto tutore. Egli eccelleva in particolare in storia, geografia del mondo, aritmetica e grammatica.\nAscesa al trono e riforme rilevanti.\nDopo la morte del fratello maggiore, alla morte dello zio nel 1885, Moolam Thirunal sal\u00ec al trono di Travancore.\nUno dei suoi primi atti da regnante fu quello di stabilire la presenza di un consiglio legislativo a partire dal 1888. Questo fu il primo consiglio legislativo ad essere creato in uno degli stati principeschi indiani.\nNel 1886 venne introdotto ufficialmente l'uso della carta nei documenti ufficiali, che andava a sostituire quella precedentemente realizzata con foglie di cadjan. Nel 1887 venne approvata una legge che aboliva la tradizione che i beni delle famiglie che non avessero avuto eredi fossero incamerati dallo stato.\nNel 1888 venne ampliato il sistema postale e di francobolli, oltre ad una riforma totale dei trasporti. Il primo servizio di bus ebbe luogo a partire dal 1908 in due strade a partire da Trivandrum. Dieci anni pi\u00f9 tardi, nel 1918, il primo treno raggiunse Trivandrum con l'estensione della l'inea ferroviaria Chenkotta-Quilon.\nMoolam Thirunal Rama Varma applic\u00f2 riforme nel campo dell'educazione, della medicina, della legge e dell'ordine, nel servizio civile ed in molti altri campi sociali. I dipartimenti sanitari vennero aperti a tutti e si fecero progressi anche nell'educazione femminile. Il maharajah introdusse anche un sistema di assicurazione per la vita. Per tutte queste riforme, quando i britannici stabilirono il protettorato sul paese, gli venne riconosciuto un saluto militare con 21 salve di cannone.\nFamiglia ed eredi.\nDal momento che la casa reale di Travancore seguiva la tradizione matriarcale Nair la presenza delle donne era essenziale nella famiglia e dal momento che la maggioranza di maschi in famiglia aveva scoraggiato questa tendenza, due principesse vennero adottate dai cugini della linea di Mavelikara. Sethu Lakshmi Bayi succedette a Moolam Thirunal Sir Rama Varma nel 1924 come reggente sino al 1931, quando suo nipote Chithira Thirunal Balarama Varma ottenne il governo.\nMaharajah Sir Rama Varma si spos\u00f2 due volte, in entrambi i casi con donne nobili del clan Thampi di tradizione Nair. La sua prima moglie (sposata nel 1880) fu \"Nagercoil Ammachi Panapillai Amma Srimathi Kunjulakshmi Pillai Anantha Lakshmi Pillai Kochamma\", della dinastia Nagercoil Ammaveedu. Ella mor\u00ec prima dell'ascesa al trono del marito nel 1882 dando alla luce un solo figlio maschio, Nagercoil Sri Narayanan Chempakaraman Thampi, che rimase aiutante di campo del padre sino alla sua morte in giovane et\u00e0. A seguito di questi fatti il maharajah rimase da solo per i successivi dieci anni. La seconda moglie del maharajah fu \"Vadasseri Ammachi Panapillai Amma Srimathi Lakshmi Pillai Karthyayani Pillai Kochamma\", della famiglia Vadasseri Ammaveedu."}
{"id": "2964361", "revid": "144796", "url": "https://it.wikipedia.org/wiki?curid=2964361", "title": "Chithira Thirunal", "text": ""}
{"id": "2964362", "revid": "838137", "url": "https://it.wikipedia.org/wiki?curid=2964362", "title": "Residente o visitante", "text": "Residente o visitante \u00e8 il secondo album del gruppo musicale portoricano Calle 13 pubblicato il 24 aprile 2007 dalla Sony BMG."}
{"id": "2964365", "revid": "486946", "url": "https://it.wikipedia.org/wiki?curid=2964365", "title": "DIKKI", "text": ""}
{"id": "2964367", "revid": "610351", "url": "https://it.wikipedia.org/wiki?curid=2964367", "title": "Los de atr\u00e1s vienen conmigo", "text": "Los de atr\u00e1s vienen conmigo \u00e8 il terzo album del gruppo musicale portoricano Calle 13 pubblicato il 21 ottobre 2008 dalla Warner Music Latina."}
{"id": "2964372", "revid": "767487", "url": "https://it.wikipedia.org/wiki?curid=2964372", "title": "Ali che non tornano", "text": "Ali che non tornano (\"Q Planes\") \u00e8 un film del 1939, diretto da Tim Whelan. \u00c8 una storia di ambientazione fantascientifica.\nTrama.\nDiversi aerei inglesi scompaiono durante i loro voli e dei piloti non vi \u00e8 alcuna traccia, Tony durante un volo di prova con un nuovo modello viene colpito da un raggio misterioso e fatto prigioniero da un esercito nemico. L'uomo viene portato su di una nave dove ritrova gli altri piloti dati per dispersi.\nProduzione.\nIl film fu prodotto dalla Irving Asher Productions e venne girato nei Denham Studios di Denham, nel Buckinghamshire.\nDistribuzione.\nDistribuito dalla Columbia Pictures Corporation, il film fu distribuito nelle sale britanniche e presentato in prima a Londra il 21 febbraio 1939."}
{"id": "2964373", "revid": "125366656", "url": "https://it.wikipedia.org/wiki?curid=2964373", "title": "Aisha Hinds", "text": "Biografia.\nAttiva principalmente in ambito televisivo, la Hinds inizia a recitare in alcuni episodi della serie televisiva \"The Shield\", dopodich\u00e9 partecipa al suo primo film per il cinema, \"Assault on Precinct 13\" del 2005. negli anni seguenti si fa notare con ruoli ricorrenti in \"Invasion\", nel ruolo di Mona Gomez, \"Dollhouse\", in quelli di Loomis, e \"True Blood\", dove ha ricoperto il ruolo di Miss Jeanette.\nNel 2009 fa parte del cast del film di Tyler Perry \"Madea Goes to Jail\". Nel 2010 \u00e8 una delle interpreti, al fianco di Michael Imperioli, della serie della ABC \"Detroit 1-8-7\".\nTra il 2013 e il 2015 recita nel ruolo di Carolyn Hill nella serie televisiva \"Under the Dome\" tratta dal romanzo \"The Dome\" di Stephen King, apparendo tra gli attori del cast principale durante la prima stagione.\nNell'ottobre del 2017 viene scelta per interpretare il ruolo principale di Henrietta \"Hen\" Wilson della serie televisiva \"9-1-1\"."}
{"id": "2964382", "revid": "32301428", "url": "https://it.wikipedia.org/wiki?curid=2964382", "title": "Ritardo di fase", "text": ""}
{"id": "2964383", "revid": "1203832", "url": "https://it.wikipedia.org/wiki?curid=2964383", "title": "Chiba Marine Stadium", "text": "Il , oggi noto come per via dell'acquisizione dello sponsor televisivo QVC, \u00e8 uno stadio di baseball nella citt\u00e0 di Chiba, circa 40\u00a0km a sud-est di Tokyo, ed \u00e8 la sede dei Chiba Lotte Marines. Fa parte del grande complesso fieristico dell'area di Makuhari, costituita dallo stadio in questione, l'area per esposizioni Makuhari Messe e una zona commerciale.\nVenne inaugurato ufficialmente il 2 febbraio 1990 non con una partita di baseball, ma con il concerto della cantante Madonna in visita nel Giappone con il suo \"Blond Ambition Tour\"; successivamente la struttura ha mantenuto la sua vocazione come area per concerti ospitano numerosi artisti fra cui Deep Purple, Gwen Stefani, My Chemical Romance, Guns N' Roses, Metallica, Red Hot Chili Peppers, Oasis, Blink-182, Green Day, Avril Lavigne, Radiohead, Linkin Park e Beastie Boys."}
{"id": "2964387", "revid": "765341", "url": "https://it.wikipedia.org/wiki?curid=2964387", "title": "Weenix (famiglia)", "text": "Weenix o Weenincks o Weenincx o Weeninx fu una famiglia di artisti olandesi. Il capostipite Johannes era un architetto di Amsterdam, che ebbe quattro figli: un maschio, Jan Baptist e tre femmine. La pi\u00f9 giovane delle figlie, Lijsbeth spos\u00f2 il pittore Barent Micker, fratello di Jan, il primo insegnante di Jan Baptist.\nJan Baptist divenne un pittore paesaggista \"Dutch Italianates\". Ebbe due figli, Jan, pittore di nature morte, paesaggista e ritrattista e Gillis da Justina d'Hondecoeter, appartenente anch'essa ad una famiglia di pittori olandesi."}
{"id": "2964388", "revid": "535565", "url": "https://it.wikipedia.org/wiki?curid=2964388", "title": "Stephansort", "text": "Stephansort venne fondata nel mese di agosto del 1888, fu una delle principali stazioni commerciali della Compagnia della Nuova Guinea Tedesca. Venne edificata nel protettorato tedesco del Kaiser Wilhelms-Land in Nuova Guinea precisamente nella Baia dell'Astrolabio. Tra il 1891-1892 Stephansort fu sede del Commissario Imperiale e successivamente divenne la residenza del direttore generale della Societ\u00e0. Nel 1899 l'insediamento divenne parte integrante della Nuova Guinea Tedesca in quest'anno, infatti la Compagnia della Nuova Guinea Tedesca cedette il controllo della colonia al governo di Berlino. Fino alla fine della colonia, Stephansort rimase uno dei principali avamposti commerciali del paese. Oggi, questo luogo non esiste pi\u00f9. \nDopo una grave epidemia di malaria, dove trov\u00f2 la morte anche il Direttore generale della Societ\u00e0, nel 1891 la vecchia capitale Finschhafen venne abbandonata. Grazie al clima favorevole per i coloni Europei ed alle pi\u00f9 adatte caratteristiche morfologiche del luogo, il Commissario Imperiale Friedrich Rose ed il suo staff, si trasferirono nel 1891 a Stephansort, che si trovava vicino al villaggio di Karegulan. Il 19 febbraio 1892 attracc\u00f2 l'Incrociatore tedesco SMS \"Sperber\" nel porto della stazione, Rose aveva da tempo pianificato un viaggio esplorativo dell'area limitrofa, in concomitanza di ci\u00f2, doveva avvenire una spedizione punitiva contro dei ribelli indigeni, che avevano ucciso, ad Hatzfeldhafen, dei missionari tedeschi ed alcuni manovali nativi. Il 17 settembre 1892, il centro amministrativo della colonia, e la residenza del Commissario Imperiale, vennero definitivamente trasferite nella vicina Friedrich-Wilhelm-Hafen, il Direttore generale della Compagnia della Nuova Guinea Tedesca, rimase invece a Stephansort. Per alcuni anni, l'insediamento venne preso in consegna dalla Astrolabe-Kompanie. Nel 1896, questa societ\u00e0 venne associata alla Compagnia della Nuova Guinea Tedesca.\nLa stazione, che nel 1900 contava 20 coloni tedeschi, si trovava solamente ad una ventina di miglia a sud di Friedrich-Wilhelmshafen, nel 1894 era presente una delle pi\u00f9 importanti piantagioni di Tabacco della colonia, almeno inizialmente, le colture dimostrarono una resa piuttosto alta. Nel 1892, 36.200 dei 95.000 Chilogrammi di Tabacco prodotti nella colonia, provenivano da Stephansort. Successivamente, a causa delle cattive condizioni climatiche, la raccolt\u00e0 del tabacco nel Kaiser Wilhelms-Land si ridusse progressivamente, dal 1894 al 1888, la raccolta della pianta si ridusse dai 70.000 ai 30.000 Chilogrammi. Nello stesso periodo, i tedeschi attuarono una conversione delle piantagioni, che si concentr\u00f2 sulla Palma da Cocco per la produzione della Copra. Il bestiame venne utilizzato per il lavoro agricolo nelle piantagioni di caff\u00e8 e di cotone della zona, che producevano un raccolto di ottima qualit\u00e0. Con Bogadjim, dove era presente anche una Missione della Societ\u00e0 Missionaria Renana ed Erimahafen, che era collegata da una Ferrovia Decauville, nella colonia esisteva anche una rete stradale ben sviluppata.\nNel 1900, a Stephansort erano presenti installazioni economiche, edifici amministrativi, abitazioni civili, una farmacia ed un ospedale per Europei. Nonostante varie misure preventive messe in atto dall'amministrazione locale, ci fu una nuova epidemia di malaria, venne inviato sul posto a studiare la malattia il famoso Medico e Microbiologo tedesco Robert Koch, che rimase a Stephansort per un soggiorno di due mesi a partire dal 29 dicembre 1899."}
{"id": "2964394", "revid": "1747171", "url": "https://it.wikipedia.org/wiki?curid=2964394", "title": "Madonna col Bambino (Cima da Conegliano Londra)", "text": "La Madonna col Bambino della National Gallery di Londra \u00e8 un dipinto ad olio su tavola (69,2x57,2\u00a0cm) di Cima da Conegliano, databile 1496-1499.\nIn generale le opere di Cima da Conegliano sono uniche, in questo caso particolare invece l'artista ha dipinto utilizzando anche dei Cartoni infatti si pu\u00f2 notare la grande somiglianza di quest'opera con altre simili del medesimo artista:\nDescrizione.\nLa tavola rappresenta centralmente la Vergine col Bambin Ges\u00f9 in grembo.\nSul parapetto marmoreo, in basso a destra, reca la firma dell'artista: IOANNESBAPTISTA P"}
{"id": "2964397", "revid": "785863", "url": "https://it.wikipedia.org/wiki?curid=2964397", "title": "Geoffrey Lewis", "text": "Biografia.\nPadre dell'attrice e cantante Juliette Lewis, fra i film nei quali ha recitato vi sono \"Il tagliaerbe\" (liberamente ispirato da un racconto di Stephen King) accanto a Pierce Brosnan e Jeff Fahey, \"Double Impact - Vendetta finale\" accanto a Jean-Claude Van Damme, \"The Culpepper Cattle Co.\", \"Una calibro 20 per lo specialista\", \"Dillinger\", \"Il mio nome \u00e8 Nessuno\", \"Il vento e il leone\", \"La vendetta dell'uomo chiamato Cavallo\", \"Tango &amp; Cash\", \"Pink Cadillac\", \"L'uomo senza volto\", \"Un ragazzo tutto nuovo\", \"Caccia mortale\" e \"La casa del diavolo\". \n\u00c8 inoltre apparso in diverse serie televisive tra cui \"Walker Texas Ranger\", ha fornito la voce al personaggio di nome Lenny nella versione originale del film di animazione di Rob Zombie \"The Haunted World of El Superbeasto\" ed \u00e8 stato il regista del film \"The Drummer\". Aveva una casa di produzione chiamata Pistol Films LLC.\nMor\u00ec a 79 anni per un attacco di cuore nella sua residenza a Woodland Hills, sobborgo di Los Angeles, il 7 aprile 2015.\nDoppiatori italiani.\nNelle versioni in italiano dei suoi film, Geoffrey Lewis \u00e8 stato doppiato da:"}
{"id": "2964398", "revid": "767487", "url": "https://it.wikipedia.org/wiki?curid=2964398", "title": "Un'aliena al centro della Terra", "text": "Un'aliena al centro della Terra \u00e8 un film del 1988, diretto da Albert Pyun. \u00c8 una storia di ambientazione fantascientifica.\nTrama.\nWanda Saknussemm alla ricerca di suo padre dato per morto ritrova una stanza segreta che la condurr\u00e0 nelle profondit\u00e0 della terra. Qui incontra un minatore di nome Gus che l'aiuter\u00e0 nella ricerca in quella che si scoprir\u00e0 essere Atlantide."}
{"id": "2964399", "revid": "2206963", "url": "https://it.wikipedia.org/wiki?curid=2964399", "title": "Migliori rimbalzisti stagionali della NBA", "text": "Questa voce contiene la lista migliori rimbalzisti stagionali della NBA, la principale lega professionistica di pallacanestro nordamericana.\nIl riconoscimento, assegnato al giocatore che al termine della stagione regolare fa registrare la pi\u00f9 elevata media-rimbalzi a partita (abbreviata in inglese con l'acronimo \"RPG\": \"rebounds per game\"), \u00e8 nato dalla stagione 1950\u20131951. La distinzione tra rimbalzi offensivi e difensivi fu introdotta invece a partire dal 1973\u20131974.\nPer poter ottenere il titolo di miglior rimbalzista stagionale un atleta deve soddisfare almeno uno di questi criteri: giocare almeno 70 gare o conquistare 800 rimbalzi. Nel corso degli anni i requisiti sono cambiati pi\u00f9 volte, anche in ragione del variare del numero di partite in calendario.\nStatistiche.\nRecord.\nWilt Chamberlain detiene il record assoluto, stabilito nella stagione 1960\u201361, per il maggior numero di rimbalzi (2149) e media (27,2). Detiene anche il record di maggior totale e maggior media per partita per un rookie (rispettivamente 1941 e 27,0), fatti registrare al termine della stagione 1959\u20131960. Tra i giocatori in attivit\u00e0 il totale pi\u00f9 alto \u00e8 quello di DeAndre Jordan (1226, nella stagione 2014-2015), mentre la miglior media rimbalzi \u00e8 quella di Ben Wallace (15,42 nel 2002-2003).\nIl record di titoli consecutivi \u00e8 di Dennis Rodman, che ne conquist\u00f2 7 tra il 1992 e il 1998.\nAccoppiate.\nMVP, top scorer e miglior rimbalzista.\nNella stagione 1965-1966 Wilt Chamberlain fu il miglior marcatore della lega, il miglior rimbalzista e fu anche nominato MVP stagionale.\nMVP stagionale e miglior rimbalzista.\nAd oggi cinque giocatori hanno vinto nello stesso anno il titolo di MVP stagionale oltre alla classifica rimbalzi:\nTop scorer e miglior rimbalzista.\nAd oggi due soli giocatori (Chamberlain vi \u00e8 riuscito per\u00f2 pi\u00f9 volte, 5, di cui 4 consecutive) sono riusciti a concludere una stagione NBA con la miglior media-punti e contemporaneamente la miglior media rimbalzi:\nMiglior rimbalzista - Anello NBA.\nCinque giocatori sono stati campioni NBA nello stesso anno in cui la stagione regolare li ha visti conquistare il premio di miglior rimbalzista:\nNel 1972 Chamberlain fu nominato anche miglior giocatore delle Finals, analogamente a quanto accaduto a Moses Malone nel 1983; il premio di MVP della serie finali fu introdotto nel 1969 (prima delle vittorie di Mikan, Chamberlain e Russell).\nLeader della lega in rimbalzi e stoppate.\nA partire dalla stagione 1973-1974, da quando cio\u00e8 la Lega conteggia le stoppate, cinque soli giocatori (Howard vi \u00e8 riuscito per\u00f2 2 volte) sono riusciti a concludere una stagione NBA con la miglior media-stoppate e contemporaneamente la miglior media rimbalzi:"}
{"id": "2964400", "revid": "37401", "url": "https://it.wikipedia.org/wiki?curid=2964400", "title": "Minore et\u00e0", "text": ""}
{"id": "2964401", "revid": "118024408", "url": "https://it.wikipedia.org/wiki?curid=2964401", "title": "Alceo Galliera", "text": "Biografia.\nSi diplom\u00f2 presso il Conservatorio Giuseppe Verdi di Milano in pianoforte, organo (sotto la guida del padre Arnaldo), composizione e direzione d'orchestra.&lt;br&gt;\nNel 1932, a soli 22 anni, subentr\u00f2 al padre presso la cattedra di organo dello stesso conservatorio ed ebbe tra i suoi allievi importanti organisti e compositori come Luigi Molfino, Luigi Benedetti e la sua futura moglie e organista bresciana Eva Frick.\nL'attivit\u00e0 come didatta e concertista d'organo lasci\u00f2 presto il passo a quella di direttore d'orchestra, che lo rese famoso a livello internazionale e che, nel secondo dopoguerra, lo porter\u00e0 a dirigere alcune tra le pi\u00f9 famose orchestre del tempo, come l'Orchestra del Teatro alla Scala di Milano, la Melbourne Symphony Orchestra e la Philharmonia Orchestra di Londra. &lt;br&gt; \nCollabor\u00f2 con grandi solisti come Artur Schnabel, Jacques Thibaud, Arturo Benedetti Michelangeli, Claudio Arrau, G\u00e9za Anda, Dinu Lipatti, Clara Haskil, Walter Gieseking, Werner Haas, Pierre Fournier, Nathan Milstein, Michael Rabin, David Oistrakh, Arthur Grumiaux, Tibor Varga, Dennis Brain con i quali ha effettuato anche memorabili incisioni. In campo operistico realizz\u00f2 nel 1957 una storica incisione del \"Barbiere di Siviglia\" con la Philharmonia Orchestra e interpreti del calibro di Tito Gobbi e Maria Callas. Ha inciso inoltre opere di svariati autori con grandi cantanti come Anna Moffo, Nicolai Gedda, Elisabeth Schwarzkopf.\nFu anche docente nei corsi di perfezionamento dell'Accademia Musicale Chigiana, avendo tra i suoi allievi Claudio Abbado e Zubin Mehta."}
{"id": "2964403", "revid": "228587", "url": "https://it.wikipedia.org/wiki?curid=2964403", "title": "Delmar Roos", "text": " Fu attivo nell'ambito dell'industria automobilistica e direttore dell'ingegneria alla Studebaker dal 1926 al 1936, dove si occup\u00f2 principalmente di motori a otto cilindri in linea.\nSuccessivamente lavor\u00f2 per il gruppo britannico Rootes nella progettazione di Humber, Hillman e Sunbeam-Talbot. Durante la seconda guerra mondiale ritorn\u00f2 negli Stati Uniti d'America, e diede il suo importante contributo alla Willys per la progettazione della Jeep, esperienza che gli serv\u00ec nella consulenza con la British Motor Corporation per la progettazione del giunto omocinetico previsto per la Mini.\nI suoi studi ed i primi anni della carriera.\nRoos nacque a New York, nel Bronx. Frequent\u00f2 la Manual Trading High School (una \u201cScuola Superiore Professionale\u201d dove si insegnano mestieri) a Brooklyn, per proseguire gli studi in ingegneria meccanica ed elettrica alla Cornell University. Si distinse anche come fotografo (una fotografia da lui scattata, che ritraeva un'unit\u00e0 dei vigili del fuoco costituita da un carro trainato da tre cavalli, fu comprata da varie testate giornalistiche e diffusa in tutto il mondo) ed atleta (vinse il campionato tra college e quello nazionale di scherma).\nDopo la laurea nel 1911 fu assunto alla General Electric e lavor\u00f2 con Sanford Alexander Moss sulle turbine a vapore e sullo sviluppo di compressori centrifughi. Nel 1913 si trasfer\u00ec alla Locomobile come assistente alla ricerca. Nel 1919 fu assistente di David Fergusson alla Pierce-Arrow e gli succedette come direttore dell'ingegneria nel 1921, per poi tornare alla Locomobile con lo stesso ruolo. Pass\u00f2 alla Marmon nel 1925 e succedette a Guy Henry come direttore dell'ingegneria alla Studebaker.\nLa carriera in Studebaker.\nEntr\u00f2 in Studebaker quando l'impianto produttivo di Detroit fu smantellato e trasferito a South Bend. Roos supervision\u00f2 lo spostamento del dipartimento dell'ingegneria e del personale nel nuovo edificio. In questa Casa automobilistica riprogett\u00f2 il motore ed altri particolari della Standard Six e della Big Six, nella gamma offerta nel 1927.\nRoos aveva una considerevole esperienza nei motori a otto cilindri, avendo progettato la Locomobile Junior Eight e la Marmon Little Eight. Nessuna delle due auto era straordinaria, ma le svariate sperimentazioni fornirono solide basi per i motori ad 8 cilindri in linea della Studebaker, che esordirono con la President, lanciata nel gennaio 1928."}
{"id": "2964404", "revid": "1543377", "url": "https://it.wikipedia.org/wiki?curid=2964404", "title": "Madonna col Bambino (Cima da Conegliano Londra 1505)", "text": "La Madonna col Bambino \u00e8 un dipinto a olio su tavola (53,3x43,8\u00a0cm) di Cima da Conegliano, databile 1505 e conservato nella National Gallery di Londra."}
{"id": "2964406", "revid": "126257", "url": "https://it.wikipedia.org/wiki?curid=2964406", "title": "Delmar &quot;Barney&quot; Roos", "text": ""}
{"id": "2964407", "revid": "510241", "url": "https://it.wikipedia.org/wiki?curid=2964407", "title": "La Pizzuta", "text": ""}
{"id": "2964408", "revid": "126257", "url": "https://it.wikipedia.org/wiki?curid=2964408", "title": "Barney Roos", "text": ""}
