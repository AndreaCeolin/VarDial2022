{"id": "2907233", "revid": "729019", "url": "https://it.wikipedia.org/wiki?curid=2907233", "title": "Offensiva di Kiev", "text": "L'offensiva di Kiev () fu una grande operazione sferrata dall'Armata Rossa nel novembre 1943 sul fronte orientale durante la seconda guerra mondiale per sbucare dalle teste di ponte conquistate sul Dnepr e liberare la capitale ucraina di Kiev. L'offensiva ottenne pieno successo grazie all'audace piano adottato dal generale Nikolaj Vatutin, comandante del 1\u00ba Fronte Ucraino, che sorprese le difese tedesche e permise alle forze corazzate sovietiche di avanzare rapidamente a nord e a nord-ovest di Kiev, sfruttando la piccola testa di ponte di Ljute\u017e.\nLe truppe tedesche del Gruppo d'armate Sud del feldmaresciallo Erich von Manstein, schierate a difesa della linea del Dniepr, furono colte impreparate e non riuscirono a contrastare la rapida avanzata dei carri armati sovietici; Kiev venne liberata il 6 novembre. Nei giorni seguenti il comando tedesco, con l'afflusso di notevoli forze mobili di riserva, riusc\u00ec a fermare l'ulteriore avanzata nemica ad ovest di Kiev ed a contrattaccare ma non riusc\u00ec a riconquistare la capitale ucraina. La vittoria di Kiev ebbe grande importanza strategica per i sovietici e permise di superare in forze la linea del Dniepr su cui i tedeschi avevano sperato di costituire il cosiddetto \"Ostwall\" (il fronte fortificato difensivo); inoltre ebbe anche importanza propagandistica evidenziando i successi dell'Armata Rossa e l'andamento della guerra ormai favorevole all'Unione Sovietica.\nLa linea del Dnepr.\nLa lotta per le teste di ponte.\nIl 14 settembre 1943 il feldmaresciallo Erich von Manstein era riuscito, dopo defatiganti colloqui con Adolf Hitler al Quartier generale di Rastenburg, ad ottenere l'autorizzazione ad una ritirata generale del suo Gruppo d'armate Sud dietro il corso del Dnepr che con la sua ampiezza e la sua riva occidentale scoscesa e dominante sulla steppa a est si prestava all'organizzazione di una solida posizione fortificata apparentemente in grado di respingere ulteriori avanzate dell'Armata Rossa. Il feldmaresciallo aveva ripetutamente sottolineato il grave indebolimento delle sue forze dopo la durissime battaglie a Char'kov, sul Mius, nel Donbass, seguite al fallimento di Kursk. Disponendo solo di poche centinaia di mezzi corazzati, il Gruppo d'armate Sud rischiava un crollo strategico definitivo di fronte alle continue offensive sovietiche.\nHitler acconsent\u00ec con grande riluttanza alla ritirata generale e prescrisse che la 6\u00aa Armata passasse al comando del Gruppo d'armate A del feldmaresciallo Ewald von Kleist per sbarrare la steppa di Nogaj e coprire l'istmo di Perekop che dava accesso alla Crimea, ritenuta dal F\u00fchrer di grande importanza strategica e politica. Inoltre Hitler ordin\u00f2 al feldmaresciallo von Manstein di mantenere una serie di teste di ponte a est del Dnepr, a Dnipropetrovsk, Zapori\u017e\u017eja, Kremen\u010duk e Kiev, da cui eventualmente riprendere l'offensiva in caso di miglioramento della situazione generale e di indebolimento delle forze sovietiche. Ebbe quindi subito inizio la ritirata generale delle truppe del Gruppo d'armate Sud; il ripiegamento si svolse ordinatamente, enormi colonne si inoltrarono sulle primitive piste dell'est verso il Dnieper, le quattro linee ferroviarie disponibili vennero utilizzate per trasferire una parte dei reparti su treni pesantemente armati contro le minacce dei partigiani, le truppe di retroguardia effettuarono metodiche distruzioni di citt\u00e0, villaggi, infrastrutture, impianti industriali, centrali elettriche, ponti. Vennero stesi campi di mine e l'intero territorio abbandonato venne devastato dalle truppe tedesche per rallentare l'inseguimento ed intralciare le operazioni delle forze sovietiche. Anche la popolazione venne in buona parte deportata ad ovest del fiume per sottrarre manodopera e reclute all'Armata Rossa.\nL'Armata Rossa diede subito inizio all'inseguimento del nemico in ritirata; l'alto comando sovietico comprese l'importanza di non concedere tregua ai soldati tedeschi e di premere da vicino le truppe della Wehrmacht per impedire di organizzarsi solidamente sulla riva occidentale del fiume, largo in alcuni tratti anche alcuni chilometri. Fin dal 9 settembre lo Stavka aveva diramato una direttiva speciale in cui ordinava di attraversare d'assalto i grandi fiumi ucraini e prometteva decorazioni e ricompense alle truppe che fossero riuscite ad attraversare subito il Dniepr e costituire teste di ponte. Quindi i soldati sovietici seguirono subito dietro le colonne tedesche in ripiegamento, e i comandanti dei vari fronti sollecitarono alla massima velocit\u00e0 per raggiungere al pi\u00f9 presto il Dnepr; la 4\u00aa \"Panzerarmee\" del generale Hermann Hoth rischi\u00f2 di essere intercettata a est del fiume ma riusc\u00ec alla fine ad attraversare in salvo sui ponti di Kiev e \u010cerkasy, pressata da vicino dai reparti sovietici.\nLe armate sovietiche avanzarono velocemente in direzione del Dniepr che venne raggiunto per primo il 21 settembre a sud delle paludi del Pryp\"jat' dalla 60\u00aa Armata del generale Ivan \u010cernjachovskij appartenente al Fronte Centrale del generale Konstantin Rokossovskij. Nei giorni seguenti anche i reparti di avanguardia del Fronte di Vorone\u017e del generale Nikolaj Vatutin, del Fronte della Steppa del generale Ivan Konev e del Fronte sud-ovest del generale Rodion Malinovskij arrivarono in successione al fiume e piccoli reparti d'assalto iniziarono gli attraversamenti con mezzi di fortuna che, pur effettuati con scarso sostegno logistico e rafforzati con grande difficolt\u00e0, permisero di cogliere impreparate le difese tedesche e di conquistare preziose posizioni tattiche sulla riva occidentale. Il 22 settembre la brigata di testa della 3\u00aa Armata corazzata della Guardia del generale Pavel Rybalko (la 56\u00aa Brigata corazzata della Guardia) attravers\u00f2 a nord di Kanev, nella zona della cittadina di Bukrin; il 25 settembre il fronte del generale Konev super\u00f2 il fiume a sud-ovest di Kremen\u010duk; il 26 settembre piccoli reparti del fronte del generale Malinovskij passarono il fiume a sud di Dnepropetrovsk. Entro una settimana, per mezzo di piccole imbarcazioni, di chiatte o di precari ponti di legno, i soldati sovietici costituirono ventitr\u00e9 teste di ponte lungo il Dniepr, alcune estese per poche centinaia di metri, altre per diversi chilometri.\nLo Stavka diram\u00f2 subito precise direttive per sfruttare la situazione e ampliare le teste di ponte, dando inizio alla \"prima battaglia del Dniepr\": durante l'ultima settimana di settembre e l'intero mese di ottobre continuarono gli attacchi dei fronti sovietici schierati nel settore meridionale (ridenominati dall'alto comando sovietico 1\u00b0, 2\u00b0 3\u00b0 e 4\u00b0 Fronte Ucraino) in tutte le aree difese dal Gruppo d'armate Sud e dal Gruppo d'armate A. Il generale Konev attacc\u00f2 dalla sua testa di ponte a sud di Kremen\u010duk e fece notevoli progressi anche se il primo tentativo di conquistare Krivoj Rog venne respinto il 25 ottobre dalle riserve corazzate tedesche del 40\u00ba \"Panzerkorps\". Pi\u00f9 a sud il generale Malinovskij riusc\u00ec, dopo essere stato sollecitato bruscamente da Stalin in persona ad ottenere risultati concreti, a liberare Zapori\u017e\u017eja il 13 ottobre e Dnipropetrovsk il 25 ottobre, dove riusc\u00ec ad impedire in parte la distruzione da parte tedesca della diga sul fiume e degli impianti elettrici. Ancora pi\u00f9 a sud il generale Tolbuchin infranse la linea difensiva della Molo\u010dnaja e raggiunse il basso corso del Dnepr anche se non riusc\u00ec a distruggere l'ampia testa di ponte di Nikopol', tenacemente difesa dalle truppe tedesche.\nTermin\u00f2 invece con un fallimento il grande attacco pianificato dal generale Vatutin a partire dalla testa di ponte di Bukrin per aggirare e liberare Kiev da sud. Un importante lancio di paracadutisti sovietici alla fine di settembre si concluse con un disastro e con la disgregazione della maggior parte dei reparti aviolanciati; mentre i due attacchi in forze sferrati nel mese di ottobre dalla 3\u00aa Armata corazzata della Guardia e dalla 40\u00aa e 27\u00aa Armata, vennero respinti dall'intervento delle divisioni corazzate del 24\u00ba \"Panzerkorps\" del generale Walther Nehring e del 48\u00ba \"Panzerkorps\" del generale Otto von Knobelsdorff (19. Panzer-Division, 3. Panzer-Division e 7. Panzer-Division) che impedirono l'allargamento della testa di ponte e inflissero dure perdite agli attaccanti.\nUn nuovo piano.\nLa notte del 27 settembre un piccolo distaccamento di 22 soldati al comando del sergente Nefedov, appartenenti alla 240\u00aa Divisione fucilieri della 38\u00aa Armata riusc\u00ec ad attraversare di sorpresa il Dnepr, largo in quel tratto 600-700 metri, nei pressi della cittadina di Ljute\u017e, a nord di Kiev; entro il 30 settembre la 240\u00aa Divisione fucilieri riusc\u00ec a rafforzare questa precaria posizione ed a traghettare due reggimenti con artiglieria campale sulla riva occidentale. In questo modo la 38\u00aa Armata del 1\u00b0 Fronte Ucraino costitu\u00ec una importante testa di ponte a monte di Kiev, in collegamento con la 60\u00aa Armata, superando le difese delle due divisioni di fanteria del 13\u00ba Corpo d'armata tedesco del generale Hauff, appartenente al fianco sinistro della 4\u00aa \"Panzerarmee\" del generale Hoth. Il generale Vatutin, comandante del 1\u00b0 Fronte Ucraino, intervenne subito per sfruttare la situazione e invi\u00f2 con la massima urgenza il 5\u00ba Corpo carri della Guardia del generale Andrej Grigorevi\u010d Krav\u010denko verso Ljute\u017e. Il corpo corazzato sovietico riusc\u00ec ad effettuare un rapido spostamento e, dopo aver completato con successo un rischioso passaggio della Desna facendo marciare i carri armati sul fondo del fiume parzialmente sommersi, raggiunse il 5 ottobre la testa di ponte dove, con chiatte di fortuna, trasport\u00f2 60 mezzi corazzati sulla riva occidentale. Il 5\u00ba Corpo carri della Guardia riusc\u00ec quindi a rinforzare in tempo la 240\u00aa Divisione fucilieri e contribu\u00ec a respingere i tentativi del 13\u00ba Corpo d'armata tedesco di ributtare i sovietici oltre il fiume.\nIl consolidamento della testa di ponte a nord di Kiev permise al generale Vatutin di modificare il suo piano per liberare la capitale ucraina; dopo i ripetuti fallimenti a Bukrin, il generale present\u00f2 fin dal 18 ottobre le sue nuove proposte allo Stavka, evidenziando i successi raggiunti dalla 38\u00aa Armata a Ljute\u017e e la possibilit\u00e0 di sviluppare un attacco su Kiev da nord-est in collaborazione con la 60\u00aa Armata del generale \u010cernjachovskij. Il generale Vatutin richiese importanti rinforzi per mettere in atto il nuovo progetto e il 24 ottobre lo Stavka comunic\u00f2 il suo consenso e decise un massiccio rafforzamento della testa di ponte. Il nuovo piano prevedeva un attacco diversivo il 1\u00ba novembre da Bukrin con la 27\u00aa e la 40\u00aa Armata ed un attacco principale da Ljute\u017e con la 38\u00aa Armata, la 60\u00aa Armata, il 5\u00ba Corpo carri della Guardia, rafforzati con l'arrivo da sud della 3\u00aa Armata corazzata della Guardia, del 1\u00ba Corpo di cavalleria della Guardia e del 7\u00ba Corpo di artiglieria di sfondamento. La 2\u00aa Armata aerea del generale Krassovskij avrebbe appoggiato l'offensiva.\nIl primo compito del generale Vatutin consisteva nel trasferire rapidamente ed in segreto a nord le forze corazzate ammassate a Bukrin e raggrupparle nella testa di ponte di Ljute\u017e. Con un tempo piovoso, il generale Rybalko, al cui quartier generale era arrivato il maresciallo Georgij \u017dukov per chiarire la sua missione, organizz\u00f2 con abilit\u00e0 il trasferimento della sua armata corazzata: i carri armati prima passarono, a partire dalla notte del 25 ottobre, sulla sponda orientale del Dniepr e quindi dal 28 ottobre si diressero verso nord lungo quattro strade di traffico; 400 carri armati, 3.500 veicoli, 500 trattori e 300 cannoni marciarono per 150 chilometri verso Ljute\u017e. Per mantenere il segreto il quartier generale e le stazioni radio della 3\u00aa Armata corazzata della Guardia rimasero fino all'ultimo a Bukrin, insieme a numerosi carri armati fittizi schierati per ingannare le ricognizioni tedesche. Nel frattempo i carri armati del generale Rybalko avanzarono verso nord, superarono la Desna ed il 30 ottobre la 91\u00aa Brigata corazzata del colonnello Ivan Jakubovskij attravers\u00f2 per prima il Dniepr e arriv\u00f2 sulla riva occidentale; entro le ore 08.00 del 2 novembre tutta l'armata e gli altri reparti di rinforzo riuscirono, nonostante gravi difficolt\u00e0 logistiche e gli attacchi aerei tedeschi sui ponti sul Dniepr, ad attraversare il fiume ed a raggiungere la testa di ponte di Ljute\u017e, pronti a prendere parte alla nuova offensiva verso Kiev.\nTre giorni prima dell'inizio previsto dell'offensiva il generale Vatutin si trasfer\u00ec con il suo stato maggiore all'interno della testa di ponte di Ljute\u017e, e il 1\u00ba novembre, alla vigilia dell'offensiva principale, durante il consiglio di guerra nel villaggio di Novo Petrovskij il generale discusse gli ultimi dettagli operativi con i generali Rybalko e Moskalenko e con numerosi alti ufficiali in sottordine; nell'occasione il comandante del 1\u00b0 Fronte Ucraino venne fortemente motivato dal responsabile politico per l'Ucraina del Partito comunista, Nikita Chru\u0161\u010d\u0451v, e sollecitato a liberare a tutti i costi Kiev entro l'anniversario della Rivoluzione, il 7 novembre. Il generale Vatutin era deciso ad ottenere la vittoria e contava di schiacciare le difese tedesche con la potenza delle sue forze concentrate a sorpresa nello spazio ristretto della testa di ponte. Un'ultima direttiva dello Stavka indirizzata al comandante del 1\u00b0 Fronte Ucraino sottoline\u00f2 la necessit\u00e0 di fare presto e di sferrare un attacco in velocit\u00e0 per evitare i rischi di un rafforzamento delle difese tedesche visto che il nemico disponeva di buone strade di collegamento nelle retrovie del fronte a differenza dei sovietici. Il generale Vatutin era pienamente consapevole dell'importanza di ottenere un rapido sfondamento e di liberare d'assalto la capitale ucraina entro pochi giorni.\nHitler e l'OKH avevano deciso alla met\u00e0 di ottobre di trasferire una serie di divisioni corazzate di riserva dall'ovest e dall'Italia per rafforzare il fronte orientale, ma il F\u00fchrer ritenendo di primaria importanza difendere soprattutto l'ansa del Dniepr per mantenere il possesso delle importanti regioni minerarie di Krivoj Rog e Nikopol' ed anche per salvaguardare gli accessi alla Crimea, decise di raggruppare queste preziose forze di riserva sul basso corso del fiume, lontane dalla regione di Kiev. La stessa 1. Panzer-Division, proveniente dalla Grecia e completamente riorganizzata, era stata schierata alla fine di ottobre nell'area di Kirovograd dove era impegnata a fornire ai suoi soldati, ancora con uniformi tropicali, l'equipaggiamento invernale.\nIl servizio informazioni tedesco venne colto di sorpresa dal nuovo progetto offensivo sovietico e soprattutto dalla rapidit\u00e0 del rischieramento delle riserve corazzate del 1\u00b0 Fronte Ucraino; la 4\u00aa \"Panzerarmee\" del generale Hoth individu\u00f2 il movimento del generale Rybalko fuori dalla testa di ponte di Bukrin, e l'ultimo rapporto del 3 novembre segnal\u00f2 la sua probabile presenza nell'area di Ljute\u017e ma ritenne che i carri armati della 3\u00aa Armata corazzata della Guardia fossero ancora sulla riva orientale del Dniepr e quindi consider\u00f2 che avessero bisogno di almeno quattro giorni di tempo per attraversare il fiume. Il movimento pianificato dal generale Vatutin aveva quindi avuto successo e il 1\u00b0 Fronte Ucraino, le cui forze erano gi\u00e0 concentrate e pronte ad attaccare sulla riva occidentale, pot\u00e9 sferrare la sua offensiva principale quello stesso 3 novembre cogliendo impreparati i comandi tedeschi.\nAttacco su Kiev.\nOffensiva a sorpresa.\nIl 1\u00ba novembre la 40\u00aa Armata del generale F. F. Zmacenko e la 27\u00aa Armata del generale S. G. Trofimenko, supportati da due corpi mobili, iniziarono l'attacco di diversione nella testa di ponte di Bukrin a sud di Kiev, difesa dal 24\u00ba \"Panzerkorps\" tedesco; le forze sovietiche misero in difficolt\u00e0 le difese ed il comando tedesco fu costretto ad inviare di rinforzo reparti della 2. SS-Panzer-Division \"Das Reich\" e due divisioni di fanteria, indebolendo le sue riserve operative. Il mattino del 3 novembre 1943 il potente bombardamento di circa 2.000 cannoni e 500 lanciarazzi \"katjusa\" diede inizio all'offensiva principale del generale Vatutin e colpi pesantemente le linee del 13\u00ba e del 7\u00ba Corpo d'armata che difendevano la testa di ponte di Ljute\u017e con tre divisioni fanteria (88\u00aa, 68\u00aa e 208\u00aa Divisione fanteria), mentre la citt\u00e0 di Kiev era presidiata dalla 88\u00aa Divisione fanteria. L'attacco della 38\u00aa Armata del generale Kirill Moskalenko, della 60\u00aa Armata del generale Ivan \u010cernjachovskij e del 5\u00ba Corpo carri della Guardia del generale Andrej Krav\u010denko ottenne subito risultati decisivi e, dopo aver superato le prime linee nemiche che, devastate dal fuoco d'artiglieria, si erano disgregate, i carri armati e i fucilieri sovietici penetrarono per sette chilometri su un fronte di dieci chilometri di ampiezza. L'intervento nel corso della giornata delle riserve mobili del generale Hoth, prima la 20\u00aa Panzergrenadier-Division e quindi l'8. Panzer-Division, non ottenne risultati; le forze tedesche, che dovettero entrare in combattimento in modo improvvisato, sferrarono una serie di contrattacchi e riuscirono a rallentare l'avanzata nemica ma non poterono chiudere il varco nelle linee a nord di Kiev.\nIl pomeriggio del 4 novembre entr\u00f2 in azione la massa dei mezzi corazzati del generale Vatutin; la 3\u00aa Armata corazzata della Guardia del generale Pavel Rybalko (con circa 400 carri) e il 1\u00ba Corpo di cavalleria della Guardia del generale Baranov attraversarono le linee dei fucilieri sovietici e avanzarono in profondit\u00e0 su un terreno melmoso per la costante pioggia; il generale Rybalko impieg\u00f2 i suoi carri armati in formazioni compatte impiegando i dispositivi acustici e i fari per sconcertare e intimorire le truppe tedesche, ed ordin\u00f2 in particolare al 6\u00ba Corpo carri della Guardia, che si era momentaneamente fermato, di riprendere ad avanzare e continuare ad oltranza durante nella notte, preceduto dall'avanguardia della 53\u00aa Brigata corazzata della Guardia del colonnello Vasilij Archipov. Contemporaneamente, mentre il generale Cerniakovskij marciava verso ovest sul fianco destro dello schieramento sovietico, la 38\u00aa Armata del generale Moskalenko ed il 5\u00ba Corpo carri della Guardia del generale Krav\u010denko diressero subito a sud e sud-est per aggirare Kiev ed attaccarla: il mattino del 5 novembre i primi reparti di queste formazioni raggiunsero la periferia della grande citt\u00e0 dove era asserragliata la 88\u00aa Divisione fanteria tedesca ed altri elementi del 7\u00ba Corpo d'armata.\nDurante la notte del 4 novembre era continuata l'avanzata, alla luce dei fari dei carri armati, delle formazioni corazzate della 3\u00aa Armata corazzata della Guardia, accompagnati dai fucilieri della 136\u00aa e 167\u00aa Divisione; il generale Rybalko guid\u00f2 con grande energia la marcia dei suoi carri che, grazie alla loro potenza di fuoco, superarono la resistenza e raggiunsero il fiume Irpin'. In questa zona il generale Hoth impegn\u00f2 le sue ultime riserve per cercare di respingere gli attaccanti: la 7. Panzer-Division al comando del generale Hasso von Manteuffel venne trasferita d'urgenza dall'area di Bukrin e, sostenuta dai panzergranatieri della 20\u00aa Panzergrenadier-Division del generale Jauer, sferr\u00f2 una serie di violenti contrattacchi e parve in un primo momento ottenere qualche successo. In realt\u00e0 il gruppo corazzato del colonnello Adelbert Schulz della 7. Panzer-Division non riusc\u00ec ad impedire che i carri armati del 6\u00ba Corpo carri della Guardia e del 7\u00ba Corpo carri della Guardia raggiungessero durante la notte un punto a otto chilometri a ovest di Kiev ed attraversassero il passaggio del fiume Irpin'. Al mattino del 5 novembre le colonne del 7\u00ba Corpo carri della Guardia e del 9\u00ba Corpo meccanizzato, con il reparto di avanguardia della 91\u00aa Brigata corazzata del colonnello Ivan Jakubovskij, occuparono il villaggio di Svyato\u0161ino ed intercettarono l'importantissima strada maestra Kiev-\u017dytomyr. I reparti corazzati della 7. Panzer-Division dovettero ripiegare, nonostante l'intervento di un \"kampfgruppe\" della 2. SS-Panzer-Division \"Das Reich\", ancora verso sud, mentre i granatieri vennero respinti a nord di Kiev.\nIl generale Hoth, ormai privo di riserve immediatamente disponibili, non pot\u00e9 disimpegnare, nonostante le richieste di aiuto del 7\u00ba Corpo d'armata, la 88\u00aa Divisione fanteria del generale Roth che stava per essere accerchiata dentro la citt\u00e0 e ordin\u00f2 nella notte del 5 novembre la ritirata delle sue forze mobili (7. Panzer-Division, 8. Panzer-Division, 20\u00aa Panzergrenadier-Division e parte della 2. SS \"Das Reich\") verso sud-ovest per cercare di coprire gli importanti nodi di comunicazione di Fastiv, Berdy\u010div e Kozjatyn da cui dipendevano le vie di rifornimento dell'intero Gruppo d'armate Sud, abbandonando le difese della capitale ucraina ormai investita da nord e da ovest dalle forze della 38\u00aa Armata sovietica.\nNel frattempo il generale Rybalko continuava a spingere in avanti i suoi reparti per sfruttare la situazione e raggiungere i centri di comunicazione pi\u00f9 importanti nelle retrovie che assicuravano i collegamenti del Gruppo d'armate Sud. Dopo aver incontrato la resistenza della 10\u00aa Panzergrenadier-Division, i carri armati sovietici raggrupparono le forze ed avanzarono in profondit\u00e0; il 7 novembre la 91\u00aa Brigata corazzata del colonnello Ivan Jakubovskij e la 55\u00aa Brigata corazzata della Guardia (7\u00ba Corpo carri della Guardia) del colonnello David Dragunski occuparono di sorpresa il nodo ferroviario di Fastov. I due battaglioni territoriali e il reparto d'emergenza tedeschi adibiti alla difesa della citt\u00e0 vennero travolti, il materiale rotabile, tra cui 45 locomotive, venne catturato o distrutto dalle formazioni corazzate sovietiche.\nLiberazione di Kiev.\nMentre i carri armati del generale Rybalko avanzavano verso sud-ovest per intercettare le linee di comunicazione del Gruppo d'armate Sud e la 60\u00aa Armata del generale \u010cernjakovskij marciava a ovest, era in corso la battaglia per Kiev; il comando tedesco era ormai rassegnato a cedere la citt\u00e0 e per evitare un accerchiamento inizi\u00f2 a ritirare una parte delle truppe del 7\u00ba Corpo d'armata ed a distruggere sistematicamente edifici e impianti industriali. Nella notte del 5 novembre arrivarono a nord di Kiev i primi reparti sovietici della 38\u00aa Armata del generale Moskalenko; furono il 50\u00ba ed il 51\u00ba Corpo di fucilieri che assaltarono la citt\u00e0 sostenuti dai mezzi corazzati del 5\u00ba Corpo carri della Guardia del generale Krav\u010denko.\nLa periferia settentrionale della citt\u00e0 venne raggiunta per prima nella notte dalla 180\u00aa Divisione fucilieri che si era impadronita in precedenza dei sobborghi di Priorka e Kuren\u00ebvka; nel buio si accesero violenti scontri con la guarnigione tedesca della 88\u00aa Divisione fanteria ed i combattimenti proseguirono, illuminati dalle esplosioni, a distanza ravvicinata. I soldati sovietici avanzarono lentamente verso il centro ed a mezzanotte il 21\u00ba reggimento di fucilieri raggiunse la centrale via Kirov e quindi prosegu\u00ec ancora verso Kres\u010datik, il viale principale di Kiev. I fucilieri del 1\u00ba e del 3\u00ba battaglione del 21\u00ba reggimento rastrellarono tutto il viale e riuscirono ad occupare i grandi edifici del Consiglio dei Commissari del Popolo della Repubblica Ucraina, della sede del Partito Comunista Ucraino e della Biblioteca Lenin.\nContemporaneamente entrarono in citt\u00e0 da ovest i carri armati del 5\u00ba Corpo carri della Guardia del generale Krav\u010denko, percorsero Kres\u010datik e si congiunsero con i fucilieri della 180\u00aa Divisione; un ruolo importante nella liberazione di Kiev ebbero anche i soldati della 1\u00aa Brigata indipendente cecoslovacca al comando del colonnello Ludv\u00edk Svoboda che diedero prova di combattivit\u00e0, occuparono la sera del 5 novembre, dopo duri scontri, la stazione ferroviaria e quindi raggiunsero le rive del Dnepr. Alle ore 04.00 del 6 novembre le truppe della 38\u00aa Armata completarono il rastrellamento di Kiev e distrussero gli ultimi reparti della 88\u00aa Divisione fanteria tedesca rimasti bloccati dentro la citt\u00e0; il generale Roth, comandante della divisione, venne ucciso negli scontri.\nIl 6 novembre Mosca annunci\u00f2 ufficialmente al mondo con un comunicato speciale l'avvenuta liberazione di Kiev e vennero sparate le salve dei cannoni in segno di saluto come era ormai tradizione per ogni vittoria sovietica secondo il rituale codificato da Stalin a partire dalla liberazione di Belgorod e Or\u00ebl il 3 agosto 1943. In riconoscimento del valore dimostrato e dei risultati raggiunti numerosi reparti che si erano distinti nei combattimenti ricevettero la denominazione onorifica di \"unit\u00e0 di Kiev\" e vennero assegnate decorazioni ai soldati meritevoli, tra cui molti combattenti della 1\u00aa Brigata indipendente cecoslovacca.\nLa grande citt\u00e0 ucraina usciva devastata dai due anni e due mesi di occupazione tedesca; la popolazione cittadina era scesa da 900.000 persone a 180.000, oltre 195.000 cittadini erano stati uccisi ed altri 100.000 erano stati deportati all'ovest per il lavoro coatto nelle fabbriche del Reich. Prima della ritirata le truppe tedesche incendiarono i resti della citt\u00e0, fecero saltare tutti i ponti, le principali chiese e monumenti, distrussero la rete idrica, 140 scuole, 940 edifici statali, 800 insediamenti industriali. Vennero asportati e trasferiti in Germania attrezzature e macchinari delle fabbriche, tram, filobus, oggetti preziosi, le campane delle chiese. Infine i tedeschi incendiarono il conservatorio, l'universit\u00e0, la biblioteca, la centrale elettrica, l'edificio dell'Accademia delle scienze ucraina. I soldati sovietici, appena entrati in citt\u00e0, dovettero impegnarsi subito per fornire energia elettrica ed acqua e per l'approvvigionamento alimentare della popolazione, oltre a provvedere a rimuovere le numerose mine disseminate dalle truppe nemiche prima di ritirarsi.\nSviluppi strategici.\nControffensiva del feldmaresciallo von Manstein.\nIl 7 novembre, mentre le colonne corazzate del generale Rybalko occupavano Fastov, il feldmaresciallo von Manstein arriv\u00f2 al Quartier generale di Rastenburg per un colloquio chiarificatore con Hitler, il F\u00fchrer si mostr\u00f2 molto contrariato per la caduta di Kiev e destitu\u00ec subito il generale Hermann Hoth, ritenuto ormai troppo stanco e sfiduciato dopo tanti mesi di dure campagne, assegnando il comando della 4\u00aa \"Panzerarmee\" al generale Erhard Raus. Inoltre il feldmaresciallo non riusc\u00ec ad ottenere tutte le riserve corazzate in fase di raggruppamento nelle retrovie del fronte del Dnepr, provenienti da ovest. Hitler ritenne importante lasciare il 40\u00ba \"Panzerkorps\" con due Panzer-Division nella zona dell'ansa del Dnepr e assegn\u00f2 a von Manstein solo il 48\u00ba \"Panzerkorps\", passato al comando del generale Hermann Balck, con tre divisioni corazzate fresche per contrattaccare nella regione di Kiev.\nDopo alcuni attacchi iniziali poco efficaci, il generale Balck riusc\u00ec a finalmente a concentrare le sei Panzer-Division assegnate al 48\u00ba \"Panzerkorps\" dal feldmaresciallo von Manstein (tre unit\u00e0 gi\u00e0 in parte indebolite e le tre unit\u00e0 appena arrivate dall'ovest) ed a sferrare il contrattacco sul fianco sinistro del cuneo sovietico che aveva raggiunto \u017dytomyr il 12 novembre; mentre la 1. SS-Panzer-Division Leibstandarte SS Adolf Hitler, e la 1. Panzer Division, appena arrivate ed a pieno organico, interrompevano la strada maestra, la 7. Panzer Division del generale Manteuffel attacc\u00f2 da sud \u017dytomyr e riusc\u00ec a riconquistare la citt\u00e0 dopo violenti scontri il 19 novembre.\nNelle settimane seguenti il feldmaresciallo von Manstein cerc\u00f2 di sfruttare il successo per marciare verso est in direzione di Kiev; nonostante un peggioramento del tempo con alternanza di neve e fango, le divisioni corazzate del 48\u00ba \"Panzerkorps\" del generale Balck ottennero ancora alcuni risultati, misero in difficolt\u00e0 la 60\u00aa Armata del generale \u010cernjachovskij che riperse Korosten' e tentarono di accerchiare la 3\u00aa Armata corazzata della Guardia del generale Rybalko. Ma questi tentativi fallirono, i sovietici persero terreno ma riuscirono a rallentare e poi fermare la marcia delle divisioni tedesche. Entro il 20 dicembre il feldmaresciallo von Manstein dovette interrompere la controffensiva a causa dell'esaurimento delle sue forze, dell'impraticabilit\u00e0 del terreno e del rafforzamento delle difese nemiche.\nKiev ed un'ampia testa di ponte strategica a ovest del Dnepr rimasero quindi in possesso del 1\u00b0 Fronte Ucraino del generale Vatutin. Stalin e lo Stavka, allarmati dalla situazione, fin dai primi giorni di dicembre avevano inviato sul posto il maresciallo Georgij \u017dukov per coordinare le operazioni nell'area di Kiev e pianificare insieme con il generale Vatutin i nuovi progetti offensivi per sfruttare le favorevoli posizioni raggiunte. A questo scopo entro il mese di dicembre ingenti rinforzi arrivarono al 1\u00b0 Fronte Ucraino: oltre a numerosi reparti di artiglieria, affluirono la 1\u00aa Armata della Guardia, la 18\u00aa Armata, la 1\u00aa Armata corazzata del generale Michail Katukov e due corpi mobili. Mentre le prime linee bloccavano la controffensiva tedesca, il generale Vatutin e il maresciallo \u017dukov raggrupparono le loro forze e studiarono nuovi piani per l'offensiva generale invernale che sarebbe iniziata gi\u00e0 il 24 dicembre 1943.\nL'offensiva sovietica invernale.\nL'offensiva invernale sovietica del 1943-1944 ebbe inizio dall'ampia testa di ponte conquistata ad ovest di Kiev e si estese progressivamente a tutto il settore meridionale del fronte orientale. L'avanzata sovietica prosegu\u00ec fino al mese di aprile 1944 e fu caratterizzata da una serie di aspre battaglie che terminarono con pesanti perdite da entrambe le parti. L'Armata Rossa ottenne una nuova serie di importanti vittorie; nonostante l'abilit\u00e0 tattica dimostrata dalla Wehrmacht ed il continuo impiego delle forze corazzate, i tedeschi cedettero progressivamente terreno e dovettero abbandonare tutta l'Ucraina occidentale e ripiegare fino ai confine della Polonia e della Romania.\nLa liberazione di Kiev, la pi\u00f9 grande citt\u00e0 dell'Unione Sovietica occupata dall'esercito tedesco, venne raggiunta il giorno prima dell'anniversario della Rivoluzione d'ottobre e contribu\u00ec a rendere particolarmente festosa la ricorrenza a Mosca; Stalin, dopo aver rievocato gli eventi principali del 1943, parl\u00f2 per la prima volta di \"anno della grande svolta\", \"korennoi perelom\", elogi\u00f2 i suoi soldati e fu anche molto cordiale con gli Alleati occidentali di cui riconobbe l'importante contributo con la campagna del Mediterraneo. Dopo poche settimane i \"Tre Grandi\" si sarebbero incontrati per la prima volta a Teheran in una conferenza plenaria in cui sarebbero stati poste le basi della successiva collaborazione militare e politica delle potenze della \"Grande Alleanza\"."}
{"id": "2907235", "revid": "121320595", "url": "https://it.wikipedia.org/wiki?curid=2907235", "title": "Ioan Igna", "text": "Carriera.\nAcquisito il badge FIFA nel 1976, deve attendere il termine della carriera arbitrale del pi\u00f9 famoso connazionale Nicolae Rainea prima di riuscire a ritagliarsi un proprio ruolo come arbitro di livello nei palcoscenici calcistici internazionali. Ecco quindi il suo curriculum:\nUscito ridimensionato da quest'ultima esperienza, termina la carriera nel 1989.\nDal 2009 al 2010 \u00e8 capo-designatore degli arbitri rumeni, mentre dal 2011 (dopo l'inchiesta per corruzione che ha coinvolto il suo successore, Vasile Avram) diventa vice-designatore."}
{"id": "2907240", "revid": "117098269", "url": "https://it.wikipedia.org/wiki?curid=2907240", "title": "Formula 3000 inglese 1991", "text": "La stagione 1991 della F3000 inglese (\"1991 British F3000 Championship\") fu corsa su 11 gran premi e fu la terza della serie. Fu vinta da Paul Warwick, fratello di Derek Warwick, su Reynard 90D-Cosworth. Il titolo fu assegnato postumo in quanto il pilota britannico mor\u00ec nel corso della gara 5 sul Circuito di Oulton Park."}
{"id": "2907241", "revid": "466539", "url": "https://it.wikipedia.org/wiki?curid=2907241", "title": "I celebri amori di Enrico IV", "text": "I celebri amori di Enrico IV (\"Vive Henri IV... vive l'amour!\") \u00e8 un film del 1961 diretto da Claude Autant-Lara.\nTrama.\nIl re Enrico IV di Francia \u00e8 un grande amatore, mentre Cond\u00e8, il suo fedele \u00e8 appassionato di caccia. Un giorno il re combina un matrimonio facendo sposare Cond\u00e8 con Charlotte: la cosa non va proprio gi\u00f9 all'amico..."}
{"id": "2907242", "revid": "465169", "url": "https://it.wikipedia.org/wiki?curid=2907242", "title": "Italia's Next Top Model (prima edizione)", "text": "La prima edizione di \"Italia's Next Top Model\" \u00e8 andata in onda dal 4 dicembre 2007 al 26 febbraio 2008 per dodici puntate sul canale SKY Vivo.\nIl programma \u00e8 stato condotto da Natasha Stefanenko, oltre a rivestire il ruolo di capo della giuria, affiancata da volti noti della moda come Michael Giannini, Giusi Ferr\u00e9, Nad\u00e8ge du Bospertus e Ciro Zizzo.\nEpisodi.\nPuntata 1 \nLa sfida consiste in una sfilata con i propri abiti nella casa. Ad osservarle Natasha Stefanenko.\nLe ultime due concorrenti: Annalisa e Francesca L\nEliminata: Annalisa\nPuntata 2\nLa sfida consiste in un servizio fotografico in tema autodescrittivo. Le ragazze devono scegliere un aggettivo per descriversi.\nLe ultime due: Agnese e Elena\neliminata: Agnese\nPuntata 3\nLe ragazze si sfidano in un servizio fotografico in tema Adamo ed Eva nel giardino dell'Eden. Ospite a sorpresa un serpente.\nLe ultime due: Manuela e Sara\neliminata: Sara\nPuntata 4\nLe ragazze si sfidano nella maison Romeo Gigli. Ad osservarle Gentucca Bini prima stilista della maison.\nUltime due: Francesca L e Elena\neliminata: Francesca L\nPuntata 5\nLe ragazze si sfidano in una sfilata su di una scalinata di un palazzo dell'800 della provincia di Como.\nUltime due: Elga ed Elena\neliminata: Elena\nPuntata 6\nLe ragazze si sfidano in un servizio di nudo con la fotografa Malena Mazza.\nUltime due: Laura e Alessandra\nEliminata: Alessandra\nPuntata 7\nGaetano Vaudo segue le ragazze nella creazione di uno spot pubblicitario.\nUltime due: Manuela e Lorena\nEliminata: Manuela\nPuntata 8\nLe ragazze in gara si sono sfidate in un servizio fotografico. La prova consisteva nell'esaltare la propria femminilit\u00e0, ma mostrando anche il lato maschile della loro personalit\u00e0.\nUltime due: Fiorella e Francesca B\nEliminata: Fiorella\nPuntata 9\nLe ragazze in gara si sono sfidate in una sfilata in abiti da sposa. La prova, consisteva nello sfilare con gli abiti da sposa disegnati dallo stilista Carlo Pignatelli. Ogni abito doveva rappresentare una differente tipologia di sposa.\nUltime due: Tiziana e Francesca B\nEliminata: Francesca B\nPuntata 10\nLe ragazze in gara si sono sfidate in un servizio fotografico con il fotografo Settimio Benedusi.\nLa prova consisteva nel mettere in mostra il contrasto tra la propria immagine in \"lingerie\" e la durezza della location. Durante il servizio fotografico, le ragazze dovevano accendere e tenere in mano un lanciafiamme.\nUltime due: Laura e Gilda\nEliminata: Laura\nPuntata 11\nLe 4 ragazze in gara si sono sfidate in un servizio fotografico.\nLa prova consisteva nel mostrare la propria immagine in costume da bagno, affrontando un clima difficile, in una location insolita sulle spiagge di Ibiza. \nUltime due: Lorena e Tiziana\nEliminata: Tiziana\nPuntata 12\n3 semifinaliste affrontano 2 prove eliminazione. \nNella prima prova le ragazze vengono immortalate in un servizio fotografico in cui il fotografo della trasmissione decide per ognuna di loro un tema che le rispecchi.\nEliminata: Lorena\nLe due finaliste, Gilda ed Elga, devono affrontare l'ultima prova: una sfilata con gli abiti di Roberto Cavalli conclusasi con l'eliminazione di Elga.\nAlla fine la vincitrice del reality show \u00e8 risultata Gilda Sansone."}
{"id": "2907243", "revid": "767487", "url": "https://it.wikipedia.org/wiki?curid=2907243", "title": "Giovan Battista Adriani", "text": "Biografia.\nNato a Firenze, figlio dell'umanista e politico Marcello Virgilio Adriani, da cui gli deriv\u00f2 il soprannome \"Marcellino\", e di Maria da Casavecchia, di una casata della nobilt\u00e0 cittadina, Giovan Battista studi\u00f2 filosofia a Padova, dove era andato esule nel 1530, a seguito della caduta della Repubblica fiorentina, e dove conobbe, fra gli altri, Pietro Bembo, Annibal Caro e Benedetto Varchi. Con quest'ultimo, in particolare, ebbe un noto scambio di sonetti e rime.\nNella citt\u00e0 natale, in cui aveva potuto far ritorno nel 1540, fu professore di eloquenza, tenendo la cattedra nello \"Studio fiorentino\" per un trentennio, dal 1549 sino alla morte.\nSu incarico del granduca Cosimo I de' Medici, continu\u00f2 la \"Storia\" di Benedetto Varchi, morto nel 1565, con il titolo di \"Istoria de' suoi tempi\", riguardante gli anni dal 1536 al 1574, pubblicata postuma dal figlio.\nPer il tono filosofico e le intenzioni moraleggianti, l'opera si rif\u00e0 a Polibio e a Tacito, e dimostra, inoltre, un'acuta comprensione dei suoi tempi cercando di inserire le vicende di Firenze nel contesto degli avvenimenti europei, sulla scorta della metodologia del Guicciardini. Scrisse anche una biografia di Cosimo I, molte orazioni funebri e, sotto forma di lettera, un saggio sull'arte antica per un'edizione de \"Le vite de' pi\u00f9 eccellenti pittori, scultori e architettori\" di Giorgio Vasari.\nFu membro dell'Accademia Fiorentina. Sposatosi due volte, ebbe diversi figli, fra cui Marcello, detto \"il giovane\" per distinguerlo dal nonno, che fu un filologo.\nDeceduto in seguito a una lunga malattia, la sua orazione funebre fu svolta da Francesco Bonciani nella chiesa di Santa Maria degli Alberighi. Tuttavia, secondo Jacques-Auguste de Thou, Adriani fu sepolto in una chiesa, detta di S. Francesco, fuori le mura di Firenze.\nUna sua effigie, opera del Vasari, si trova a Palazzo Vecchio, in un riquadro del soffitto del salone dei Cinquecento."}
{"id": "2907246", "revid": "287204", "url": "https://it.wikipedia.org/wiki?curid=2907246", "title": "Giovanni Battista Adriani", "text": "Biografia.\nNel 1838 entr\u00f2 nell'ordine dei somaschi. Appassionato di storia e geografia divenne nel 1846 professore di entrambe al collegio militare di Racconigi; dove rimase fino al 1853.\nNel 1851 era diventato socio della Deputazione di storia patria e fu incaricato nel 1852 per una ricerca di documenti sulla storia del Piemonte negli archivi francesi.\nFu in seguito uno dei collaboratori dell'edizione degli \"Historiae Patriae Monumenta\" (I, Augustae Taurinorum 1836; II, ibid. 1853).\nDopo il 1862 si ritir\u00f2 a Cherasco per i suoi studi.\nNel 1898 leg\u00f2 le sue collezioni al comune di Cherasco, che con queste cre\u00f2 un museo a lui intitolato.\nDal 15 dicembre 1853 divenne socio dell'Accademia delle scienze di Torino.\nFu socio dell'Societ\u00e0 numismatica italiana, che gli dedic\u00f2 un breve necrologio."}
{"id": "2907247", "revid": "15756", "url": "https://it.wikipedia.org/wiki?curid=2907247", "title": "Marco Belli", "text": "Biografia.\nCompie gli studi medi e superiori presso il Seminario di Portogruaro, ove viene ordinato Sacerdote, frequenta l'Universit\u00e0 di Padova, ove consegue dapprima, nel 1882, la licenza in Filosofia e in Lettere e poi, nel 1884, la laurea in Lettere e Storia, con una tesi su Senofonte, poi pubblicata (\"La politeia ton Lakedaimonion di Senofonte Ateniese. Osservazioni dell'ab. M. Belli\"). \nDocente presso il Seminario Diocesano di svariate materie (Lettere greche, Aritmetica e Catechismo romano; Lettere latine e greche, Storia profana e Geografia e Sacra eloquenza; Studio biblico e Lingua ebraica e greca, Latino, Diritto canonico, Teologia Pastorale) per quaranta anni (dal 1878 al 1918), diventandone infine Prefetto degli studi.\nLa Facolt\u00e0 giuridica del Seminario Patriarcale di Venezia gli attribuisce, nel 1908, la Laurea ad honorem in Sacra Teologia, avendo particolarmente apprezzato le sue pubblicazioni di contenuto teologico, dogmatico e biblico. Gli vennero riconosciuti ampi meriti culturali e alta considerazione civile per i suoi studi e ricerche: fu nominato nel 1921 Cavaliere della Corona d'Italia e membro effettivo dell'Ateneo Veneto; ma fu l'anno 1927 quello in cui diversi riconoscimenti ed incarichi gli furono affidati con mandato fiduciario: Regio Ispettore onorario bibliografico, Regio Ispettore Onorario dei monumenti e degli scavi, e Direttore onorario del Museo Nazionale Concordiese.\n\u00c8 stato autore di numerosissime pubblicazioni, spaziando dalle grammatiche latine, greche, ebraiche (anche una grammatica elementare della lingua araba e della lingua universale Volapuk) e dalla storia della letteratura greca e latina, a commenti storico-esegetici dei classici greci e latini, dalla storia locale alla linguistica, senza trascurare commenti biblici ai Profeti minori, ai Salmi, introduzioni esegetiche al Primo Testamento, commenti ai Padri della Chiesa, elogi funebri ad alcuni personaggi significativi della storia ecclesiastica e della politica locale, scritti sulla riforma dei Seminari e sulla didattica nell'insegnamento negli stessi seminari, di filosofia e di metrica. L'ambito in cui eccelse \u00e8 quello del mondo classico greco-latino: pu\u00f2 essere citata, in particolare, l\u2019\"Antologia greca ad uso dei ginnasi e dei licei\", che ebbe gi\u00e0 nel 1901 la quarta edizione, nel 1910 l'ottava e nel 1939 la tredicesima; il Dell'accento greco, che ebbe la quarta edizione nel 1941; le undici edizioni di \"Prosodia latina\"; le nove edizioni degli \"Indici dei verbi greci irregolari\", e le cinque della \"Morfologia greca\".\nDa citare, anche, lo scritto \"Lo studio del greco e del latino\", del 1897, specificamente dedicato al problema metodologico dell'insegnamento delle lingue classiche, in cui il Belli esordisce con una condanna verso quanti (politici) avevano proposto l'abolizione dell'insegnamento del greco: \"\u201c\u2026quei perniciosi facitori di oscurantismo, i quali\u2026argomentano di reggere le future sorti del mondo col positivismo e col meccanicismo industriale\u201d\".\nMuore nel marzo 1929.\nA lui \u00e8 intitolato il Liceo Linguistico e delle Scienze Umane di Portogruaro."}
{"id": "2907248", "revid": "767487", "url": "https://it.wikipedia.org/wiki?curid=2907248", "title": "Siegfried Kirschen", "text": "Arbitro dal 1961 e internazionale dal 1974, \u00e8 stato membro della Federazione calcistica della Germania Est, per cui ha diretto partite di DDR-Oberliga dal 1972 al 1991, oltre alla finale della Coppa della Germania Est 1979-1980.\nA livello internazionale ha arbitrato due edizioni del Campionato mondiale di calcio: nel 1986, in occasione di - (0-3) e del quarto di finale -, vinto dai belgi ai rigori, e nel 1990, in - (3-1) e nell'ottavo di finale -, vinta dai cecoslovacchi 4-1.\nNelle stesse edizioni ha anche svolto il ruolo di guardialinee.\nHa inoltre arbitrato la finale di andata della Coppa UEFA 1986-1987 tra IFK G\u00f6teborg e Dundee United, la gara - (0-1) del Campionato europeo di calcio 1988, e la finale di andata della Supercoppa europea 1988 (giocata nel 1989) tra KV Mechelen e .\nVanta anche la direzione in una semifinale di Coppa dei Campioni (nel 1984) e in tre semifinali di Coppa delle Coppe (nel 1982, 1988 e 1990).\nNel 1989 \u00e8 protagonista di uno sfortunato episodio: al termine dell'incontro di qualificazione mondiale tra Cipro e Scozia viene aggredito da uno spettatore entrato in campo e colpito da alcuni oggetti lanciati dagli spalti.\nDopo la riunificazione tedesca ha anche arbitrato gare di Bundesliga, ponendo termine alla sua carriera nel 1991.\nNel 1994 la FIFA gli conferisce il prestigioso FIFA Special Award..\nNel 2006 emerge che Kirschen fu, dal 1962 al 1982, collaboratore del servizio segreto tedesco-orientale, STASI, dedito anche ad attivit\u00e0 di spionaggio.\nAttualmente \u00e8 osservatore per conto della UEFA."}
{"id": "2907250", "revid": "344503", "url": "https://it.wikipedia.org/wiki?curid=2907250", "title": "Cherry", "text": ""}
{"id": "2907252", "revid": "224230", "url": "https://it.wikipedia.org/wiki?curid=2907252", "title": "Reventlow", "text": "Reventlow \u00e8 il nome di una famiglia aristocratica danese detenente il titolo comitale.\nUn primo rappresentante della famiglia von Reventlow \u00e8 segnalato nel 1223 come \"Gotescalcus de Reventlov\", vassallo del conte Albrecht von Orlam\u00fcnde und Holstein; un altro nel 1236 come \"Thivetus de Reventlov\", barone di Giovanni I di Meclemburgo.\nL'ascesa al titolo comitale avvenne per\u00f2 nel 1696, quando il primo ministro danese Conrad von Reventlow fu insignito del titolo di conte e latifondista sull'isola di Lolland da Cristiano V di Danimarca.\nUna delle figlie di Conrad, Anna Sofia Reventlow fu per qualche tempo moglie morganatica di Federico IV di Danimarca.\nAlcuni membri della famiglia von Reventlow furono:"}
{"id": "2907256", "revid": "287204", "url": "https://it.wikipedia.org/wiki?curid=2907256", "title": "Abelardo Fernandez Antu\u00f1a", "text": ""}
{"id": "2907258", "revid": "287204", "url": "https://it.wikipedia.org/wiki?curid=2907258", "title": "Abelardo Fernandez Antuna", "text": ""}
{"id": "2907260", "revid": "486946", "url": "https://it.wikipedia.org/wiki?curid=2907260", "title": "Long Beach, California", "text": ""}
{"id": "2907261", "revid": "599013", "url": "https://it.wikipedia.org/wiki?curid=2907261", "title": "Yaw Preko", "text": "Carriera.\nNazionale.\n\u00c8 stato un membro della nazionale ghanese Under-17 che ha vinto i Mondiali 1991. Nel 1992 fa parte della rosa della Nazionale ghanese che ottiene la medaglia di bronzo alle Olimpiadi."}
{"id": "2907266", "revid": "599013", "url": "https://it.wikipedia.org/wiki?curid=2907266", "title": "Kevin Hector", "text": "\u00c8 primatista di reti (16) con il Derby County nelle competizioni calcistiche europee.\nCarriera.\nClub.\nDopo l'esordio da professionista nel Bradford Park Avenue, in cui gioc\u00f2 dal 1962 al 1966 totalizzando 176 presenze e 113 reti, Kevin Hector fu ceduto al Derby County, di cui divenne (assieme a John O'Hare) uno dei punti fermi dell'attacco. Dopo aver militato dodici stagioni con i \"Rams\", vincendo due titoli nazionali (1971-1972, 1974-1975) e una supercoppa, Hector si trasfer\u00ec negli Stati Uniti in cui sottoscrisse un contratto con i Vancouver Whitecaps, con cui giocher\u00e0 fino al 1980 (totalizzando 63 presenze e 39 reti) cogliendo un titolo nazionale.\nConcluse la sua carriera giocando per due stagioni nel Derby County (durante le quali riusc\u00ec a superare Ron Webster nel record di presenze nella squadra) e nel Burton Albion, squadra in cui si ritir\u00f2 dal calcio giocato nel 1982.\nNazionale.\nEsord\u00ec in nazionale in occasione di una partita valevole per la qualificazione ai mondiali 1974 contro la (disputata il 17 ottobre 1973), durante la quale entr\u00f2 a tre minuti dal termine. La sua ultima apparizione fu invece datata 14 novembre 1973, in cui gioc\u00f2 gli ultimi cinque minuti di una partita contro l'."}
{"id": "2907272", "revid": "122653995", "url": "https://it.wikipedia.org/wiki?curid=2907272", "title": "Marcello Adriani il Giovane", "text": "Fu figlio dello storico e letterato Giovan Battista Adriani e nipote dell'umanista e politico Marcello Virgilio Adriani.\nFu professore di lettere latine e greche nello Studio Fiorentino e illustre traduttore di Demetrio Falereo e Plutarco; inoltre fu socio e censore dell'Accademia Fiorentina e fece parte dell'Accademia degli Alterati, nella quale veniva chiamato \"il Torbido\". Nel 1583 pubblic\u00f2 la \"Istoria de' suoi tempi\" del padre, Giovanni Battista Adriani, dedicandola al granduca Francesco I."}
{"id": "2907277", "revid": "1305772", "url": "https://it.wikipedia.org/wiki?curid=2907277", "title": "Kujby\u0161evskij rajon", "text": "Kujby\u0161evskij rajon "}
{"id": "2907279", "revid": "1953061", "url": "https://it.wikipedia.org/wiki?curid=2907279", "title": "Hazel Grove", "text": "Hazel Grove (in lingua italiana letteralmente: \"boschetto di nocci\u00f2la\") \u00e8 una localit\u00e0 dell'Inghilterra nord-occidentale. Conta 15.265 abitanti e dal 1974 fa parte del Metropolitan Borough of Stockport, interno alla Grande Manchester. \u00c8 situata nelle vicinanze del Peak District National Park.\nStoria.\nGi\u00e0 parte della contea storica dello Cheshire (fino al XVII secolo era suddivisa in tre distinte localit\u00e0: Norbury, nominata nel Domesday Survey fin dal 1086,Torkington e Bosden-cum-Handforth), fino al 1836 era conosciuta con il nome di Bullock Smithy. Prese tale nome nel 1560 quando un certo Richard Bullock edific\u00f2 all'angolo dell'attuale Torkington Park uno stabile per installarvi una bottega di fabbro ferraio (in lingua inglese appunto \"smithy\"). L'edificio venne successivamente chiamato Bullock Smithy Inn dando da allora il nome alla localit\u00e0. Tale nome tuttavia non risultava gradito agli abitanti dell'insediamento per un gioco di parole alquanto imbarazzante: preferirono quindi il 26 settembre 1836 rinominare la cittadina Hazel Grove, probabilmente in riferimento alle numerose piante di nocciola presenti nella zona o, ancora pi\u00f9 probabilmente, ad imitazione del nome di un'altra localit\u00e0 poco distante, situata in direzione di High Lane e chiamata Hessel Grave.\nHazel Grove, conosciuta per aver dato i natali al giocatore e allenatore del William \"Willy\" Garbutt, \u00e8 sede di una societ\u00e0 calcistica: lo Hazel Grove Football Club."}
{"id": "2907281", "revid": "125205678", "url": "https://it.wikipedia.org/wiki?curid=2907281", "title": "Volker Roth", "text": "Carriera.\nDebuttante nella Fu\u00dfball-Bundesliga tedesca nel 1972, avrebbe messo insieme un consuntivo di 129 presenze nella massima serie nazionale, prima di interrompere volontariamente l'attivit\u00e0 sui campi nel 1986, subito dopo il Mondiale di calcio in Messico: qui dirige le partite - (1-0) e - (4-0).\nNominato internazionale nel 1978, nel 1984 viene designato in rapida successione: per la finale di ritorno di Coppa UEFA tra Tottenham e Anderlecht (1:1 al 120', poi vittoria degli inglesi ai rigori), in occasione della fase finale del campionato europeo di calcio 1984 in Francia dove gli tocca dirigere a Parigi la gara inaugurale del torneo Francia-Danimarca (1:0) e per il torneo calcistico all'Olimpiade di Los Angeles nella sub-sede di Boston dove arbitra Francia - Norvegia 2:1.\nCuriosamente, la carriera di Volker Roth \u00e8 legata a due gol bellissimi e regolari realizzati da campioni del calcio italiano che decise ingiustamente di annullare: il primo venne siglato in rovesciata dall'interista Karl-Heinz Rummenigge in una sfida di Coppa UEFA contro il Glasgow Rangers il 24 ottobre 1984, il secondo vide protagonista lo juventino Michel Platini che nella finale di Coppa Intercontinentale del 1985 trafisse la difesa dell'Argentinos Juniors dopo un doppio palleggio aereo.\n\u00c8 stato eletto per due volte dalla DFB come miglior arbitro tedesco (nel 1980 e nel 1986).\nNel 1995, la DFB lo nomin\u00f2 a capo della Commissione arbitri della Bundesliga. Contemporaneamente, Roth acquisisce apprezzamenti come dirigente anche a livello internazionale, entrando a far parte delle Commissioni arbitrali della FIFA in occasione dei Mondiali del 1998 e del 2002. Nel 2000 la FIFA gli confer\u00ec il prestigioso FIFA Special Award.\nDal 2001 al 2007 Roth \u00e8 stato anche coordinatore della Commissione arbitrale della UEFA; dal 2007, pur venendo sostituito al vertice, ha continuato a far parte della Commissione fino al 2011. Nel maggio 2010 lascia l'incarico all'interno della Federcalcio tedesca, ed \u00e8 sostituito nel ruolo di capo-designatore dall'ex arbitro \u00e9lite Herbert Fandel."}
{"id": "2907282", "revid": "773636", "url": "https://it.wikipedia.org/wiki?curid=2907282", "title": "Chiesa del Santissimo Nome di Maria (Pancole)", "text": "La chiesa del Santissimo Nome di Maria \u00e8 un edificio sacro situato a Pancole, nel comune di Scansano, in provincia di Grosseto.\nL'edificio sorge a ridosso dell'ex strada statale 322 delle Collacchie che attraversa il paese.\nStoria.\nLa chiesa fu edificata nel 1668 per volere di Niccol\u00f2 Gori, capitano di giustizia di Grosseto, e posta nella cura di Montorgiali; era dotata di un cappellano proprio eletto dalla comunit\u00e0 del paese ogni tre anni, tramite l'approvazione dei conservatori.\nCon un Rescritto della segreteria del Regio Diritto del 25 luglio 1785, con il quale il governo granducale aboliva le decime e i diritti di stola in Maremma, fu autorizzata la costituzione di sette nuove parrocchie nella diocesi di Sovana in sette centri abitati: Murci, Pancole, Petricci, Poggioferro, Ripe, San Quirico e Vallerona. La parrocchia del Santissimo Nome di Maria a Pancole fu costituita il 24 ottobre 1785 con decreto vescovile, emanato da Francesco Pio Santi, con territorio distaccato da Montorgiali. Il primo sacerdote fu Agostino Guidarelli.\nIl granduca Pietro Leopoldo, in seguito a una visita nel territorio diocesano sovanese il 7 giugno 1787, autorizz\u00f2 alcuni lavori e, tra questi, l'ampliamento della chiesa di Pancole e l'edificazione della canonica. All'ingresso in parrocchia del nuovo parroco Domenico Pianelli nel 1794, la chiesa si presentava \u00abin stato competente per essere stata restaurata recentemente\u00bb.\nLa parrocchia fa parte di un'unica unit\u00e0 pastorale con quella di Preselle.\nDescrizione.\nCon una superficie interna di circa 100\u00a0m\u00b2, la chiesa comprende anche, sul lato sinistro, la cappella del Sacro Cuore di Ges\u00f9. Nel campanile a vela sono custodite due campane.\nTra le opere custodite, l\"'Annunciazione\", la \"Visitazione\" e la \"Nativit\u00e0\" di Alberto Buiani di Poggibonsi, e la statua della \"Vergine Madre del Divin Pastore\", in tiglio bianco scolpita ad Ortisei e giunta a Pancole in elicottero nel 1962, per volere del parroco Bernardo Zorzetto."}
{"id": "2907284", "revid": "1305772", "url": "https://it.wikipedia.org/wiki?curid=2907284", "title": "Borovskij", "text": "Borovskij o Borovsky "}
{"id": "2907286", "revid": "547992", "url": "https://it.wikipedia.org/wiki?curid=2907286", "title": "Daniela Castelli", "text": "Biografia.\nDal 1990 al 1995 \u00e8 stata annunciatrice supplente di Canale 5 sostituendo Fiorella Pierobon. In quegli anni ha condotto saltuariamente \"I bellissimi di Rete 4\" al posto di Emanuela Folliero. \nHa lavorato con Raimondo Vianello e Sandra Mondaini nella terza stagione di \"Casa Vianello\", nelle puntate 'Il restauro', 'Vampiro all'italiana', 'Fantasmi in casa' e 'Partita a poker', interpretando i panni di Dolores Grimaldi.\nGiornalista professionista dal 1999, ha lavorato in programmi di attualit\u00e0 come \"Casa per Casa\" e \"Sabato 4\" su Rete 4, come volto di rete e conduttrice dei collegamenti da studio sul canale sportivo di TELE+2, come redattrice e conduttrice dei radiogiornali a Radio 24 de \"Il Sole 24 Ore\" e, infine, si \u00e8 specializzata in giornalismo multimediale.\nIl 15 aprile 2010 \u00e8 apparsa come ospite in prima serata su Rete 4 nella trasmissione \"Vite straordinarie\" dedicata alla scomparsa di Raimondo Vianello avvenuta il giorno stesso."}
{"id": "2907287", "revid": "767487", "url": "https://it.wikipedia.org/wiki?curid=2907287", "title": "Kujby\u0161evskij rajon (Oblast' di Kaluga)", "text": "Il Kujby\u0161evskij rajon () \u00e8 un rajon dell'Oblast' di Kaluga, nella Russia europea; il capoluogo \u00e8 Betliza. Istituito nel 1929, ricopre una superficie di 1243 chilometri quadrati."}
{"id": "2907289", "revid": "273792", "url": "https://it.wikipedia.org/wiki?curid=2907289", "title": "Teresa Strada", "text": ""}
{"id": "2907293", "revid": "709565", "url": "https://it.wikipedia.org/wiki?curid=2907293", "title": "Battaglia di Bardia", "text": "La battaglia di Bardia fu combattuta per tre giorni tra il 2 e il 5 gennaio 1941, come parte dell'operazione Compass, la prima operazione militare della campagna del Nordafrica nella seconda guerra mondiale. Fu la prima battaglia della guerra alla quale prese parte una formazione dell'Esercito australiano, la prima comandata da un generale australiano e pianificato da staff australiano. La 6\u00aa Divisione australiana del generale Iven Mackay assalt\u00f2 la fortezza italiana di Bardia, in Libia, assistita da supporto aeronavale e sotto la copertura del fuoco d'artiglieria. La 16\u00aa Brigata australiana attacc\u00f2 all'alba da ovest, dove le difese erano ritenute deboli. I genieri aprirono dei varchi nel filo spinato con i siluri bangalore, riversandosi nei varchi stessi e smantellando le sponde dei fossati anticarro con picconi e badili. In questo modo permisero alla fanteria e a 23 carri Matilda II, del 7\u00ba Reggimento reale carri, di penetrare nella fortezza e catturare tutti i loro obiettivi, inclusi 8\u00a0000 prigionieri.\nNella seconda fase dell'operazione, la 17\u00aa Brigata di fanteria australiana sfrutt\u00f2 la breccia fatta nel perimetro difensivo e prosegu\u00ec a sud fino ad una seconda linea difensiva conosciuta come Switch Line. Il secondo giorno, essa e la 16\u00aa Brigata australiana catturarono la cittadina di Bardia, tagliando le fortificazioni nemiche in due. Migliaia di prigionieri furono presi e la guarnigione italiana ora manteneva il controllo solo della parte pi\u00f9 a nord e a sud della fortezza. Il terzo giorno, la 19\u00aa Brigata avanz\u00f2 verso sud da Bardia, supportata dai carri Matilda, ridotti ad un gruppo di sei elementi. La loro avanzata permise alla 17\u00aa Brigata di ottenere anch'essa dei progressi e alle due brigate di ridurre ulteriormente il settore meridionale della fortezza. Nel frattempo, la guarnigione italiana nel nord si arrese alla 16\u00aa Brigata e al Gruppo di supporto della 7\u00aa Divisione corazzata britannica. In tutto, furono fatti circa 36\u00a0000 prigionieri italiani.\nLa vittoria a Bardia permise alle forze Alleate di continuare l'avanzata in Libia e infine di catturare quasi tutta la Cirenaica. A sua volta, tutto ci\u00f2 port\u00f2 all'intervento tedesco in Nordafrica, cambiando la natura del conflitto in quel teatro di battaglia. La battaglia di Bardia crebbe la competenza e la reputazione dell'esercito australiano.\nAntefatti e territorio.\nInvasione italiana dell'Egitto.\nL'Italia dichiar\u00f2 guerra al Regno Unito il 10 giugno 1940. Ai confini orientali della colonia italiana della Libia vi era il Regno d'Egitto. Anche se era un paese neutrale, l'Egitto era occupato dai britannici sotto i termini del trattato anglo-egiziano del 1936, che concedeva agli inglesi di occupare militarmente il paese se il canale di Suez fosse minacciato. Una serie di raid cominciarono oltre i confini con schermaglie lungo la frontiera tra Libia ed Egitto. Il 13 settembre 1940, una consistente forza italiana avanz\u00f2 attraverso la frontiera libico-egiziana, raggiungendo Sidi Barrani, il 16 settembre, dove l'avanzata si ferm\u00f2 finch\u00e9 non furono risolte alcune difficolt\u00e0 logistiche.\nLa posizione dell'Italia al centro del mar Mediterraneo trasform\u00f2 in un azzardo inaccettabile inviare navi dalla Gran Bretagna fino al Medio Oriente, attraverso il Mediterraneo stesso, cos\u00ec i britannici inviarono i rifornimenti e i rinforzi circumnavigando l'Africa. Per questa ragione, fu ritenuto pi\u00f9 conveniente inviare al Middle East Command (Comando del Medio Oriente) del generale Archibald Wavell truppe dall'Australia, dalla Nuova Zelanda e dall'India britannica. Nonostante tutto, anche quando il Regno Unito era minacciato dall'imminente invasione tedesca, dopo la campagna di Francia e l'urgente necessit\u00e0 di re-equipaggiare la Forza di spedizione britannica dopo l'evacuazione di Dunkerque, i rinforzi continuarono a giungere al Middle East Command. Un convoglio partito dal Regno Unito nell'agosto 1940 port\u00f2 in Egitto armi, provviste, munizioni e tre reggimenti corazzati, incluso il 7\u00ba Reggimento Reale Carri, equipaggiato con i carri Matilda II.\nIl 9 dicembre 1940, la Western Desert Force, sotto il comando del generale Richard O'Connor, attacc\u00f2 gli italiani a Sidi Barrani. Le posizioni nemiche furono catturate, furono fatti 38\u00a0000 prigionieri e gli italiani rimanenti furono fatti arretrare. La Forza britannica spinse gli italiani fino in Libia e la 7\u00aa Divisione Corazzata britannica si posizion\u00f2 a ovest di Bardia, tagliando fuori le comunicazioni tra la guarnigione di Bardia stessa e la citt\u00e0 di Tobruk. L'11 dicembre, Wavell decise di ritirare la 4\u00aa Divisione indiana e inviarla in Sudan per partecipare alla campagna dell'Africa Orientale. La 6\u00aa Divisione australiana del generale Mackay fu inviata dall'Egitto a rimpiazzare gli indiani. Mackay assunse il comando dell'area il 21 dicembre 1940.\nGeografia.\nDiversamente dal deserto egiziano, le porzioni di costa del deserto libico sono rocciose pi\u00f9 che sabbiose ma non meno aride e possiedono una ridotta vegetazione. Vicino alla costa, il terreno \u00e8 rotto dagli uadi. I veicoli militari potevano attraversare questo territorio senza troppe difficolt\u00e0, anche se il calore, la polvere e il vento causavano un rapido deterioramento degli stessi. Dato che il paese era molto poco popolato, le bombe e i proiettili esplosivi potevano essere usati con un rischio minimo per i civili. Le notti invernali potevano essere fresche, nonostante il giorno fosse ancora insopportabilmente caldo. Non vi era quasi cibo n\u00e9 acqua ed erano comunque poco protetti dal freddo, dal caldo e dal vento. Il deserto era, inoltre, libero da malattie.\nPianificazione e preparazione.\nItalia.\nDopo il disastro a Sidi Barrani e la ritirata dall'Egitto, il XXIII Corpo d'Armata del generale Annibale Bergonzoli si scontr\u00f2 con i britannici alle resistenti difese di Bardia. Mussolini scrisse a Bergonzoli: \"Vi ho dato un compito difficile ma perseguibile dal Vostro coraggio e dalla Vostra esperienza da vecchio e intrepido soldato - il compito di difendere la fortezza di Bardia fino all'ultimo. Sono certo che la 'Barba Elettrica' e i suoi impavidi soldati resisteranno ad ogni costo, leali fino all'ultimo.\" Bergonzoli replic\u00f2: \"Sono consapevole di questo onore e ho riportato oggi alle mie truppe il Vostro messaggio - semplice ed inequivocabile. A Bardia siamo e ci resteremo.\"\nBergonzoli aveva approssimativamente 45\u00a0000 uomini sotto il suo comando. Il settore settentrionale (\"Gerfah\") era difeso dalla 2\u00aa Divisione CC.NN. \"28 ottobre\"; il settore centrale (\"Ponticelli\") dalla 1\u00aa Divisione CC.NN. \"23 marzo\" e da elementi della 62\u00aa Divisione fanteria \"Marmarica\"; il settore meridionale (\"Mereiga\") dalla 63\u00aa Divisione fanteria \"Cirene\" e dal resto della 62\u00aa Divisione. Bergonzoli poteva contare anche sui restanti membri della disciolta 64\u00aa Divisione fanteria \"Catanzaro\", circa 6\u00a0000 uomini della Guardia di Frontiera, tre compagnie di Bersaglieri, parte del reggimento di cavalleria \"Vittorio Emanuele\" e una compagnia della 60\u00aa Divisione fanteria \"Sabratha\".\nQueste divisioni erano stanziate a protezione di un perimetro di 29\u00a0km con un fossato anticarro, una recinzione di filo spinato e una doppia serie di punti chiave ben difesi. I punti difesi si trovavano pi\u00f9 o meno a 750\u00a0m di distanza l'uno dall'altro. Ognuno di essi possedeva un proprio fossato anticarro, celato sotto pannelli sottili. Le postazioni italiane erano armate con uno o due cannoni da 47 mm e due o quattro mitragliatrici. Le armi aprivano il fuoco da alcune rientranze in cemento nel terreno, collegate da trincee ad un profondo bunker, sempre di cemento, che offriva protezione dal fuoco d'artiglieria nemica. Tuttavia, le trincee non avevano fasi di fuoco e le postazioni non avevano una copertura dall'alto. Ogni postazione era occupata da un plotone o compagnia. Le postazioni pi\u00f9 interne erano costituite allo stesso modo, a parte l'assenza dei fossati anticarro. Le postazioni erano numerate in sequenza da sud a nord, con le postazioni esterne numerate con i numeri pari mentre quelle interne con i dispari. La numerazione era conosciuta agli australiani grazie alle mappe trovate a Sidi Barrani. Nella zona pi\u00f9 meridionale vi era una terza linea di postazioni difensive, la Switch Line. Vi erano sei campi minati difensivi e qualche zona minata di fronte ad alcune postazioni italiane. La debolezza pi\u00f9 marcata nel sistema difensivo si poteva riscontrare nel momento in cui i nemici fossero riusciti a penetrare nel perimetro: le postazioni infatti potevano essere conquistate cos\u00ec dai due lati in cui non vi erano le trincee.\nLa difesa era supportata da componenti d'artiglieria che includevano 41 contraeree Breda 20/65 Mod. 1935 da 20\u00a0mm, 85 cannoni anticarro da 47\u00a0mm, 26 cannoni anticarro Solothurn S-18/1000, 41 cannoni per supporto alla fanteria 65/17 Mod. 1908/1913 da 65\u00a0mm, 147 75/32 Mod. 1937(?) da 75\u00a0mm e cannoni da campo da 77\u00a0mm, 76 \u0161koda 10 cm Vz. 1914/1916 e Schneider 105 mm Mle. 1903 da 105\u00a0mm, 27 da 120\u00a0mm e obici medi \u0161koda 15 cm Vz. 1914 da 149\u00a0mm. Il gran numero di modelli d'artiglieria, molti dei quali abbastanza vecchi, crearono difficolt\u00e0 con i rifornimenti. I cannoni pi\u00f9 vecchi erano rivestiti con delle botti che ne minavano l'efficienza. Anche le munizioni erano vecchie e probabilmente circa i due terzi delle spolette erano troppo usurate, causando troppi colpi inesplosi. Vi erano inoltre diversi modelli di mitragliatrici, con sette differenti tipi di munizioni. La Breda Mod. 30, la principale mitragliatrice leggera, aveva un basso rateo di fuoco ed era famosa per incepparsi. La FIAT-Revelli Mod. 1914 fu un'arma ingombrante e complicata, soggetta a interruzioni. Alcune di queste furono rimpiazzate con la Fiat Mod. 14/35 le quali, senza un miglioramento, erano ancora inaffidabili. La principale mitragliatrice pesante, la Breda Mod. 37, aveva i suoi difetti; il principale era l'utilizzo di cartucce da 20 colpi che ne ridusse il rateo di fuoco. La mancanza di materie prime, in accoppiata con la crescente sofisticazione tecnologica delle armi moderne, portarono a problemi di produzione che ridussero i carichi di rifornimento degli equipaggiamenti migliori all'intero Regio Esercito. Per questi motivi, la potenza di fuoco dei difensori italiani fu minore, come l'efficacia, di quanto avrebbero dovuto essere.\nCome \"riserva mobile\" vi erano 13 carri medi M13/40 e 115 CV35. Mentre i CV35 erano di poco valore, gli M13 erano efficaci carri medi con quattro mitragliatrici e una torretta mobile con cannone anticarro da 47\u00a0mm, come suo armamento principale che era \"in molti modi equivalente a quelli dei veicoli da combattimento corazzati britannici\". Tuttavia, le loro corazze potevano essere penetrate dai cannoni Ordnance QF 2 lb britannici e i CV35 non potevano competere con i Matilda britannici come corazza e armamento. Nessun carro a Bardia era equipaggiato con una radio, rendendo un contrattacco coordinato molto difficile da portare a termine.\nBergonzoli sapeva che se Bardia e Tobruk fossero state tenute dagli italiani, un'avanzata britannica in Libia avrebbe sicuramente vacillato sotto il peso delle difficolt\u00e0 logistiche di mantenere operativa una forza militare nel deserto usando una linea di rifornimento molto estesa. Non conoscendo quanto a lungo avrebbe dovuto resistere, Bergonzoli fu costretto a razionare il cibo e l'acqua cos\u00ec sperando di impedire a O'Connor di far soffrire la fame agli italiani durante l'assedio. Di conseguenza per\u00f2, la fame e la sete colpirono il morale dei difensori italiani che erano gi\u00e0 scossi dopo la sconfitta a Sidi Barrani. Anche le condizioni mediche minarono il morale italiano, in particolare per colpa dei pidocchi e della dissenteria, provocati dalle povere condizioni sanitarie.\nAlleati.\nLa 6\u00aa Divisione australiana nacque nel settembre 1939 come parte della Forza di Spedizione, la Seconda Forza Imperiale australiana. Il Primo ministro dell'Australia Robert Menzies ordin\u00f2 che tutti i comandi nella divisione fossero inviati ai riservisti anzich\u00e9 agli ufficiali regolari, che fu pubblicamente criticato di difendere la politica di Destra. Questa politica favor\u00ec la Royal Australian Navy, la quale ricevette la maggior parte degli investimenti per la difesa nel periodo inter-guerra. Come risultato quando scoppi\u00f2 la guerra l'equipaggiamento dell'Esercito era ancora quello della prima guerra mondiale e le fabbriche erano in grado di produrre solo armi leggere. Fortunatamente, le loro armi leggere della Grande guerra, il fucile Lee-Enfield, la mitragliatrice Bren e la mitragliatrice Vickers, furono armi solide e affidabili e rimasero in servizio per tutta la guerra. La maggior parte dell'equipaggiamento era obsoleto e doveva essere sostituito ma alle fabbriche fu ordinato di produrre i pezzi d'artiglieria pi\u00f9 moderni, come l'Ordnance ML 3 in, l'Ordnance QF 25 lb e i veicoli motorizzati. La 6\u00aa Divisione si addestr\u00f2 in Palestina e, anche se \"vigorosamente e realisticamente\", fu tuttavia ostacolata dalla mancanza di equipaggiamenti. Queste mancanze furono gradualmente compensate dall'arrivo delle risorse britanniche. Allo stesso modo, lo Squadrone N.\u00ba 3 della Royal Australian Air Force (RAAF) fu inviata nel Medio Oriente senza aerei o equipaggiamento, il quale dovette essere rifornito dalla Royal Air Force britannica, allo stesso modo dei propri squadroni.\nNonostante la rivalit\u00e0 tra gli ufficiali regolari e riservisti, lo staff della 6\u00aa Divisione aveva un'organizzazione efficiente. Il generale John Harding, capo dello staff del XIII Corpo britannico, quando la Western Desert Force fu rinominata il 1\u00ba gennaio 1941, era uno studente allo Staff College di Camberley assieme al capo dello staff di Mackay, il colonnello Frank Berryman, all'epoca in cui O'Connor era un istruttore allo Staff College. Harding, in seguito, consider\u00f2 lo staff della 6\u00aa Divisione \"buono come ogni altro che incontrai in guerra e altamente efficiente.\" La dottrina australiana enfatizz\u00f2 l'importanza dell'iniziativa dei suoi giovani leader e le piccole unit\u00e0 furono addestrate in pattugliamenti aggressivi, in particolare nei pattugliamenti notturni.\nQuando la divisione raggiunse le sue posizioni attorno a Bardia nel dicembre 1940, la 6\u00aa Divisione aveva ancora poca esperienza. Essa aveva solo due dei suoi tre reggimenti d'artiglieria e solo il 1\u00ba Reggimento da Campo era equipaggiata con i nuovi 25 libbre, giunti solo quel mese. Il 2\u00ba Reggimento da Campo era anch'esso equipaggiato con 12 Ordnance QF 18 lb e con 12 Ordnance QF 4,5 in. Solo lo Squadrone A del 6\u00ba Reggimento di Cavalleria era a portata di mano, dato che il resto del reggimento era dispiegato nella difesa della frontiera di Giarabub e dell'oasi di Siwa. Il 1\u00ba Battaglione Mitraglieri era stato dirottato in Gran Bretagna. Il suo posto fu preso da un battaglione dell'Esercito inglese, il 1\u00ba Battaglione Fucilieri \"Northumberland\". Il 1\u00ba Reggimento Anticarro fu anch'esso dirottato, in modo che ogni brigata di fanteria avesse una propria compagnia anticarro; gli Ordnance QF 2 lb erano per\u00f2 a corto di rifornimenti e solamente 11 su 27 cannoni erano utilizzabili. I battaglioni di fanteria erano particolarmente a corto di mortai e di munizioni per i fucili anticarro Boys.\nPer risolvere questi problemi, O'Connor un\u00ec l'Artiglieria della 6\u00aa Divisione, del generale Edmund Herrings, con parte del XIII Corpo d'artiglieria: il 104\u00ba Reggimento, la Royal Horse Artillery equipaggiato con 16 pezzi da 25 libbre; il 51\u00ba Reggimento da Campo, la Royal Artillery con 24 pezzi e il 7\u00ba Reggimento Medio con 2 Ordnance BL 60 lb, 8 BL 6 inch 26 cwt howitzer e 8 Ordnance BL 6 in. Vi erano inoltre due reggimenti anticarro, il 3\u00ba e il 106\u00ba Reggimento, equipaggiati con cannoni da 2 libbre e con dei Bofors 37 mm.\nLe postazioni italiane erano localizzate usando il suono provocato dai loro cannoni dal 6\u00ba Reggimento Sorveglianza, Royal Artillery. Queste posizioni comunicavano la loro stessa locazione aprendo il fuoco sulle pattuglie australiane, che si aggiravano nella zona di notte, mappando gli ostacoli anticarro e il filo spinato. Le fotografie aeree delle posizioni italiane furono scattate dagli aerei Westland Lysander dello Squadrone N.\u00ba 208 della RAF, scortati dai biplani da caccia Gloster Gladiator dello Squadrone N.\u00ba 3 della RAAF. L'Intelligence britannica stim\u00f2 la forza degli italiani come una guarnigione di 20-23\u00a0000 uomini con 100 cannoni e i rapporti discontinui che parlavano di 6 carri medi e 70 carri leggeri furono considerati esagerati; un serio fallimento per l'Intelligence stessa.\nAd un incontro con Mackay la Vigilia di Natale del 1940, O'Connor ordin\u00f2 a Mackay di prepararsi ad attaccare Bardia. O'Connor precis\u00f2 che l'attacco doveva svolgersi attorno ai 23 carri Matilda del 7\u00ba Reggimento Reale Carri del tenente colonnello R. M. Jerram. L'attacco avrebbe dovuto coinvolgere solo due brigate, lasciando la terza per una successiva avanzata su Tobruk. Mackay non prese parte all'ottimismo di O'Connor circa la prospettiva di una facile vittoria e continu\u00f2 a credere che quella di Bardia sarebbe stata una vittoria combattuta che richiedeva un attacco ben pianificato, simile a quello che port\u00f2 ad aprire una breccia sulla Linea Hindenburg nel 1918. Il piano sviluppato da Mackay, assieme al capo del suo staff, il colonnello Berryman, consisteva in un attacco sul fianco occidentale delle difese di Bardia, da parte della 16\u00aa Brigata di Fanteria del generale Arthur Samuel Allen, sulla congiunzione tra i settori Gerfah e Ponticelli. L'attacco alla congiunzione dei settori avrebbe confuso i difensori. Le difese in quella zona erano meno resistenti rispetto al settore Mereiga, il terreno favoriva l'uso dei Matilda e vi era una buona visibilit\u00e0 per gli osservatori dell'artiglieria. Vi era anche la possibilit\u00e0 che un attacco l\u00ec potesse dividere in due le difese. La 17\u00aa Brigata di Fanteria del generale Stanley Savige avrebbe quindi sfruttato la breccia nelle difese nella seconda fase. La maggior parte dell'artiglieria, raggruppata nel \"Frew Group\" sotto il comando del tenente colonnello britannico J. H. Frowen, avrebbe supportato la 16\u00aa Brigata; la 17\u00aa Brigata invece fu supportata dal 2\u00ba Reggimento da Campo. La densit\u00e0 di pezzi d'artiglieria - 96 cannoni per un attacco ad un fronte di 750\u00a0m - era comparabile alla battaglia di Cambrai-San Quintino, dove 360 cannoni supportarono un attacco ad un fronte di 6,5\u00a0km. Mackay insistette perch\u00e9 i cannoni sparassero 125 raffiche e ottenne un posticipo dell'attacco fino al 3 gennaio per avere il tempo di far arrivare abbastanza munizioni.\nMolto dipendeva dall'abilit\u00e0 della Western Desert Force di far giungere carburante, acqua e munizioni. L'Assistente Generale e Quartiermastro Generale della 6\u00aa Divisione, il colonnello George Alan Vasey dichiar\u00f2: \"Questa \u00e8 una guerra a quartiermastri.\" I veicoli italiani e il carburante catturati furono usati per trasportare i rifornimenti dove possibile. Il 12 dicembre, una compagnia di Trasporto Meccanico di Riserva fu equipaggiata con 80 camion diesel catturati a Sidi Barrani. Essi si unirono, il 15 dicembre, ad altri 50 camion provenienti dalla Palestina. Tuttavia, i britannici avevano poca familiarit\u00e0 con i motori diesel e la mancanza di pezzi di ricambio, la scarsa manutenzione e le dure condizioni del deserto, danneggiarono i motori, rendendone molti inutilizzabili. Per la fine di dicembre la forza di veicoli della Western Desert Force era ad appena il 40% della sua reale potenzialit\u00e0.\nI rifornimenti furono stoccati in otto depositi da campo a Sollum, dove un molo fu costruito dai Royal Engineers, il Genio militare britannico. Le truppe della 16\u00aa Brigata di Fanteria cominciarono i lavori al porto il 18 dicembre. Esse furono raggiunte ben presto da compagnie di genieri del Reggimento \"Cyprus\" e da un distaccamento di genieri del Reggimento \"Palestine\". I rifornimenti furono portati nei depositi dalla 4\u00aa Compagnia da Trasporto Meccanico neozelandese.\nIl porto fu soggetto al bombardamento a lungo raggio da cannoni medi presenti a Bardia, chiamato dagli australiani \"Bardia Bill\" (\"Bollettino Bardia\"), e agli attacchi aerei italiani. Soltanto una batteria antiaerea fu posizionata a Sollum. Un attacco aereo, la Vigilia di Natale, uccise o fer\u00ec 60 tra neozelandesi e ciprioti. Senza una reale rete di controllo, l'intercettazione era molto difficile. Tuttavia, il 26 dicembre, 8 Gloster Gladiator dello Squadrone N.\u00ba 3 identificarono ed attaccarono 10 bombardieri Savoia-Marchetti S.M.79, scortati da 24 caccia biplani Fiat C.R.42, sopra il Golfo di Sollum. Gli australiani affermarono di aver abbattuto due caccia, subendo solo il danneggiamento di tre Gladiator.\nIl 23 dicembre, la nave \"Myriel\" giunse a Sollum con 3\u00a0000 tonnellate d'acqua, mentre il monitore HMS \"Terror\" ne port\u00f2 altre 200 tonnellate. L'acqua fu portata agli stoccaggi a Forte Capuzzo. Si cerc\u00f2 quindi di immagazzinare negli 8 depositi rifornimenti e carburante per sette giorni e munizioni per 500 round di fuoco d'artiglieria. L'immagazzinamento fu completato nonostante i raid aerei italiani e le tempeste di sabbia. Gli ultimi stoccaggi furono fatti per tentare di sopperire alla mancanze nell'equipaggiamento della 6\u00aa Divisione. Negli ultimi giorni prima della battaglia, giunsero altri 95 veicoli, di cui 80 furono assegnati al trasporto di munizioni. Una consegna di 11\u00a0500 abiti in pelle senza maniche furono distribuiti ai soldati per proteggersi contro il freddo e il filo spinato, oltre a 350 set di tronchesi catturate agli italiani. La 17\u00aa Brigata di Fanteria ricevette mortai da 3 pollici ma senza gli organi di mira. Un ufficiale dovette precipitarsi al Cairo per averli, riuscendo a tornare in tempo. Circa 300 paia di guanti e 9\u00a0km di nastro per segnalazione furono distribuiti appena un'ora prima dell'inizio delle manovre, tranne alla 16\u00aa Brigata che dovette strappare e usare i panni per pulire i fucili.\nBattaglia.\nOperazioni aeronavali.\nDiversi raid aerei britannici su Bardia, in dicembre, tentarono di convincere la guarnigione a ritirarsi. Quando fu chiaro che gli italiani avevano intenzione di restare e combattere, i bombardieri cambiarono gradualmente i propri obiettivi, colpendo gli aeroporti di Tobruk, Derna e Benina, vicina a Bengasi. I raid su Badia ripresero poco tempo prima dell'assalto, con 100 bombardamenti sulla cittadina tra il 31 dicembre 1940 e il 2 gennaio 1941, culminando, la notte tra il 2 e il 3 gennaio, con un pesante bombardamento dei Vickers Wellington dello Squadrone N.\u00ba 70 e dei Bristol Bombay dello Squadrone N.\u00ba 216 della RAF. I Lysander dello Squadrone N.\u00ba 208 diressero il fuoco d'artiglieria mentre gli aerei da caccia degli Squadrone N.\u00ba 33, N.\u00ba 73 e N.\u00ba 274 pattugliavano i cieli tra Tobruk e Bardia stessa.\nLa mattina del 3 gennaio, alle HMS \"Warspite\", \"Valiant\", \"Barham\" (tutte della Classe Queen Elizabeth) e ai loro cacciatorpediniere di scorta fu dato ordine di iniziare il bombardamento navale. La portaerei HMS \"Illustrious\" forn\u00ec i suoi aerei come osservatori e come copertura. Le navi da battaglia si ritirarono dopo aver sparato 244 proiettili da 380\u00a0mm, 270 da 150\u00a0mm e altri 240 da 110\u00a0mm, lasciando spazio alla HMS \"Terror\" e alle HMS \"Ladybird\", \"Aphis\" e \"Gnat\" (queste ultime cannoniere Classe Insect), che continuarono a sparare per tutta la durata della battaglia. Ad un certo punto degli scontri, il fuoco della HMS \"Terror\" caus\u00f2 il tutt'oggi presente precipizio vicino alla cittadina, per permettere alla fanteria di prendere d'assalto le posizioni italiane.\nSfondamento.\nLe truppe d'assalto si svegliarono presto il 3 gennaio 1941, fecero colazione e bevvero del rum. Le compagnie in avanguardia cominciarono a muoversi alle ore 04:16. L'artiglieria cominci\u00f2 il bombardamento alle 05:30. Mentre attraversava la prima linea difensiva, il 1\u00ba Battaglione di Fanteria, comandato dal tenente colonnello Kenneth Eather, fin\u00ec sotto il fuoco dell'artiglieria e dei mortai italiani. Il plotone leader avanz\u00f2 accompagnato dai genieri della 1\u00aa Compagnia da Campo equipaggiati con siluri bangalore, carichi di ammonal, mentre l'artiglieria italiana cominciava ad aprire il fuoco, colpendo soprattutto il terreno alle loro spalle. Un proiettile d'artiglieria italiano esplose nei pressi del plotone facendo detonare uno dei bangalore, uccidendo quattro uomini e ferendone altri nove. I bangalore furono fatti scivolare sotto al filo spinato a circa 55\u00a0m l'uno dall'altro. Un fischio fu emesso come segnale per far detonare i bangalore ma il fragore delle esplosioni d'artiglieria imped\u00ec agli australiani di udire il sibilo del fischietto. Il colonnello Eather cominci\u00f2 a temere per la missione e ordin\u00f2 di persona ai genieri vicini di far esplodere i loro bangalore. Queste esplosioni furono sentite e riconosciute dagli altri australiani che seguirono l'esempio del colonnello.\nUna volta aperte le brecce nel filo spinato, la fanteria si rivers\u00f2 dietro alle prime difese mentre i genieri si affrettarono a sgomberare la strada dagli ostacoli anticarro con picconi e pale. I soldati avanzarono su una serie di posizioni tenute dal 2\u00ba e dal 3\u00ba Battaglione del 115\u00ba Reggimento di Fanteria italiano. Le postazioni 47 e 49 furono conquistate rapidamente proprio come la postazione 46, poco oltre le prime. In mezz'ora anche la postazione 48 fu catturata mentre un'altra compagnia conquist\u00f2 la 44 e la 45. Le due compagnie australiane rimanenti avanzarono dietro alle posizioni catturate fino ad allora, oltre un basso muro di pietra, mentre il fuoco d'artiglieria cominciava a cadere lungo il filo spinato aperto dagli australiani stessi. Gli italiani combatterono da dietro il muro mentre gli avversari attaccavano con granate Mills e baionette. Gli australiani avanzarono facendo 400 prigionieri.\nIl 2\u00ba Battaglione di Fanteria, del tenente colonnello F. O. Chilton, trov\u00f2 migliore attaccare muovendosi velocemente perch\u00e9 perdere tempo significava restare fermi nel centro del fuoco nemico, che avrebbe causato perdite ulteriori. Le truppe australiane fecero buoni progressi, sei vie d'accesso per i corazzati furono aperte dai genieri tra il filo spinato e la fanteria. Cinque minuti dopo il via libera, i 23 Matilda del 7\u00ba Reggimento Reale Carri avanzarono, accompagnati dal 2\u00ba Battaglione di Fanteria. Passando lungo le vie, i carri e la fanteria scivolarono alla destra della doppia linee di postazioni.\nAlle ore 07:50, il 3\u00ba Battaglione di Fanteria del tenente colonnello V. T. England si mosse, accompagnato dai Bren Gun Carrier dello Squadrone A del maggiore Denzil MacArthur-Onslow, 6\u00ba Reggimento Cavalleria Commando, giunto appositamente per l'attacco a Bardia. La compagnia del maggiore J. N. Abbot avanz\u00f2 verso le posizioni italiane e attacc\u00f2 un gruppo di fortificazioni in pietra, usando bombe a mano. Per le 09:20, tutte le compagnie avevano ottenuto i propri obiettivi ed avevano un collegamento con il 1\u00ba Battaglione. Tuttavia, i Bren Gun Carrier trovarono diversi problemi nell'attacco iniziale. Uno fu colpito e distrutto nell'avanzata ed un altro vicino allo uadi Ghereidia. Il 3\u00ba Battaglione di Fanteria fu assalito da mezza dozzina di M13/40 che liberarono un gruppo di 500 prigionieri italiani. I carri continuarono l'avanzata verso sud mentre gli equipaggi dei Matilda \"si godevano una birra, ignorando i rapporti considerandoli un'esagerazione degli Antipodei\". Infine, i carri italiani furono ingaggiati da un plotone anticarro di tre cannoni da 2 libbre montati su dei portee, simili a jeep con cannoni montati sul retro. Il caporale A. A. Pickett distrusse quattro carri prima che il suo portee fosse colpito, provocando la morte di un soldato e il ferimento di Pickett stesso. I sopravvissuti riportarono il cannone in battaglia colpendo un quinto carro armato. Il portee fu colpito nuovamente dal sesto carro, ferendo a morte un altro uomo; l'ultimo carro fu comunque distrutto da un altro cannone da 2 libbre. Per mezzogiorno, 6\u00a0000 prigionieri italiani avevano gi\u00e0 raggiunto il punto di raccolta alla Postazione 45, scortati da un gruppo sempre crescente di guardie, di cui le compagnie potevano privarsi. Il perimetro italiano era stato sfondato e il tentativo di fermare l'assalto australiano alle difese pi\u00f9 esterne era fallito.\nProseguimento.\nIl 5\u00ba Battaglione di Fanteria, del maggiore H. Wrigley, della 17\u00aa Brigata di Fanteria, del generale Stanley Savige, rinforzato con due compagnie del 7\u00ba Battaglione, del tenente colonnello T. G. Walker, ripresero l'avanzata. Il compito del battaglione era liberare il \"Triangolo\", una zona della mappa creata dall'intersezione di tre binari a nord della postazione 16. La forza di Wringley ebbe un lungo approccio con il nemico e molti dei suoi movimenti furono bersaglio del fuoco d'artiglieria italiana destinato per\u00f2 alla 16\u00aa Brigata.\nIn attesa del proprio turno, le truppe di Wrigley cercarono riparo nello uadi Scemmas e nei suoi affluenti. Wrigley convoc\u00f2 un incontro finale per il coordinamento per le 10:30 ma alle 10:20 rimase ferito da un proiettile e il suo secondo in comando, il maggiore G. E. Sell confer\u00ec al posto suo. All'incontro i ricognitori del 2\u00ba Reggimento da Campo riferirono di aver perso contatto con i cannoni e di non poter chiedere il supporto dell'artiglieria. Un comandante di carri britannico rifer\u00ec inoltre che uno dei suoi carri era stato distrutto e gli altri tre erano a corto di carburante e munizioni. Nessun supporto corazzato poteva quindi essere dato finch\u00e9 questi non avessero ricevuto rifornimenti. Sell decise, in ogni caso, che l'attacco doveva essere portato a termine senza aiuto da altre unit\u00e0.\nLo sbarramento d'artiglieria cess\u00f2 alle 11:25 e cinque minuti dopo l'avanzata cominci\u00f2. Il sole era alto e la Compagnia D del capitano C. H. Smith fin\u00ec sotto il fuoco delle mitragliatrici e dell'artiglieria, 650\u00a0m pi\u00f9 a nord-est. In pochi minuti, tutti gli ufficiali della compagnia tranne uno e tutti i suoi sottufficiali erano stati uccisi o feriti. Il capitano W. B. Griffiths, della Compagnia C, fece arretrare la sua compagnia fino allo uadi e richiese ad un distaccamento di mortai da 3 pollici e ad un plotone di mitragliatrici Vickers, del 1\u00ba Battaglione, Fucilieri \"Northumberland\", di aprire il fuoco sulle postazioni italiane. Il fuoco di mitragliatrici e mortai risult\u00f2 efficace e la compagnia di Griffith, pi\u00f9 un plotone della Compagnia A, si mosse lungo lo uadi Scemmas, catturando pure 3\u00a0000 prigionieri.\nNel frattempo, la Compagnia B, del capitano D. I. A. Green, del 7\u00ba Battaglione di Fanteria cattur\u00f2 le postazioni 26, 27 e 24. Dopo che quest'ultima postazione fu catturata, giunsero due carri Matilda in aiuto alla cattura della postazione 22. Quando i prigionieri furono raggruppati, uno di essi spar\u00f2 a Green, ferendolo a morte, il quale lasci\u00f2 cadere il suo fucile e usc\u00ec dalla fossa sorridendo. Il capitano fu immediatamente portato indietro e sul prigioniero fu scaricata una mitragliatrice Bren. Il tenente C. W. Macfarlane, secondo in comando, dovette impedire che le sue truppe uccidessero i prigionieri con le baionette. L'incidente fu visto anche, a 400\u00a0m di distanza, dagli italiani della postazione 25 che si arresero tempestivamente. Con l'aiuto dei Matilda, Macfarlane riusc\u00ec a catturare rapidamente le postazioni 20 e 23. A questo punto, un carro fin\u00ec le munizioni e il fuoco anticarro aveva distrutto i cingoli di un altro carro durante l'attacco alla postazione 20. Nonostante tutto, le postazioni 18 e 21 furono catturate senza il supporto corazzato, usando le tattiche inusuali dell'uso delle granate, del taglio del filo spinato e dell'assalto. Con l'oscurit\u00e0, Macfarlane tent\u00f2 di catturare la postazione 16 ma i difensori respinsero i suoi uomini, costringendoli a ritirarsi sulla postazione 18 per la notte.\nDopo aver sentito delle perdite subite dal 5\u00ba Battaglione di Fanteria, il maggiore G. H. Brock invi\u00f2 la Compagnia A, del capitano J. R. Savige, 7\u00ba Battaglione di Fanteria, a prendere il Triangolo. Savige chiam\u00f2 a raccolta i suoi plotoni e con il fuoco di supporto delle mitragliatrici attacc\u00f2 l'obiettivo, a 2\u00a0km e mezzo di distanza. La compagnia cattur\u00f2 otto cannoni da campo, diverse mitragliatrici e circa 200 prigionieri lungo la strada ma le vittime e la necessit\u00e0 di scortare i prigionieri lasciarono la compagnia con appena 45 uomini, alla fine della giornata.\nAl 6\u00ba Battaglione, del tenente colonnello A. H. L. Godfrey, fu chiesto di \"preparare una dimostrazione contro l'angolo sud-ovest del perimetro\", tenuto dal 1\u00ba Battaglione e dal 3\u00ba Battaglione, rispettivamente del 158\u00ba e del 157\u00ba Reggimento di Fanteria italiani. Invece, in ci\u00f2 che nella storia militare \u00e8 considerato uno dei maggiori \"esempi di disastro di un ufficiale comandante che voleva lasciare il segno\", Godfrey decise di lanciare un attacco, come una defiance alle chiare istruzioni che aveva ricevuto e contro ogni logica militare e buon senso. Anche se mal pianificato ed eseguito, l'attacco di Godfrey riusc\u00ec a conquistare la postazione 7 e parte della postazione 9 mentre la 11 resistette caparbiamente.\nA sera, il generale Savige giunse alle posizioni del 5\u00ba Battaglione di Fanteria per vedere la situazione, che accuratamente valut\u00f2 come \"estremamente confusa; l'attacco \u00e8 stato stagnante.\" Savige adott\u00f2 il piano di Walker per un attacco notturno, che cominci\u00f2 alle ore 00:30. Macfarlane avanz\u00f2 sulla postazione 16. Savige invi\u00f2 un plotone sul fianco per tagliare il filo spinato in silenzio sulla destra mentre egli guidava un altro plotone contro il fronte a nord. Una mitragliatrice Bren apr\u00ec il fuoco troppo presto, allertando i difensori, ma gli uomini di Macfarlane furono in grado di conquistare comunque le postazioni. La stessa tattica fu adottata per catturare la postazione R11. A Macfarlane fu ordinato poi di catturare la postazione R9 ma non fu in grado di individuarla nell'oscurit\u00e0. Le sue truppe tentarono di catturare la postazione all'alba ma i difensori furono allertati e respinsero il nemico con il fuoco pesante. Con l'aiuto di mortai da 2 pollici, il secondo tentativo ebbe successo.\nNel frattempo, la Compagnia D, del capitano G. H. Halliday, avanz\u00f2 a sud contro la postazione 19. Essa attir\u00f2 l'attenzione dei difensori con una dimostrazione di un plotone di fronte alla postazione mentre il resto della compagnia aggirava gli italiani e li attaccava alle spalle. La manovra colse i difensori di sorpresa e la Compagnia D cattur\u00f2 la postazione, alle ore 02:30, facendo 73 prigionieri. Halliday ripet\u00e9 la stessa tattica contro la postazione 14, che fu catturata alle ore 04:00, facendo 64 prigionieri. La cattura delle due postazioni cost\u00f2 agli australiani un morto e sette feriti. Un terzo tentativo contro la postazione 17 fall\u00ec: l'attacco precedente aveva allertato la postazione e la Compagnia D fin\u00ec sotto il pesante fuoco di mitragliatrici e mortai. Una furiosa battaglia fu combattuta finch\u00e9 la postazione non cadde poco prima dell'alba. Altri 103 italiani furono catturati al costo di due australiani morti e nove feriti. Tra le vittime e gli uomini inviati come scorte dei prigionieri, la forza della Compagnia D fin\u00ec a 46 uomini, cosicch\u00e9 Halliday decise di fermarsi per la notte.\nNonostante i progressi australiani fossero stati ottenuti pi\u00f9 lentamente di quelli raggiunti durante la fase di sfondamento, la 17\u00aa Brigata di Fanteria raggiunse risultati notevoli. Altre dieci postazioni, rappresentanti 3\u00a0km di perimetro, erano state catturate, la Switch Line era stata sfondata e migliaia di italiani erano stati catturati. Per gli italiani, fermare l'avanzata australiana sarebbe stato un obiettivo immensamente difficile.\nCaduta di Bardia.\nIl pomeriggio del 3 gennaio, Berryman si incontr\u00f2 con Jerram, Frowen e Allen, al Quartier Generale di quest'ultimo alla postazione 40, per discutere sui piani per il giorno seguente. Berryman aveva pianificato che Allen si sarebbe diretto su Bardia e avrebbe diviso in due le difese italiane, supportato dai cannoni di Frowen, tutti i corazzati disponibili, i cannoni Bren di MacArthur-Onslow e l'8\u00ba Battaglione di Fanteria, che Mackay aveva messo come riserva. Allen si trov\u00f2 d'accordo. Nel pomeriggio, il 6\u00ba Reggimento di Cavalleria fu spostato indietro come brigata di riserva e il 5\u00ba Battaglione sostitu\u00ec il 2\u00ba per permettere a questo di avanzare il giorno seguente. Quella sera, Berryman giunse alla conclusione che se le difese italiane non fossero cadute presto, la 16\u00aa e la 17\u00aa Brigata non sarebbero state in grado di continuare la battaglia e sarebbe stato richiesto anche l'intervento della 19\u00aa Brigata, del generale Horace Robertson. Mackay fu pi\u00f9 ottimistico riguardo alla situazione e ricord\u00f2 a Berryman che i suoi ordini erano di catturare Bardia con solo due brigate. Mentre essi discutevano sul da farsi, O'Connor e Harding giunsero al Quartier Generale della 6\u00aa Divisione e dopo un resoconto O'Connor stesso si trov\u00f2 d'accordo con il cambiamento dei piani.\nIl 1\u00ba Battaglione di Fanteria cominci\u00f2 l'avanzata, come programmato, alle ore 09:00 ma subito il plotone d'avanguardia fin\u00ec sotto il fuoco delle mitragliatrici pesanti della postazione 54 e l'artiglieria italiana mise fuori gioco il supporto dei mortai australiani. Il 3\u00ba Reggimento Reale d'Artiglieria a Cavallo ingaggi\u00f2 i cannoni italiani e il plotone pot\u00e9 cos\u00ec ritirarsi. Il colonnello Eather allora organizz\u00f2 un attacco alla postazione 54 per le 13:30, dopo un bombardamento d'artiglieria e mortai. I cannoni italiani furono fatti tacere quando un proiettile esplosivo australiano deton\u00f2 nei pressi delle loro munizioni. I 66 italiani rimanenti non poterono che arrendersi. Ci\u00f2 port\u00f2 ad un collasso generale delle postazioni italiane a nord. Le postazioni 56 e 61 si arresero senza combattere e le postazioni 58, 60, 63 e 65 alzarono bandiera bianca. Al sopraggiungere dell'oscurit\u00e0, gli uomini di Eather erano avanzati fino alla postazione 69 e solo le quattordici postazioni pi\u00f9 settentrionali erano ancora in mano agli italiani del settore Gerfan.\nIl 3\u00ba Battaglione di Fanteria, del colonnello England, fu supportato dai cannoni del 104\u00ba Reggimento Reale d'Artiglieria a Cavallo e da un gruppo del 7\u00ba Reggimento Reale Carri. I corazzati arrivarono in ritardo ed England post-pose il suo attacco alle 10:30. Il battaglione fin\u00ec sotto il fuoco d'artiglieria, la maggior parte da una batteria a nord di Bardia che fu in seguito colpita dal 104\u00ba Reggimento. L'avanzata riprese ma i soldati finirono sotto il fuoco di mitragliatrici e di altra artiglieria presso lo uadi el Gerfan. Una sezione di otto uomini, comandata dal caporal maggiore F. W. Squires, fu inviata in ricognizione allo uadi ma attacc\u00f2 una batteria d'artiglieria e torn\u00f2 con 500 prigionieri. Allo uadi erano presenti un buon numero di soldati italiani da unit\u00e0 tecniche che, non addestrate al combattimento, si arresero in massa. Una compagnia cattur\u00f2 pi\u00f9 di 2\u00a0000 prigionieri, inclusi 60 ufficiali.\nIl maggiore I. R. Campbell ordin\u00f2 a MacArthur-Onslow, i cui Bren gun carrier aprivano la strada all'avanzata di England, di catturare Hebs el Harram, il rilievo sovrastante la strada che conduceva a Bardia. Gli uomini di MacArthur-Onslow scoprirono un ospedale italiano con 500 pazienti, inclusi diversi australiani e 3\u00a0000 italiani sani. Lasciando una piccola parte dei suoi uomini all'ospedale, sotto il comando del caporale M. H. Vause che parlava un po' d'italiano, MacArthur-Onslow continu\u00f2 l'avanzata con due mezzi diretto su Hebs el Harram, dove fece pi\u00f9 di 1\u00a0000 prigionieri. I rimanenti dello squadrone A e i carri continuarono lungo la strada per Bardia, sotto il fuoco intermittente d'artiglieria, seguiti dalla Compagnia C del 3\u00ba Battaglione di Fanteria. La colonna entr\u00f2 in citt\u00e0 alle ore 16:00, con i carri che dovettero aprire il fuoco in qualche occasione.\nIl 2\u00ba Battaglione di Fanteria, supportato da tre carri Matilda e dai cannoni del 7\u00ba Reggimento Medio, avanz\u00f2 dallo uadi Scemmas verso il fronte italiano a sud della zona della citt\u00e0. Dopo qualche ora di scalata, il 2\u00ba Battaglione raggiunse la citt\u00e0 e attacc\u00f2 il forte alle ore 16:45. Dentro al forte vi erano due cannoni da 6 pollici, due cannoni da campo e altri cinque cannoni del forte. Tuttavia, i cannoni da 6 pollici erano parte delle difese costiere e non erano utilizzabili per la difesa terrestre - essendo puntati verso il mare. Uno dei carri armati and\u00f2 diretto verso l'entrata del forte. Gli italiani aprirono il portone e il corazzato entr\u00f2 facendo prigionieri i 300 uomini della guarnigione. La Compagnia D segu\u00ec poi una traccia lasciata da una capra, che la condusse nella bassa Bardia dove furono fatti migliaia di prigionieri, la maggior parte di essi appartenenti ad unit\u00e0 combattenti. Due Bren gun carrier del 5\u00ba Battaglione di Fanteria, in un pattugliamento vicino alla costa, fecero altri 1\u00a0500 prigionieri. Il capitano N. A. Vickery, un osservatore in avanscoperta del 1\u00ba Reggimento da Campo, attacc\u00f2 una batteria italiana e con il suo Bren gun carrier fece 1\u00a0000 prigionieri.\nAlla fine del secondo giorno, decine di migliaia di difensori italiani erano stati uccisi o fatti prigionieri. La guarnigione rimanente nei settori Gerfan e Ponticelli fu completamente isolata. Le unit\u00e0 logistiche e amministrative furono sopraffatte dagli australiani. Riconoscendo che la situazione era senza speranza, il generale Bergonzoli e il suo staff partirono a piedi per Tobruk nel pomeriggio, assieme a circa altri 120 uomini. Il generale Giuseppe Tellera, comandante della 10\u00aa Armata, consider\u00f2 la possibilit\u00e0 di inviare una forza per riconquistare la fortezza di Bardia ma concluse che un'operazione del genere non aveva chance di successo.\nManovre finali.\nLa mattina del 5 gennaio, la 19\u00aa Brigata di Fanteria lanci\u00f2 il suo attacco al settore di Meriega, cominciando dalla strada di Bardia e dopo uno sbarramento d'artiglieria verso sud, con il supporto di sei carri Matilda che erano i soli carri armati rimasti in servizio. Gli altri carri erano stati colpiti da proiettili esplosivi, immobilizzati dalle mine o semplicemente si erano danneggiati. Il comandante di compagnia del battaglione in avanguardia, l'11\u00ba Battaglione di Fanteria, non ricevette gli ordini finali fino a 45 minuti prima dell'inizio dell'attacco, al punto che la linea del fronte era a circa 5\u00a0km dalla sua unit\u00e0. Di conseguenza, il battaglione giunse in ritardo e l'attacco programmato per due compagnie dovette essere portato a termine da una soltanto: la Compagnia C del capitano Ralph Honner, sebbene avesse i soli sei Matilda a disposizione. Gli uomini di Honner dovettero letteralmente seguire lo sbarramento d'artiglieria e riuscirono a raggiungerlo appena prima che cessasse. Quando avanzarono finirono sotto il fuoco dai fianchi e di fronte a loro ma le perdite furono leggere. La maggior parte delle postazioni si arresero quando la fanteria e i carri giunsero vicini alle postazioni ma questo non ridusse il fuoco proveniente dalle altre. Alle 11:15, la Compagnia C aveva raggiunto la Switch Line e catturato le postazioni R5 ed R7. La compagnia B, seguendola sul fianco sinistro, ripul\u00ec lo uadi Meriega, catturando il generale Ruggero Tracchia e il generale Alessandro de Guidi, i comandanti rispettivamente della 62\u00aa e della 63\u00aa Divisione di Fanteria. A questo punto, Honner si ferm\u00f2 per consolidare la posizione e concesse al 4\u00ba Battaglione di Fanteria, del tenente colonnello Ivan Dougherty, di passare oltre. Tuttavia, Honner fece prigionieri gli italiani delle postazioni 1, 2 e 3, e i suoi uomini non fermarono l'avanzata.\nNel frattempo, le guarnigioni italiane a nord si arresero alla 16\u00aa Brigata australiana e al gruppo di supporto della 7\u00aa Divisione Corazzata britannica, fuori la fortezza; l'8\u00ba Battaglione di Fanteria prese l'area nei pressi dello uadi Meriega; l'11\u00ba Battaglione di Fanteria attacc\u00f2 e cattur\u00f2 la postazione 8. Il plotone con il Bren gun carrier del 6\u00ba Battaglione di Fanteria attacc\u00f2 e cattur\u00f2 la postazione 13 mentre l'11\u00ba catturava la 6. L'unica postazione ancora tenuta dagli italiani era la 11. Il 6\u00ba Battaglione rinnov\u00f2 l'attacco con la fanteria all'assalto di fronte e i gun carrier da dietro. Essi si unirono ai Matilda nei pressi della postazione 6. A questo punto il comandante della postazione italiana, ferito nella battaglia, decise di abbassare la sua bandiera e di alzarne una bianca. Circa 350 italiani si arresero alla postazione 11. In essa gli australiani trovarono 2 cannoni da campo, 6 cannoni anticarro, 12 mitragliatrici pesanti, 27 mitragliatrici leggere e 2 mortai da 3 pollici. Godfrey cerc\u00f2 il comandante italiano, il quale aveva ricevuto la Military Cross britannica durante la prima guerra mondiale, e gli strinse la mano. \"Su un campo di battaglia dove le truppe italiane ottennero poco onore,\" scrisse poi Gavin Long, giornalista e militare australiano, \"gli ultimi a cedere appartenevano ad una guarnigione la cui lotta risoluta avrebbe fatto onore a qualsiasi esercito.\"\nConseguenze.\nVittime.\nUna stima afferma che circa 36\u00a0000 soldati italiani furono catturati a Bardia, mentre 44 ufficiali e 1659 soldati rimasero uccisi mentre 138 ufficiali e 3602 soldati furono feriti. Solo poche migliaia, incluso il generale Bergonzoli e tre dei suoi comandanti di divisione, riuscirono a fuggire a piedi o in nave verso Tobruk. In aggiunta, gli Alleati catturarono 26 cannoni da difesa costiera, 7 cannoni pesanti, 216 cannoni da campo, 146 cannoni anticarro, 12 carri medi, 115 carri leggeri e, forse pi\u00f9 importante ancora, 708 veicoli. Le perdite australiane in totale furono di 130 uomini morti e 326 feriti.\nSviluppi importanti.\nBardia non divenne un porto importante e le rotte in mare continuarono a giungere a Salum. Tuttavia, Bardia divenne un'importante fonte d'acqua. Le grandi stazioni di pompaggio che gli italiani avevano installato per servire l'acqua potabile alla citt\u00e0 e a Forte Capuzzo furono trovate danneggiate ma furono riparate in breve tempo.\nRisultato delle operazioni.\nLa vittoria a Bardia concesse alle forze alleate di continuare l'avanzata in Libia e infine catturare quasi tutta la Cirenaica. Come prima battaglia della guerra per gli australiani e come prima operazione pianificata interamente da staff australiano, gli accadimenti a Bardia trovarono grande interesse nel pubblico australiano. Dalla madrepatria giunsero messaggi di congratulazioni e il reclutamento nelle forze armate australiane si impenn\u00f2 alla notizia della vittoria. Il corrispondente di guerra australiano John Hetherington riport\u00f2: \"Uomini che fin dall'infanzia avevano letto e sentito del valore in battaglia della First Australian Imperial Force (la forza di spedizione australiana nella prima guerra mondiale, ndr), che furono reclutati ed addestrati all'ombra della reputazione come soldati dei loro padri, giunsero attraverso il calvario del loro fuoco e costruirono una loro reputazione.\"\nNei neutrali Stati Uniti, i giornali lodarono la 6\u00aa Divisione australiana. Articoli di elogio apparirono sul \"The New York Times\" e sul \"Washington Times-Herald\", che ebbe come titolo di prima pagina \"Hardy Wild-Eyed Aussies Called World's Finest Troops\" (\"Audaci e spiritati australiani chiamati le migliori truppe al mondo\"). Un articolo sul \"Chicago Daily News\" afferma che gli australiani \"nella loro attitudine realista verso le potenze politiche, preferiscono inviare i propri ragazzi a combattere oltremare piuttosto che combattere una battaglia nei sobborghi di Sydney\". Anche mentre la battaglia stava infuriando, Wavell ricevette un messaggio dal generale britannico sir John Dill che ricordava l'importanza politica della vittoria negli Stati Uniti, dove il presidente Roosevelt attendeva che il Lend-Lease fosse approvato. Cosa che avvenne finalmente nel marzo 1941.\nMackay scrisse in un diario, il 6 gennaio: \"I tedeschi non possono avere possibilit\u00e0 di tenersi fuori dall'Africa.\" In Germania, il Cancelliere Adolf Hitler non comprendeva ancora l'implicazione militare di perdere la Libia ma era profondamente turbato dal risvolto politico che poteva portare alla caduta di Benito Mussolini. Il 9 gennaio 1941, egli rivel\u00f2 ai generali della Wehrmacht la sua intenzione di inviare truppe di terra tedesche in Nord Africa, in quella che divenne l'Operazione Sonnenblume (Operazione Girasole). Da allora, le truppe tedesche ebbero un ruolo fondamentale negli scontri nella regione.\nAll'interno della 6\u00aa Divisione australiana vi furono delle recriminazioni su ci\u00f2 che venne visto come dei favoritismi di Berryman verso Robertson, un soldato regolare e diplomato al Royal Military College, nel tentativo di dimostrare che gli ufficiali regolari potevano comandare le truppe. Savige sent\u00ec, con qualche giustificazione, che alcune delle difficolt\u00e0 della 17\u00aa Brigata erano state prodotte da Berryman, con un piano di battaglia differente da quello prestabilito. In molti modi, la 6\u00aa Divisione fu fortunata di aver ideato un tipo di battaglia \"fatto a pezzi\", lo stesso tipo che era usato durante l'indottrinamento e l'addestramento nella prima guerra mondiale. Nel contempo, la confidenza e l'esperienza crebbero e i leader e i loro staff ebbero importanti lezioni tattiche da questa battaglia. Lo stesso Gavin Long consider\u00f2 Bardia \"una vittoria per le ricognizioni sfacciate, per l'audacia, pi\u00f9 che per l'attenta pianificazione, per uno schema d'artiglieria che sottomise il fuoco nemico nell'esatto momento e per un rapido e continuo assalto di fanteria che cre\u00f2 varchi nelle linee nemiche.\" Per attribuire un merito a corazzati o artiglieria, egli afferm\u00f2 che era come \"rappresentare l'\"Amleto\" senza il principe.\""}
{"id": "2907301", "revid": "36426", "url": "https://it.wikipedia.org/wiki?curid=2907301", "title": "Windisch Graetz", "text": "I Windisch-Graetz (o Windisch-Gr\u00e4tz) sono una famiglia austriaca.\nDella famiglia von Windisch-Graetz si hanno i primi accenni in manoscritti del XIII secolo, dove compare un \"Wildebrandt von Windisch-Graetz\". Da questo primo titolo, di tipo baronale, verso la fine del XVIII secolo, Giuseppe II confer\u00ec a Joseph-Niklas von Windisch-Graetz il titolo di \"Reichsgraf\", conte. \nPer i suoi meriti durante le Guerre napoleoniche e per aver stroncato la rivoluzione ungherese del 1848, il figlio di questi, Alfred I von Windisch-Graetz divenne Reichsf\u00fcrst, principe. I suoi figli e nipoti, Alfred II Nikolaus Gurtramm von Windisch-Graetz e Alfred III von Windisch-Graetz, occuparono entrambi posti di rilievo nella diplomazia e nell'esercito austriaci, come tempo prima l'aveva occupato un loro avo, Gottlieb Amadeus von Windisch-Graetz. \nAttuale capo della famiglia \u00e8 Il Principe Mariano Hugo di Windisch-Graetz.\nStoria familiare.\nUlrico di Graetz o Windischgraetz appare nell'anno 1242 come teste in un documento imperiale di Federico II e nel 1248 in un documento del duca Federico d'Austria. La famiglia probabilmente di una stirpe come quella de Diengen, sembra originaria dalla Baviera ed \u00e8 al seguito dei conti Andrechs-Merano, duchi di Carinzia e marchesi d'Istria, e precisamente del conte Bertoldo, patriarca di Aquileia, del quale teneva il capitanato di \"castrum et forum Windischgraetz\". Nella seconda met\u00e0 del XII secolo prende sede nelle vicinanze di Graz in Stiria. La genealogia comincia con Ermanno (1297), nipote o pronipote di Ulrico, che fu giudice municipale della citt\u00e0 di Graz. Barone dell'impero romano con predicato \u201cde Waldstein un im Thal\u201d (dato il 7 luglio 1551).\nAltre date importanti per la storia della famiglia sono:\nLeopoldo Vittorino, figlio di Amedeo, fa uso del diritto di conio nel 1745. Giuseppe Nicola batte moneta nel 1777. Dal suo figlio minore, Veriando, il quale riacquista nel 1846 la tenuta di Haasberg, discendono gli attuali membri della famiglia in Italia. A Veriando fu esteso il titolo principesco, gi\u00e0 conferito al fratello maggiore, feldmaresciallo Alfredo di Windisch-Graetz, ed esplicitamente fu conferito a tutti e due i fratelli il titolo di principi dell'Impero d'Austria con decreto 18 maggio 1822 anche per i loro discendenti."}
{"id": "2907302", "revid": "404449", "url": "https://it.wikipedia.org/wiki?curid=2907302", "title": "Cappella del Sacro Cuore di Ges\u00f9", "text": ""}
{"id": "2907303", "revid": "115542166", "url": "https://it.wikipedia.org/wiki?curid=2907303", "title": "Zemlja i Volja", "text": "Zemlja i Volja (, in italiano Terra e Libert\u00e0) \u00e8 stato un movimento clandestino rivoluzionario russo di stampo populista sorto nel 1861 e sciolto nel 1864 dalla repressione delle autorit\u00e0 zariste. Questa fu la prima Zemlja i Volja, che si ricostitu\u00ec nuovamente nell'estate del 1876 fino a dissolversi nel settembre del 1879 per costituire due distinti movimenti rivoluzionari, Narodnaja Volja e \u010c\u00ebrnyj peredel.\nLa prima Zemlja i Volja.\nL'idea di costituire la societ\u00e0 segreta Zemlja i Volja nacque a seguito delle discussioni che Nikolaj A. Serno-Solov'evi\u010d, stabilitosi a Londra nei primi mesi del 1860, ebbe con Aleksandr I. Herzen e Nikolaj P. Ogar\u00ebv, due oppositori del regime zarista in volontario esilio in Inghilterra, dove nel 1857 avevano fondato la rivista \u00abKolokol\u00bb (La campana).\nIl 1\u00ba luglio 1861 apparve sulla rivista un articolo di Ogar\u00ebv e di Nikolaj N. Obru\u010dev, dal titolo \"Cosa occorre al popolo?\", in cui si rispondeva che \u00abil popolo ha bisogno di terra e di libert\u00e0\u00bb. Vi si scriveva che il governo russo, con la riforma entrata in vigore nel marzo 1861, aveva concesso la libert\u00e0 al popolo \u00aba parole ma non di fatto\u00bb, perch\u00e9 erano rimasti i gravami feudali, e il contadino \u00abla propria terra e la propria izba se la doveva pagare con i propri soldi\u00bb.\nOccorreva pertanto che i contadini fossero dichiarati liberi \u00abcon la terra che ora posseggono\u00bb senza dover pagare alcun riscatto e senza essere costretti a effettuare \"corv\u00e9es\". Essi avrebbero coltivato la loro terra organizzati nella comunit\u00e0 di villaggio, l'ob\u0161\u010dina, dotata di autonoma amministrazione e responsabile del pagamento delle imposte, mentre lo Stato avrebbe dovuto compensare i nobili delle terre consegnate ai contadini. Occorreva altres\u00ec che la Russia fosse governata da un parlamento liberamente eletto per opporsi \u00aballo zar e ai signori della terra, per la libert\u00e0 del popolo, per l'umana verit\u00e0\u00bb.\nL'articolo costitu\u00ec il programma della costituenda societ\u00e0 segreta Zemlja i Volja che Serno-Solov'evi\u010d, tornato a Pietroburgo nel dicembre del 1861, si preoccup\u00f2 di organizzare insieme con il fratello Aleksandr. Il nome di Zemlja e Volja sarebbe stato suggerito da Herzen, che per altro si mantenne a lungo piuttosto scettico sull'opportunit\u00e0 di costituire una tale societ\u00e0, mentre la struttura organizzativa sarebbe stata suggerita da Mazzini a Oger\u00ebv. Zemlja i Volja doveva essere composta da un gruppo di cinque persone, il cui dirigente doveva creare un solo altro gruppo di cinque membri, che dovevano rimanere sconosciuti agli altri quattro membri del proprio gruppo. Si poteva cos\u00ec formare una serie di cellule di cinque persone che non si conoscevano tutte tra di loro, in modo da evitare che un tradimento o una confessione estorta dalla polizia portasse all'arresto di tutta l'organizzazione.\nL'organizzazione avrebbe dovuto estendersi da Pietroburgo in tutta la Russia, ramificandosi in cinque regioni principali: la Russia del nord, la regione della Volga, quella degli Urali, la regione di Mosca e la Siberia, mentre alle organizzazioni create nelle regioni non russe come l'Ucraina e la Lituania doveva essere garantita una particolare autonomia di azione. Di fatto, tutti i singoli gruppi di Zemlja i Volja mantennero sempre una notevole autonomia d'azione, e una certa unit\u00e0 ideologica poteva essere garantita dalla lettura e dalla corrispondenza con le riviste progressiste del tempo, il \u00abSovremennik\u00bb di Pietroburgo e il \u00abKolokol\u00bb che, da Londra, stampava e inviava materiale di propaganda.\nIl nucleo centrale della Zemlja i Volja pietroburghese fu formato dagli scrittori \u010cerny\u0161evskij e Aleksandr A. Slepcov, dagli ufficiali Nikolaj Obru\u010dev e Aleksandr D. Putjata, e da Serno-Solov'evi\u010d. Discreto fu il numero di adesioni raccolto negli ambienti militari, ma il maggior numero di \"zemlevolcy\" di Pietroburgo era costituito da studenti: Nikolaj I. Utin, Longin F. Panteleev, V. I. Bakst, A. A. Richter, V. U. Lobanov.\nNel dicembre del 1862 giunse da Varsavia a Pietroburgo Zygmunt Padlewski, membro del Comitato centrale nazionale polacco, gi\u00e0 in contatto a Londra con Herzen e Bakunin, per concordare con Zemlja i Volja la possibilit\u00e0 di una contemporanea insurrezione in Polonia e in Russia. Zemlja i Volja era per\u00f2 troppo debole per assumere una simile iniziativa. Le trattative, condotte da Slepcov e Utin, si conclusero con un accordo che prevedeva il reciproco riconoscimento del Comitato centrale polacco e del \u00abComitato della Russia libera\u00bb quali unici rappresentanti, rispettivamente della nazione polacca e della \u00abrivoluzione russa\u00bb.\nZemlja i Volja s'impegnava, quando i polacchi fossero insorti, a fare opera di propaganda \u00abper impedire al governo dello zar d'inviare truppe fresche in Polonia\u00bb e a condurre le truppe russe presenti in Polonia \u00aba favorire attivamente l'insurrezione\u00bb. I militari russi in Polonia che fossero entrati a far parte della cospirazione si sarebbero riuniti in un'organizzazione che avrebbe avuto un rappresentante della \u00abRussia libera\u00bb, il quale avrebbe operato anche \u00abper la causa dell'indipendenza russa\u00bb.\nUn manifesto di Zemlja i Volja scritto da Slepcov fu diffuso a Pietroburgo nel febbraio del 1863, a rivolta polacca in corso. La Russia, vi si diceva, voleva soffocare la libert\u00e0 della Polonia per \u00abrendere impossibile un movimento simile in Russia\u00bb, ma arrestando e deportando i polacchi in Siberia, il governo diventava \u00abil miglior propagandista delle idee rivoluzionarie\u00bb. Si paragonavano gli insorti a Garibaldi e si denunciavano i massacri compiuti dell'esercito, che fucilava \u00abi prigionieri polacchi come gli americani del sud fucilano i negri\u00bb, e le sofferenze del popolo, che soffriva \u00absotto Alessandro II quanto i napoletani sotto i Borboni\u00bb.\nTutte le forze di Zemlja i Volja furono impegnate nella propaganda a favore della rivolta polacca, nella speranza che la vittoria di questa provocasse una rivoluzione in Russia. Ebbero l'appoggio della tipografia di Herzen a Londra, e crearono nell'autunno del 1862, per l'iniziativa di V. I. Bakst, una tipografia russa a Berna. In Russia una tipografia clandestina fu organizzata nella cittadina lettone di Vi\u013caka, all'epoca denominata Mariengauzen, da I. G. \u017dukov, un ex ufficiale cacciato dall'esercito nel 1862 per aver fatto propaganda tra i soldati, e che verr\u00e0 arrestato il 23 febbraio 1863.\nDue numeri del piccolo foglio \u00abVolja\u00bb uscirono ai primi del 1863. Vi si esprimevano l'appoggio ai polacchi, si descrivevano le condizioni di vita in Russia e s'indicava il compito dei rivoluzionari, quello di \u00abportare le classi colte dalla parte degli interessi del popolo\u00bb, ma in pratica nessun proselitismo fu esteso ai contadini.\nGli arresti che erosero l'organizzazione e il fallimento dell'insurrezione polacca portarono all'estinzione di questa prima Zemlja i Volja. Il suo limite consistette nell'essere formata da una minoranza di intellettuali che apparteneva \u00abal popolo per sentimento\u00bb senza avere con esso alcun legame: \u00abTutto il male \u00e8 qui\u00bb - scrisse Nikolaj Serno-Solov'evi\u010d - \u00abLe buone intenzioni della minoranza sono inutili, data la sua impotenza, n\u00e9 al popolo basta il coraggio per dare il segnale e assumere l'iniziativa\u00bb. Il suo merito consistette nel comprendere che la politica ufficiale, la societ\u00e0 dei proprietari e dei funzionari intrisa di \u00abmeschino dottrinarismo, di servilismo e d'istinti corrotti ed egoisti\u00bb era incapace \u00abnon solo di rinnovare la Russia, ma anche soltanto se stessa\u00bb.\nLa seconda Zemlja i Volja.\nLa fine del circolo \u010cajkovskij e la repressione del movimento dell'\u00abandata nel popolo\u00bb non ferm\u00f2 il lavoro sotterraneo dei gruppi rivoluzionari. Per quanto, verso il 1875, negli ambienti governativi regnasse la convinzione che \u00abarrestata ormai la maggioranza dei propagandisti, la battaglia contro lo Stato potesse considerarsi terminata\u00bb, gi\u00e0 a Pietroburgo si era formato un nuovo gruppo rivoluzionario, i cui animatori erano Mark Natanson, sua moglie Ol'ga \u0160lejsner, Aleksej Obole\u0161ev, Aleksandr Michajlov, Dmitrij Lizogub e Adrian Michajlov.\nBattezzati scherzosamente da Klemenc col nome di \u00abtrogloditi\u00bb per il loro operare in assoluta clandestinit\u00e0, senza svolgere alcuna propaganda ma intesi soltanto a darsi una solida struttura organizzativa, sembra che il reale nome del gruppo fosse quello di \"Societ\u00e0 degli amici\" (Ob\u0161\u010destvo druzej). Successivamente presero il nome di \"Gruppo populista-rivoluzionario del Nord\" e parteciparono a Pietroburgo, il 15 marzo 1876, alla dimostrazione contro il regime in occasione dei funerali del giovane \u010cerny\u0161ev, uno studente morto di tisi nelle carceri zariste dopo tre anni di detenzione.\nNell'estate del 1876 il \"Gruppo populista-rivoluzionario del Nord\" strinse accordi con un gruppo populista operante a Char'kov e capeggiato da Osip Aptekman e Nikolaj Mo\u0161\u010denko, con il gruppo operaista di Jurij Ti\u0161\u010denko a Rostov, con i populisti di Kiev Vladimir Debagorij-Mokrievi\u010d, Jakov Stefanovi\u010d, Leo Deutsch, Vera Zasuli\u010d, Anna Kuliscioff, Mar'ja Kolenkina e Mar'ja Kovalevskaja, e con il gruppo di Michail Frolenko a Odessa. Finalmente, il 18 dicembre (6 dicembre per il calendario giuliano), una bandiera rossa con la scritta \"Zemlja i Volja\" apparve nella piazza della Madonna di Kazan' durante una manifestazione di operai e studenti.\nIl programma di Zemlja i Volja.\nIl programma avanzava tre obiettivi fondamentali:\nI mezzi per preparare \u00abil rivolgimento violento\u00bb che solo poteva assicurare gli obiettivi di Zemlja i Volja erano:\nIl programma degli \"zemlevol'cy\" si basa su tesi bakuniniste, secondo le quali non bisogna impegnarsi in una lotta per conquistare le libert\u00e0 politiche, perch\u00e9 al pi\u00f9 si otterrebbe soltanto la trasformazione di uno Stato assolutista in uno Stato liberale. In questo modo si rafforzerebbe la borghesia e si deprimerebbe \u00ablo spirito rivoluzionario del popolo\u00bb, mentre l'obiettivo della rivoluzione anarchica, \u00abnemica dello Stato e di ogni statalismo in generale\u00bb, \u00e8 l'abbattimento dello Stato, sostituito dall'autogestione popolare.\nNel programma di Zemlja i Volja si riconosce per\u00f2 che \u00abla maggioranza delle \"ob\u0161\u010diny\" non ha ancora raggiunto un'etica e uno sviluppo intellettuale\u00bb per svolgere tutte le funzioni sociali, cos\u00ec che \u00abogni unione di \"ob\u0161\u010diny\" deve decidere in modo autonomo quale parte delle funzioni sociali attribuir\u00e0 al governo che ognuna avr\u00e0 scelto per s\u00e9\u00bb, ammettendo la necessit\u00e0 dell'esistenza di una qualche forma di Stato anche dopo la rivoluzione, come argomentato da Lavrov.\nLa volont\u00e0 di \u00abdisorganizzare\u00bb lo Stato zarista indicava la scelta di forme di lotta terroristiche, ma in primo piano restava l'agitazione da condurre nelle comunit\u00e0 contadine. Pertanto, Zemlja i Volja ripercorse la strada dell'\u00abandata nel popolo\u00bb gi\u00e0 tentata tre anni prima. Per evitare, per quanto possibile, la repressione della polizia, gli \"zemlevol'cy\", con falsi passaporti, si stabilirono nei villaggi contadini, cercando di farsi stimare e senza svolgere alcuna propaganda scritta, disposti ad accettare i tempi lunghi di una lenta penetrazione delle idee rivoluzionarie passando per la via iniziale della minuta difesa dei diritti di quelle popolazioni contro le pi\u00f9 diverse ingiustizie presenti nel mondo rurale.\nTra loro vi erano artigiani, medici e maestri, intellettuali che sapevano consigliare, istruire, aiutare: \u00abmolti di loro divennero, in un anno, letteralmente indispensabili alla popolazione\u00bb - affermava Aleksandr Michajlov - e quando avveniva che qualcuno di loro doveva lasciare il villaggio, \u00abl'intero \"mir\" si riuniva per chiedergli di rimanere, proponendo diverse concessioni e paghe se avesse continuato l'opera iniziata\u00bb.\nI risultati ottenuti furono per\u00f2 complessivamente deludenti, rispetto al fine sperato di creare un'organizzazione contadina di massa. Soltanto nel distretto di \u010cyhyryn, nel governatorato di Kiev, per iniziativa di Bochanovskij, Deutsch e Stefanovi\u010d, che si erano presentati ai contadini con falsi attestati dello zar che promettevano un'equa divisione delle terre, si erano organizzati nel 1877 un migliaio di contadini in un'associazione segreta. Prima che scoppiasse la rivolta, le autorit\u00e0 scoprirono la congiura.\nD'altra parte, la stessa difesa dei contadini contro i grandi proprietari e lo Stato zarista poneva immediatamente agli \"zemlevol'cy\" il problema della legalit\u00e0 e della libert\u00e0 politica, dell'uso della forza per ottenere giustizia, del terrorismo: \u00abquesto terrore appariva tanto pi\u00f9 indispensabile in quanto il popolo era oppresso dalle necessit\u00e0 economiche, tenuto schiavo del perpetuo arbitrio e perci\u00f2 non era in grado di utilizzare quest'arma da solo\u00bb. Zemlja i Volja riteneva di non aver sbagliato strategia \u00abandando nel popolo\u00bb e tuttavia era divenuto necessario abbandonare le campagne per impiegare le proprie forze alla conquista della libert\u00e0 politica.\nLe revolverate sparate da Vera Zasuli\u010d contro il governatore di Pietroburgo Trepov il 24 gennaio 1878 \u00abfu, nel mondo dei rivoluzionari, un appello a prendere una strada nuova\u00bb. Il 10 febbraio, a Odessa, Ivan Koval'skij resistette con le armi alla polizia venuta ad arrestarlo, e sar\u00e0 fucilato il 14 agosto. A Kiev, Valerian Osinskij organizz\u00f2 il primo nucleo terroristico e il 7 marzo attent\u00f2 alla vita del vice-procuratore del tribunale Kotljarevskij, mentre il suo compagno Grigorij Popko pugnal\u00f2 il 6 giugno l'ufficiale della gendarmeria Gejking. Il 16 agosto, a Pietroburgo, Sergej Krav\u010dinskij e Aleksandr Barannikov uccidevano il generale Mezencov, capo della Terza sezione, e ferivano il suo aiutante.\nKrav\u010dinskij giustific\u00f2 il suo gesto nell'opuscolo \"Morte per morte\", stampato dalla clandestina \u00abLibera tipografia russa\u00bb. Merencov era stato ucciso per vendicare i compagni giustiziati, carcerati ed esiliati - scriveva - e l'attentato voleva segnare una nuova fase della lotta politica che doveva portare alla rivoluzione popolare contro la borghesia e il capitalismo. Era stato lo stesso governo a spingere i rivoluzionari in un \u00abpercorso sanguinoso\u00bb e quell'attentato non era il primo e non sarebbe stato nemmeno l'ultimo, se il governo avesse persistito \u00abnel mantenere il sistema attuale. L'obiettivo di noi socialisti \u00e8 la distruzione del sistema economico esistente, l'eliminazione delle disuguaglianze, causa delle sofferenze dell'umanit\u00e0\u00bb.\nContraddittoriamente, Krav\u010dinskij da una parte esigeva leggi sulla libert\u00e0 di stampa e di opinione, e un'amnistia per i reati per i reati politici, e dall'altra dichiarava che era \u00abassolutamente indifferente che ci diate la Costituzione, che riconosciate o no gli eletti, che li nominiate scegliendoli tra i proprietari terrieri, i pope o i gendarmi\u00bb. \u017deljabov commenter\u00e0 pochi anni dopo che quell'opuscolo rappresentava un periodo di transizione del populismo, poich\u00e9 dimostrava che \u00abil partito non aveva ancora pienamente compreso quale importanza avesse l'ordinamento politico per i destini del popolo russo\u00bb.\nNel maggio del 1878, per impulso di Michajlov, fu approvata una revisione del programma di Zemlja i Volja. Veniva ribadita la fedelt\u00e0 agli ideali anarchici e collettivistici, e la necessit\u00e0 di appoggiare le esigenze del popolo russo che, si sosteneva, era naturalmente portato al socialismo, perch\u00e9 il popolo pensava che la terra \u00abera di Dio\u00bb e perci\u00f2 ogni contadino aveva diritto a possederne e a lavorarne una porzione adeguata. Le \"ob\u0161\u010diny\" dovevano avere piena autonomia e occorreva riconoscere la libert\u00e0 per tutte le religioni e la piena indipendenza per le nazionalit\u00e0 che componevano l'Impero, realizzando cos\u00ec il motto \u00abTerra e libert\u00e0\u00bb. Era necessario far presto, perch\u00e9 \u00ablo sviluppo del capitalismo e la sempre maggiore penetrazione nella vita del popolo (grazie all'appoggio del governo) dei veleni della civilt\u00e0 borghese, minacciava le \"ob\u0161\u010diny\" e distorceva le prospettive nazionali\u00bb.\nLe modalit\u00e0 di azione consistevano nello stabilire collegamenti con altri rivoluzionari e intellettuali \u00abdisposti ad agire nello spirito del nostro programma\u00bb, come anche con \u00absette di carattere religioso-rivoluzionario ostili allo Stato\u00bb. Occorreva sfruttare i conflitti presenti nei villaggi, mettendosi alla testa di bande rivoltose di contadini, entrare in relazione con i militari, specialmente con gli ufficiali - l'intervento di reparti dell'esercito a fianco dei rivoluzionari era naturalmente auspicato - con gli operai e gli studenti delle citt\u00e0, che potevano essere una fonte di reclutamento di nuovi affiliati, mentre buoni rapporti con elementi liberali potevano favorire finanziamenti all'organizzazione. Occorreva procedere all'\u00abeliminazione sistematica degli elementi governativi pi\u00f9 dannosi e importanti\u00bb.\nLa revisione dello statuto introduceva il principio di una forte centralizzazione, che era in effetti in contraddizione con i principi anarchici delle organizzazioni rivoluzionarie, perch\u00e9 Zemlja i Volja finiva con l'essere un vero e proprio partito. Zemlja i Volja, che aveva per obiettivo \u00abl'attuazione della rivolta popolare in un prossimo futuro\u00bb, veniva a essere costituita da un gruppo centrale, definito \u00abcircolo fondamentale\u00bb (osnovnoj kru\u017eok), di membri \u00abstrettamente uniti\u00bb, ognuno dei quali faceva parte di un distinto \u00abgruppo territoriale\u00bb che svolgeva un'attivit\u00e0 specifica anche con elementi non appartenenti al circolo centrale. I membri del circolo fondamentale eleggevano una \u00abcommissione\u00bb (komissija o administracija) di tre o cinque elementi che aveva il compito di controllare e coordinare l'attivit\u00e0 dei gruppi, stipulare accordi con altre organizzazioni rivoluzionarie, ottenere e distribuire le risorse finanziarie necessarie all'attivit\u00e0 dei gruppi.\nIl 21 agosto 1878 il governo accentu\u00f2 l'azione repressiva istituendo il tribunale militare e la pena di morte per il reato di terrorismo. Il 1\u00ba settembre il quotidiano ufficiale \u00abPravitel'svennyj vestnik\u00bb (Il messaggero governativo) pubblic\u00f2 un appello affinch\u00e9 \u00abogni fedele suddito dello zar\u00bb aiutasse il governo \u00abnell'eliminazione del comune nemico interno\u00bb. Un'eco opposta venne dall'opuscolo clandestino \"La commedia governativa o l'appello alla societ\u00e0\", nel quale si affermava che la societ\u00e0 russa non doveva \u00abpiagnucolare in ginocchio chiedendo la libert\u00e0, ma conquistarsela\u00bb.\nIl 15 dicembre due dirigenti dello \"zemstvo\" di \u010cernigov, Petru\u0161evskij e Lindfors, incontrarono Osinskij e altri \"zemlevol'cy\" per chieder loro di cessare ogni azione terroristica, in attesa di iniziative di protesta contro la politica governativa e a favore di aperture liberali. Il passo non sort\u00ec effetti, sia perch\u00e9 gli \"zemstva\" non erano in grado di porsi in opposizione al governo, sia per la volont\u00e0 di quest'ultimo di rifiutare ogni concessione e di accentuare la repressione.\nIn ottobre furono arrestati Ol'ga \u0160lejsner, Aleskej Obole\u0161ev, Adrian Michajlov, L. P. Bulanov, V. F. Tro\u0161\u010danskij, oltre ad Aleksandra Malinovskaja e a Mar'ja Kolenkina, che resistettero all'arresto armi in pugno. Fu ancora Aleksandr Michajlov, sfuggito d'un soffio alla cattura, a ricostituire a Pietroburgo il centro di Zemlja i Volja decimato dagli arresti. Preziosa gli fu la collaborazione di Nikolaj Kleto\u010dnikov, un militante che riusc\u00ec a farsi assumere alla Terza sezione e pot\u00e9 cos\u00ec fornire nomi di agenti provocatori e informare preventivamente delle mosse della polizia. A novembre usc\u00ec il primo numero del periodico \u00abZemlja i Volja !\u00bb, stampato nella clandestina \u00abLibera tipografia di Pietroburgo\u00bb, il cui pi\u00f9 assiduo redattore era Klemenc. Vi scrissero pi\u00f9 volte anche Krav\u010dinskij, Morozov e Plechanov.\nDella pubblicazione, che aveva per sottotitolo \"Rivista social-rivoluzionaria\", uscirono in tutto cinque numeri, l'ultimo datato 16 aprile 1879. Sull'idea che il socialismo potesse essere instaurato in una societ\u00e0 prevalentemente agricola, gli \"zemlevol'cy\" erano tutti d'accordo: \u00abniente \u00e8 pi\u00f9 stupido dell'affermazione che il socialismo \u00e8 possibile soltanto in una societ\u00e0 borghese sviluppata\u00bb. I liberali affermavano il contrario proprio per negare la possibilit\u00e0 di una rivoluzione in Russia, scriveva Plechanov nel terzo numero di \u00abZemlja i Volja !\u00bb, ma la rivoluzione socialista era possibile in Russia grazie al collettivismo delle comunit\u00e0 contadine, esattamente come era possibile in Occidente grazie allo \u00abspirito collettivo\u00bb presente nelle fabbriche europee.\nImpegnarsi per ottenere dal governo la libert\u00e0 politica - una costituzione liberale, i diritti civili - non era necessario. La borghesia russa non vi era interessata, avendo gi\u00e0 ottenuto quel che desiderava: \u00ablavoro a buon mercato e libert\u00e0 di sfruttamento\u00bb. La libert\u00e0 politica sarebbe venuta con la rivoluzione: \u00abil contadino indipendente e libero, capace di non chinare la schiena, sar\u00e0 l'unico vero difensore della libert\u00e0\u00bb. Anche gli operai russi dovevano svolgere nella rivoluzione socialista un ruolo di primo piano insieme ai contadini: \u00abunica \u00e8 la loro causa, unica pu\u00f2 e deve essere la loro lotta\u00bb, e del resto gli operai delle citt\u00e0 provenivano per lo pi\u00f9 dalle campagne, scriveva Plechanov nel quarto numero di \u00abZemlja i Volja !\u00bb. Perci\u00f2 bisognava passare dalla propaganda all'agitazione, a un sostegno attivo degli scioperi e delle rivendicazioni salariali.\nNel febbraio del 1879 Aleksandr Solov'\u00ebv contatt\u00f2 Michajlov e Kvjatkovskij, informandoli della sua decisione di attentare allo zar, senza volere, per altro, alcun aiuto dai compagni. L'attentato, diceva, avrebbe avuto \u00abun benefico effetto nel mondo dei contadini\u00bb e poteva essere un mezzo \u00abpotente per portare alle ultime conseguenze la crisi economica\u00bb della Russia. Il centro dirigente di Zemlja i Volja si divise circa l'opportunit\u00e0 dell'impresa, ma lasci\u00f2 libert\u00e0 d'azione a Solov'\u00ebv, che il 14 aprile spar\u00f2 cinque colpi di pistola contro Alessandro II, mancandolo. Arrestato, fu impiccato il 9 giugno.\nAll'attentato il governo reag\u00ec con l'\"ukaz\" del 17 aprile, con il quale si stabil\u00ec lo stato d'assedio nei governatorati di Pietroburgo, di Odessa e di Char'kov, affidate rispettivamente ai generali Gurko, Totleben e Loris-Melikov. Tale regime esisteva gi\u00e0 nelle regioni di Mosca, Kiev e Varsavia. I governatori avevano pieni poteri in materia di ordine pubblico, potendo arrestare e far processare dai tribunali militari chiunque, e sopprimere qualunque pubblicazione. Il 28 giugno una circolare del governo spiegava ai contadini che non era prevista alcuna nuova riforma agraria a loro favore.\nIl 21 febbraio 1879 Gol'denberg aveva ucciso il governatore di Char'kov Kropotkin, cugino del celebre anarchico. Arresti, sparatorie, condanne e impiccagioni si accentuarono. A. V. Sentjanin, arrestato a Char'kov, nel maggio del 1879 mor\u00ec di tisi nella fortezza di Pietro e Paolo; l'ufficiale K. G. Dubrovin era impiccato il 9 maggio, \u010cubarov il 22 agosto insieme con Davidenko e Lizogub, mentre a Nikolaev il 23 agosto salirono sul patibolo Vittenberg e Logovenko. In febbraio era stata annientata l'organizzazione di Kiev e Antonov-Sviridenko, Brandter e Osinskij furono impiccati il 26 maggio, e il 30 giugno seguirono le esecuzioni di Bil'\u010danskij, Gorskij e Gobst. Il 19 dicembre furono impiccati a Odessa V. A. Malinka, I. V. Drobjazgin e L. O. Majdanskij. Altri membri importanti di Zemlja i Volja erano caduti nelle mani della polizia: Popko fu condannato ai lavori forzati a vita, Bobochov a vent'anni, Klemenc, denunciato da un servitore, fu esiliato in Siberia. Fu sostituito nella redazione di \u00abZemlja i Volja !\u00bb da Tichomirov e Morozov che dal 24 marzo diressero il nuovo organo \u00abListok Zemli i Voli\u00bb (Il foglio di Zemlja i Volja).\nTichomirov e Morozov spinsero per incrementare le azioni terroristiche, che Klemenc non aveva mai enfatizzato. Plaudendo all'attentato compiuto il 16 agosto da Leonid Mirskij contro il nuovo capo della polizia di Pietroburgo Drentel'n, il \u00abListok\u00bb scriveva che un'uccisione politica era \u00abuno dei migliori strumenti d'agitazione\u00bb e di lotta contro il dispotismo, capace di \u00abfar tremare tutto il sistema\u00bb. Sarebbe venuto il giorno dei movimenti rivoluzionari di massa: stava al terrorismo aprire loro la strada.\nScissione e fine di Zemlja i Volja.\nQuesta strategia non era per\u00f2 condivisa dai \u00abdereven\u0161\u010diki\u00bb, i \"campagnoli\", cos\u00ec detti in quanto sostenitori della propaganda e dell'agitazione nelle campagne, che mettevano in secondo piano o negavano del tutto l'opportunit\u00e0 delle azioni terroristiche, rivendicate invece dai \"cittadini\". Questi ultimi - Michajlov, Morozov, Kvjatkovskij, Zundelevi\u010d e \u0160irjaev - a cui poi si unirono Kibal'\u010di\u010d, Tichomirov, Barannikov, sua moglie Marija O\u0161anina e altri, costituirono nell'aprile del 1879 il \u00abComitato esecutivo\u00bb, all'interno del quale fu creata la sezione terroristica \u00abSvoboda ili smert\u00bb (Libert\u00e0 o morte).\nIl 29 giugno 1879 il gruppo dissidente di Pietroburgo formato da Michajlov, Morozov, Kviatkovsij, \u0160irjaev e Tichomirov, si riun\u00ec a Lipeck insieme a elementi giunti dal Sud: Barannikov, O\u0161anina, Gol'denberg, Frolenko, Kolodkevi\u010d e \u017deljabov. Il loro scopo era quello di preparare preliminarmente un'intesa programmatica in vista del prossimo congresso generale di Zemlja i Volja, nel quale essi si sarebbero dovuti misurare con i \"dereven\u0161\u010diki\" di Plechanov e Popov.\nA Lipeck fu stilato un programma e un nuovo statuto. Il programma era unicamente politico:\nLo statuto - che sar\u00e0 adottato integralmente dalla futura Narodnaja Volja - teneva conto del fatto che \u00abcon una forte organizzazione di combattimento si potevano realizzare cose simili\u00bb a quelle previste dal programma. Fu cos\u00ec delineata un'organizzazione gerarchica alla cui testa era un \u00abComitato esecutivo\u00bb come \u00abcentro e direzione del partito, per il raggiungimento degli scopi previsti dal programma\u00bb. I suoi membri erano sottomessi soltanto alla maggioranza, e i loro doveri stavano al di sopra \u00abdi qualsiasi altro obbligo privato o sociale\u00bb. Ogni altro militante era definito \"agente\" del Comitato esecutivo e tale doveva qualificarsi in caso di arresto. Agli ordini del Comitato stavano i gruppi rivoluzionari, distinti in \u00abvassalli\u00bb e \u00aballeati\u00bb, i primi formati da membri del Comitato e da agenti di secondo grado, i secondi formati da rivoluzionari non appartenenti all'organizzazione. Erano previsti anche specifici \u00abgruppi di combattimento\u00bb tenuti a eseguire \u00abtutte le iniziative terroristiche indicate dal Comitato\u00bb.\nIl convegno di Lipeck si concluse il 3 luglio con un discorso di Michajlov dedicato alla figura dello zar Alessandro: \u00abL'imperatore ha annientato nella seconda parte del suo regno quasi tutto quello che di buono aveva permesso che fosse fatto dai progressisti negli anni Sessanta, sotto il colpo della sconfitta di Sebastopoli\u00bb. E concluse con la domanda: \u00abDobbiamo perdonargli tutto il male che ha fatto dopo e che far\u00e0 in futuro?\u00bb. Tutti risposero di no.\nTre giorni dopo inizi\u00f2 a Vorone\u017e il congresso clandestino di Zemlja i Volja. Il gruppo di Lipeck, assente solo Gol'denberg, si confront\u00f2 con l'altra frazione, composta nell'occasione da Plechanov, Popov, Aptekman, Debel', Ti\u0161\u010denko e Chotinskij. Isaev, vicino alle posizioni di Michajlov, e tre donne, Sof'ja Perovskaja e le sorelle Vera ed Evgenija Figner, completavano il numero dei partecipanti.\nPlechanov critic\u00f2 aspramente il programma di Lipeck, ma non fu adeguatamente sostenuto dai suoi seguaci e, sentendosi isolato, abbandon\u00f2 la riunione. La sua assenza rese possibile un compromesso che evit\u00f2 la scissione. Il programma di Zemlja i Volja fu riapprovato insieme con la decisione di attentare allo zar e fu stabilito che un terzo dei fondi a disposizione dell'organizzazione fosse impiegato nell'attivit\u00e0 terroristica. Tre nuovi membri entrarono in Zemlja i Volja: la Zasuli\u010d, Deutsch e Stefanovi\u010d, e all'\u00abamministrazione\u00bb furono eletti Frolenko, Michajlov e Ti\u0161\u010denko, il quale entr\u00f2 anche nella redazione del \u00abListok Zemli i Voli\u00bb insieme con Morozov e Tichomirov.\nIl compromesso ottenuto a Vorone\u017e ebbe breve vita, perch\u00e9 nel giro di due mesi le due frazioni di Zemlja i Volja si separarono definitivamente. Il 24 settembre 1879 il Comitato esecutivo formatosi a Lipeck, dopo aver pronunciato, il 7 settembre, una formale condanna a morte di Alessandro II, si proclam\u00f2 \u00absociet\u00e0 segreta del tutto autonoma nelle sue azioni\u00bb dalla vecchia organizzazione e si venne a un'amichevole divisione dei beni in parti eguali, concordando che il nome di Zemlja i Volja non potesse essere utilizzato da nessuna delle due frazioni.\nIl gruppo di Plechanov, a sottolineare il suo programma sociale a favore dei contadini, prese il nome di \u00ab\u010c\u00ebrnyj peredel\u00bb (Ripartizione nera), mentre la frazione di Michajlov, a esprimere la volont\u00e0 del popolo russo di abbattere l'autocrazia rendendosi cos\u00ec libero artefice dei propri destini, chiam\u00f2 il periodico del Comitato esecutivo \u00abNarodnaja Volja\u00bb (Volont\u00e0 del popolo), nome che fin\u00ec con l'indicare la nuova organizzazione."}
{"id": "2907306", "revid": "400694", "url": "https://it.wikipedia.org/wiki?curid=2907306", "title": "Il falco e la colomba", "text": ""}
{"id": "2907307", "revid": "767487", "url": "https://it.wikipedia.org/wiki?curid=2907307", "title": "Congregazione Provinciale", "text": "La Congregazione Provinciale era l'assemblea rappresentativa dei sudditi benestanti di ciascuna provincia del Regno Lombardo-Veneto.\nStruttura.\nCiascuna congregazione era presieduta di diritto dal Regio Delegato, il capo dell'amministrazione provinciale nominato dal Governo. Vi prendevano parte un deputato borghese della citt\u00e0 capoluogo, e un numero pari di aristocratici e possidenti variabili da otto per le province maggiori (tra cui Milano e Brescia), sei per le intermedie e quattro per le minori (tra cui Sondrio). Era richiesto il domicilio in provincia, l'et\u00e0 minima di trent'anni e un patrimonio di almeno 12.000 lire.\nI primi deputati furono nominati direttamente con decreto imperiale, nel 1815 in Veneto e nel 1816 in Lombardia, mentre per il rinnovo, che doveva avvenire per met\u00e0 ogni tre anni, era prevista la nomina da parte del Governo su proposta della Congregazione Centrale, che a sua volta sceglieva i candidati su terne presentatele sia direttamente dalle citt\u00e0 capoluogo, sia dalle stesse congregazioni provinciali uscenti sulla base delle proposte dei comuni ordinari.\nL'incarico di deputato provinciale era svolto a titolo gratuito.\nFunzioni.\nI poteri della congregazione erano fortemente limitati, il reale potere essendo saldamente nelle mani dei Regi Delegati. Alla congregazione era richiesto di votare sulle imposte provinciali, sui bilanci comunali, sul mantenimento e la costruzione dei canali e delle strade provinciali, e sugli istituti benefici quali ospedali, ospizi ed orfanotrofi. Era concesso inoltre di presentare petizioni alle congregazioni centrali.\nAlle dipendenze della congregazione si trovavano quattro funzionari economi retribuiti: un referente, un cassiere, un controllore e un revisore dei conti.\nLe congregazioni, come tutte le altre magistrature civili, furono sospese durante il periodi di governo militare del Regno fra il 1848 e il 1856."}
{"id": "2907308", "revid": "1543377", "url": "https://it.wikipedia.org/wiki?curid=2907308", "title": "Circondario di Kidal", "text": "Il circondario di Kidal \u00e8 un circondario del Mali facente parte della regione omonima. Il capoluogo \u00e8 Kidal.\nGeografia antropica.\nSuddivisioni amministrative.\nIl circondario di Kidal \u00e8 suddiviso in 3 comuni:"}
{"id": "2907313", "revid": "158286", "url": "https://it.wikipedia.org/wiki?curid=2907313", "title": "Consiglio Provinciale", "text": ""}
{"id": "2907317", "revid": "367445", "url": "https://it.wikipedia.org/wiki?curid=2907317", "title": "B-52's", "text": ""}
{"id": "2907318", "revid": "1272592", "url": "https://it.wikipedia.org/wiki?curid=2907318", "title": "Santa Cristina in Pilli", "text": "Santa Cristina in Pilli \u00e8 una frazione del comune di Poggio a Caiano, situata a sud di esso, in territorio collinare."}
{"id": "2907320", "revid": "1543377", "url": "https://it.wikipedia.org/wiki?curid=2907320", "title": "Circondario di Tessalit", "text": "Il circondario di Tessalit \u00e8 un circondario del Mali facente parte della regione di Kidal. Il capoluogo \u00e8 Tessalit.\nGeografia antropica.\nSuddivisioni amministrative.\nIl circondario di Tessalit \u00e8 suddiviso in 3 comuni:"}
{"id": "2907321", "revid": "1683880", "url": "https://it.wikipedia.org/wiki?curid=2907321", "title": "Kenny Noyes", "text": "I suoi genitori sono entrambi statunitensi ma hanno vissuto in Spagna per oltre vent'anni e durante quel periodo \u00e8 nato Kenny Noyes.\nCarriera.\nHa iniziato a correre all'et\u00e0 di quattro anni nel dirt track ma la sua carriera professionistica ha avuto inizio solo nel 1997, dopo il ritorno della famiglia negli Stati Uniti d'America. \u00c8 restato per alcuni anni in questa categoria di competizioni e nel 2000 ha conquistato un titolo nazionale statunitense.\nDopo questo successo si \u00e8 trasferito nuovamente in Spagna per gareggiare nelle competizioni su pista; nel 2004 passa al campionato spagnolo velocit\u00e0 nella classe F\u00f3rmula Extreme e tenta anche di entrare nel campionato mondiale endurance.\nNel 2006 gareggia nel campionato mondiale Supersport solo al gran premio di Spagna sul circuito di Valencia con la Yamaha YZF-R6 del team Yamaha - GMT 94 come sostituto di David Checa. Si qualifica in diciottesima posizione ma non termina la gara causa un ritiro.\nNel 2008 inizia la stagione con una pole position, stabilisce il record di categoria della pista di Valencia e ottiene tre podi. Ottiene anche una vittoria nella Coppa Suzuki 750, un secondo posto nella 6 ore di Albacete del campionato mondiale endurance e un terzo posto nella prima prova del campionato spagnolo.\nNel 2009 ha gareggiato sempre nel campionato spagnolo alla guida di una Kawasaki, ottenendo la vittoria nella prova disputatasi a Barcellona. Sempre nel 2009 ha ottenuto un secondo posto al Bol d'Or.\nNel 2010 ha avuto la possibilit\u00e0 di esordire nel motomondiale nella classe Moto2 con una Promoharris del team Jack &amp; Jones by A. Banderas, il compagno di squadra \u00e8 Joan Oliv\u00e9.\nHa ottenuto la sua prima pole position in occasione del GP di Francia. In gara ottiene come miglior risultato due settimi posti (Spagna e Catalogna) e termina la stagione al 24\u00ba posto con 22 punti.\nNel 2011 passa al team Avintia-STX con una FTR. Ottiene come miglior risultato un quinto posto al GP della Comunit\u00e0 Valenciana e termina la stagione al 28\u00ba posto con 11 punti.\nNel 2012 corre nel mondiale Supersport a Silverstone come wildcard a bordo di una Suzuki GSX-R600.\nNel 2014 corre nel campionato spagnolo nella categoria Superbike con la Kawasaki del team Palmeto, vincendo il titolo con 3 vittorie e 7 podi su 11 gare disputate. Sempre nel 2014 corre nella classe Moto2 del motomondiale il Gran Premio d'Aragona in sostituzione dell'infortunato Tetsuta Nagashima sulla TSR 6 del team Teluru Team JiR Webike."}
{"id": "2907328", "revid": "599013", "url": "https://it.wikipedia.org/wiki?curid=2907328", "title": "Bruno Ranieri", "text": "Carriera.\nVanta quasi 500 presenze nei professionisti, con 3 presenze in Serie A con la maglia del e 220 in Serie B con le maglie di , e . Ha giocato anche in Serie C con Turris, Casertana e ."}
{"id": "2907330", "revid": "181541", "url": "https://it.wikipedia.org/wiki?curid=2907330", "title": "Reattore nucleare MKER", "text": ""}
{"id": "2907332", "revid": "31415281", "url": "https://it.wikipedia.org/wiki?curid=2907332", "title": "Alfred III von Windisch-Graetz", "text": ""}
{"id": "2907333", "revid": "31415306", "url": "https://it.wikipedia.org/wiki?curid=2907333", "title": "Alfred I von Windisch-Graetz", "text": ""}
{"id": "2907334", "revid": "599013", "url": "https://it.wikipedia.org/wiki?curid=2907334", "title": "Vahid Talebloo", "text": ""}
{"id": "2907337", "revid": "31415342", "url": "https://it.wikipedia.org/wiki?curid=2907337", "title": "Windisch-Graetz", "text": ""}
{"id": "2907338", "revid": "31415372", "url": "https://it.wikipedia.org/wiki?curid=2907338", "title": "Windischgraetz", "text": ""}
{"id": "2907339", "revid": "1543377", "url": "https://it.wikipedia.org/wiki?curid=2907339", "title": "Evoluzionismo teista", "text": "L'evoluzionismo teista (in inglese: theistic evolutionism), talora anche noto con evoluzionismo teistico, creazione continua, creazione evolutiva, darwinismo cristiano, \u00e8 una corrente di pensiero filosofica e teleologica, sviluppatasi all'interno della teologia cristiana, che considera compatibili l'esistenza di Dio Creatore e la teoria scientifica dell'evoluzione. \nTale corrente sostiene quindi che la vita ebbe origine per volont\u00e0 divina. L'entit\u00e0 divina, vista come benevola e creatrice, avrebbe quindi scelto e calibrato il meccanismo dell'evoluzione, per creare ogni tipo di essere vivente, dalle creature invisibili a occhio nudo come microbi, sino alle piante e ai mammiferi.\nI fautori dell'evoluzionismo teista cercano di promuovere una filosofia della vita e della persona umana che tenti di conciliare scienza, filosofia e teologia.\nL'evoluzionismo teista, nella sua accezione generale, suppone che valori generalmente considerati molto significativi per la vita dell'uomo, come quelli morali ed estetici (cognizione del \"bene\" e del \"male\", empatia, etc.), non sarebbero accessibili mediante una lettura esclusiva delle scienze naturali.\nL'evoluzionismo teista \u00e8 suddiviso in due tipologie:\nGli approcci filosofici rispettivamente teista e teleologico non dovrebbero essere confusi con l'approccio utilizzato dal metodo scientifico.\nGli stessi esponenti dell'evoluzionismo teistico sostengono che si dovrebbe sempre distinguere, nelle riflessioni filosofiche e teleologiche, tra la vita intesa come fenomeno biologico della vita, da un lato, e la vita intesa come l'insieme delle vicende e delle esperienze di un singolo individuo, dall'altro; E mentre all'indagine scientifica spetterebbe il compito della spiegazione del fenomeno biologico della vita, alla teleologia spetterebbe la comprensione della vita intesa come la comprensione dell'insieme delle vicende e delle esperienze di un singolo individuo, le quali si collocherebbero in una dimensione personale, nella quale viene assegnato un ruolo anche ai sentimenti religiosi. Alcuni filosofi hanno criticato tale posizione definendola una ingerenza della Chiesa all'interno della comunit\u00e0 scientifica.\nL'evoluzionismo teistico poggia il suo paradigma su due pilastri portanti:\nVisioni generali.\nLa Creazione di un universo in Evoluzione.\nIl teismo evoluzionista presuppone l'esistenza di un'entit\u00e0 superiore ed onnipotente, generalmente identificata con la figura di Dio Creatore e sostiene che la vita ebbe origine per volont\u00e0 divina, l'entit\u00e0, vista come benevola e creatrice, avrebbe quindi scelto e calibrato il meccanismo dell'evoluzione, per creare ogni tipo di essere vivente, dalle creature invisibili ad occhio nudo come microbi, sino alle piante ed ai mammiferi.\nAnche se non si conosce ancora il preciso meccanismo dell'origine della vita, il meccanismo dell'evoluzione supporrebbe la creazione; anzi la creazione si pone nella luce dell'evoluzione come un avvenimento che si estende nel tempo, come una \u2018creatio\u2019 continua; La creazione pertanto non sarebbe uscita dalle mani del Creatore interamente compiuta, ma in stato di via verso la sua perfezione ultima. Questo divenire comporta assieme alla comparsa di certi esseri la scomparsa di altri, con le costruzioni della natura, anche le distruzioni.\nLa \u2018creatio\u2019 continua pu\u00f2 realizzarsi attraverso cause seconde quali per esempio: selezione e variabilit\u00e0, con il corso naturale degli eventi, senza dover pensare necessariamente ad interventi miracolosi; \"Dio non fa le cose, ma fa in modo che si facciano\"(P. Teilhard de Chardin). Pertanto il Creatore figurerebbe come la causa prima che opera nelle e per mezzo delle cause seconde.\nInoltre \u00e8 facile intuire una natura evolutiva della creazione gi\u00e0 nel pensiero teologico di S.Agostino in cui afferma: \"Al principio furono creati solo i germi, o le cause, delle forme di vita, che in seguito si sarebbero sviluppate gradualmente\" dove emerge chiaramente uno sviluppo di una creazione in maniera progressiva. Mariano Artigas, fisico e filosofo assieme Juan J. Sanguineti, filosofo della natura sostengono che Dio non muove il mondo dandogli un impulso iniziale sovrapposto alla sua natura, ma crea l'intero sistema insieme a tutte le sue forze, di modo che esso fin dal primo momento agisce di per se stesso e in virt\u00f9 della propria natura, e insieme tutto il suo agire dipende dall'opera creatrice di Dio. La natura appare cos\u00ec come un'opera d'arte di un \"Artista creatore\", senza per questo ridursi ad un meccanismo artificiale senza forze autonome. Dio non \u00e8 un artista al modo umano, cio\u00e8 non ordina delle realt\u00e0 preesistenti, bens\u00ec istituisce sia l'ordine sia le cose ordinate e le loro leggi operative: egli causa in quanto Creatore, poich\u00e9 crea la natura stessa\". Da tale pensiero emerge che il Creatore opera solo creando le opportunit\u00e0 affinch\u00e9 la creazione possa realizzarsi, la casualit\u00e0 degli eventi opera entro limiti fissati da Dio.\nSan Gregorio di Nissa, nel IV secolo a proposito della natura del testo sacro della Bibbia: \"\u2026 quale uomo ragionevole crederebbe che possa esserci stato un primo, e un secondo, e un terzo giorno della creazione, ciascuno con il suo mattino e la sua sera, prima che il sole fosse creato?\" (Gn 1,1-13; Gn 1,14-19). La Bibbia appare non come un testo scientifico ma vuole semplicemente ed unicamente comunicare attraverso un linguaggio simbolico-sapienziale, comprensibile per gli uomini del tempo, e attraverso le vicende della loro storia, un messaggio spirituale.\nIl teologo, Vescovo, astronomo francese Nicola Oresme, basandosi sui principi musico-matematici di incommensurabilit\u00e0, irrazionalit\u00e0 e complessit\u00e0, Oresme finalmente cre\u00f2 una dinamica struttura-modello per la formazione di sostanziali specie e individui della natura, la cosiddetta \"teoria della perfectio specierum\" (De configurationibus qualitatum et motuum, Quaestiones super de generatione et corruptione, Tractatus de perfectionibus specierum). Utilizzando un'analogia delle qualit\u00e0 musicali con le \u201cprime e seconde qualit\u00e0\u201d di Empedocle, un individuo oresmiano si trasforma in un sistema che si autorganizza e che si preoccupa di raggiungere il suo stato ottimale difendendosi dagli influssi negativi dell'ambiente in cui vive. Questo \"controllo iterativo automatico\" influenza la forma sostanziale (forma substantialis), gi\u00e0 presente, nel senso moderno, nei principi di evoluzione, \"adattamento\" e \"mutazione\" del materiale genetico.\nL'essere umano sarebbe parte di questo processo, anche se non pu\u00f2 considerarsi un prodotto necessario dell'evoluzione, si distinguerebbe per alcune caratteristiche uniche e proprie. Queste caratteristiche come \"la legge morale\", la cognizione del \"bene\" e del \"male\", la \"ricerca del divino\", sarebbero comuni a tutte le civilt\u00e0 della terra e sottolineerebbero la natura spirituale dell'uomo.\nLa natura spirituale non potrebbe emergere dalle potenzialit\u00e0 della materia. \u00c8 il \"salto ontologico\", la \"discontinuit\u00e0\" che il Magistero ha sempre riaffermato per la comparsa dell'uomo.\nEvoluzione, ma non autoevoluzione.\nIl Teismo Evoluzionista non ha mai accusato nessuna delegittimazione dei testi biblici della Genesi di fronte alle teorie evoluzioniste, in quanto essi ritengono che la fede parte dall'incontro con Cristo; diviene pertanto certezza dei Teisti che una verit\u00e0 scientifica, una volta veramente accertata, non si oppone alla Scrittura, in quello che la Scrittura vuole veramente dire; L'idea di evoluzione, secondo questa visione risulta in piena sintonia con il testo biblico (Gn 1,1-31), il quale presenta una successione nel tempo delle opere create. Prima il mondo vegetale (terzo giorno), poi i pesci e gli uccelli (quinto giorno), poi gli animali terrestri con al vertice l'uomo fatto ad immagine e somiglianza con Dio (sesto giorno).\nLe prove.\nProve o indizi dell'evoluzionismo teista sono le stesse dell'esistenza di Dio, che non implichino una storia dell'Universo diversa da quella attualmente accettata e che neghino la selezione naturale di Darwin (che era peraltro un credente). Quindi cose come le esperienze ai confini della morte (indagate con schermi posti sugli armadi di sale operatorie che mostrano numeri e lettere, riportati dalle visioni di pazienti in morte tecnica di una decina di minuti e che dicevano di vedere la scena dall'alto).\nPrincipali autori ed interpreti.\nTaluni autori hanno espresso, specialmente in seno ai congressi annuali presso l'Ateneo Pontificio \"Regina Apostolorum\", posizioni vicine, ed in taluni casi sostanzialmente identiche, al Teismo Evoluzionista:\nStanley L. Jaki, Premio Templeton nel 1987 per aver migliorato la comprensione del rapporto fra scienza e religione; Nella sua relazione \"Darwinismo non darwiniano (Non-Darwinian Darwinism)\" ha richiamato l'attenzione sull'intreccio di componenti scientifiche e ideologiche nel darwinismo e nella necessit\u00e0 si distinguerle chiaramente.\nIl darwinismo, secondo Jaki, dovrebbe essere purificato da certi \u201cdogmi antimetafisici\u201d di natura ideologica che promuovono un forte relativismo e mettono in ombra i grandi meriti scientifici della teoria.\nQuesti dogmi, sempre secondo Jacki, sono il rifiuto della finalit\u00e0 e della nozione metafisica di sostanza, la pretesa che Darwin abbia reso rispettabile l'ateismo e, infine, la riduzione della scienza a genetica.\nLo scopo di questa purificazione liberatrice intesa da Jaki \u00e8 assicurare la natura veramente scientifica del darwinismo. Se il darwinismo sapr\u00e0 procedere in questa direzione, senza oltrepassare i propri limiti, senza mettersi a fare filosofia antimetafisica, Jaki prevede per esso un grande futuro.\nGianfranco Ravasi, \"Io vorrei ribadire la non incompatibilit\u00e0 a priori tra le teorie dell'evoluzione con il messaggio della Bibbia e della teologia. Darwin, sapete, non \u00e8 mai stato condannato, 'l'Origine della specie' non \u00e8 all'indice, ma soprattutto ci sono pronunciamenti molto significativi nei confronti dell'evoluzione da parte dello stesso Magistero ecclesiale, e sar\u00e0 interessante seguire questo Congresso internazionale perch\u00e9 esso cerca in tutti i modi di intrecciare in armonia da un lato sicuramente la parte scientifica, che avr\u00e0 un grande rilievo nei primi giorni, con la parte filosofica e la parte teologica\".\nFrancisco J. Ayala nel suo saggio \"Due Rivoluzioni: Copernico e Darwin\" ha mostrato il valore scientifico rivoluzionario delle scoperte di Darwin, Copernico, Keplero, Galileo e Newton, nei secoli XVI e XVII, hanno concepito l'universo come materia in movimento governata da leggi naturali.\nIl postulato che l'universo obbedisce a leggi immanenti che possono spiegare i fenomeni naturali \u00e8 stata una rivoluzione scientifica.\nDarwin la complet\u00f2 estendendola al mondo dei viventi: scopr\u00ec l'evoluzione degli organismi e la spieg\u00f2 con le variazioni genetiche casuali e la selezione naturale.\nSecondo Ayala le prime spiegano le mutazioni che si presentano bench\u00e9 non siano utili per l'organismo. L'evoluzione \u00e8 quindi il risultato del processo selettivo naturale delle combinazioni generate per mutazione che risultano utili.\nAyala, infatti, difende il carattere scientifico del darwinismo e il suo valore limitato al mondo della natura.\nMa non dimentica che ci sono valori molto significativi per la vita dell'uomo, come i valori morali ed estetici, che non sono accessibili alle scienze naturali.\nFiorenzo Facchini, in diversi saggi, ha sottolineato come la cultura costituisce una \u201canomalia\u201d nel processo evolutivo, perch\u00e9 permette all'uomo di adattarsi e di far fronte ad ambienti difficili, e cos\u00ec diffondersi su tutta la terra: attraverso la cultura, l'uomo riesce sempre pi\u00f9 a contrastare o ridurre la selezione naturale, che nell'interpretazione darwiniana \u00e8 ritenuta il demiurgo dell'evoluzione biologica.\nSe l'evoluzione ha prodotto una specie che \u00e8 in grado di contrastarla, Facchini si chiede se si sia trattato soltanto della selezione naturale.\nInfatti, il comportamento dell'uomo, creatore di cultura, \u00e8 autocosciente e libero, capace di autodeterminazione; rivela, quindi, la trascendenza e la natura metabiologica della specie umana.\nVittorio Possenti propone una metafisica pi\u00f9 idonea ad offrire un fondamento e una spiegazione all'evoluzione \u00e8 quella dell'Aquinate, coi suoi concetti di natura, organismo, mutamento, trasformazione sostanziale e causa; in particolare, il passaggio pi\u00f9 difficile, la filogenesi, la trasformazione da specie a specie, sembra possibile nell'ontologia ilemorfica dell'Aquinate dove la potenzialit\u00e0 della materia prima viene attuata successivamente e progressivamente, e dove nella materia prima c'\u00e8 una tendenza metafisica verso forme diverse.\nQuesta tendenzialit\u00e0 evolutiva\u00a0\u2013 se si dimostra con sufficienti prove empiriche il \u201cfatto\u201d dell'evoluzione della vita\u00a0\u2013 pu\u00f2 offrire un quadro ontologico capace di rendere conto di come l'evoluzione della vita sia accaduta, senza necessit\u00e0 di opporre ilemorfismo, creazionismo ed evoluzione.\nLucio Florio della Pontificia Universit\u00f2 Cattolica Argentina, introduce tramite i suoi scritti, nello studio della relazione tra evoluzione e Dio la novit\u00e0 cristiana di un Dio Trino. In \"Trinit\u00e0 ed evoluzione\" egli presenta la dinamica evolutiva dell'universo alla luce della teologia trinitaria.\nFrancis Collins per propria iniziativa propone BioLogos, esprime la credenza che Dio sia la fonte di tutta la vita, e che la vita sia una manifestazione della sua volont\u00e0. Il Biologos non cerca di inserire Dio a forza nelle lacune della nostra comprensione del mondo naturale; piuttosto propone Dio come risposta a questioni che, secondo Collins, la scienza non \u00e8 mai stata deputata ad affrontare (\"Com'\u00e8 nato l'universo?\", \"Qual \u00e8 il senso della vita?\", \"Che cosa ne \u00e8 di noi dopo la morte?\"). Secondo Collins, le verit\u00e0 spirituali possono essere verificate solo dalla logica spirituale del cuore, della mente e dell'anima.\nCristianesimo.\nL'autorit\u00e0 della Chiesa ha espresso, per propria parte, l'essenziale e basilare armonia fra scienza e religione, ma anche la necessit\u00e0 dottrinale di contrastare l'ideologia evoluzionista, dalla chiesa giudicata materialista o modernista, perch\u00e9 incompatibile con la rivelazione.\nIl Monitum del Santo Ufficio, nel 1962, riguardo alle opere di Pierre Teilhard de Chardin voleva evitare, a detta dell'autorit\u00e0, l'influsso dell'ideologia evoluzionista nella teologia cattolica. (atti congressuali presso l'Ateneo Pontificio \"Regina Apostolorum\")\nPio XII tramite l'enciclica \"Humani generis\" (n. 36) ha sostenuto che l'insegnamento della Chiesa non vieta la ricerca e la discussione della dottrina dell'evoluzione in ci\u00f2 che riguarda l'origine del corpo umano a partire da una materia viva preesistente.\nGiovanni Paolo II in: \"Discorso ai partecipanti al Simposio Internazionale su \u201cLa Teoria dell'evoluzione\u201d\" (26-IV-1985), in: \"Insegnamenti di Giovanni Paolo II, 8 (1985), 1129.\" ed in: \"Messaggio all'Accademia Pontificia delle Scienze, 22-X-1996.\"\nHa esplicato che la creazione pu\u00f2 essere vista alla luce dell'evoluzione come un evento che si estende nel tempo, come una creazione continua, e ricorda che il rispetto dei diversi metodi usati nei vari settori del sapere permette di riconciliare vedute che potevano sembrare inconciliabili.\nIn particolare, il mondo dello spirito non pu\u00f2 essere studiato con metodo scientifico ma con l'analisi filosofica.\nRisvolti.\nFondazioni.\nIstituzione della fondazione evangelica BioLogos per la ricerca sulla chiara compatibilit\u00e0 fra Scienza e Fede.\nDal 2002 \u00e8 stato istituito presso l'Ateneo Pontificio Regina Apostolorum il Master in Scienza e Fede.\nCicli congressuali.\nNel 2009 \u00e8 stato istituito il Congresso \"\"Biological Evolution, facts and theories\", presso il Vaticano, un evento che cerca di dimostrare \"la fede e la scienza come complementari e non incompatibili e ristabilire questo dialogo nella diversit\u00e0\".\nNel 2002 \u00e8 stato istituito il Congresso Internazionale \"L'evoluzione: crocevia di scienza, filosofia e teologia\"\", organizzato dall'Ateneo Pontificio Regina Apostolorum; il congresso \u00e8 stato concepito come un crocevia, un punto di incontro, un momento di intenso e vivace dialogo tra specialisti di diverse discipline per quel che riguarda l'evoluzione.\nI congressi vengono visti come un'occasione per informare sulle nuove scoperte in campo scientifico, per esercitare la tanto auspicata interdisciplinarit\u00e0 e per aprire il discorso delle singole discipline al vaglio di una ragione che trascenda i limiti imposti dai metodi particolari.\nPrincipali critiche ed altre posizioni.\nDall'ateismo.\nRichard Dawkins nella sua opera \"L'illusione di Dio\" attacca duramente questa presa di posizione. Adrian Desmond e James Moore nella loro opera \"Darwin: The Life of a Tormented Evolutionist\" osservano che Darwin visse una lacerante lotta interiore perch\u00e9 non riusciva a conciliare la sua teoria, che non considera alcun intervento divino nella vita ed evoluzione degli esseri viventi, con i principi teologici a cui era stato educato.\nDal Creazionismo.\nThomas F. Heinze in sostenendo l'interpretazione letterale della Bibbia, afferma che i teisti evoluzionisti risolverebbero i problemi dell'evoluzione materialistica dicendo: \u00ab Iddio ha creato tramite l'evoluzione \u00bb. Per Heinze ci\u00f2 \u00e8 antibiblico poich\u00e9 l'evoluzione, a suo giudizio, \u00e8 in gran parte un mezzo per spiegare l'esistenza della vita dal punto di vista ateo.\nHeinze pone l'accento su alcuni passi biblici dalla cui lettura letterale sarebbe evidente che Iddio non solo cre\u00f2 il mondo ma anche le cose viventi. (Neh. 9: 6, Atti 14: 15; Ap. 4: 11). Anche l'uomo \u00e8 stato creato da Dio (Giob. 10: 3; Is. 17: 7; Ger. 27: 5; Atti 17: 24, 25). A suo avviso Cristo stesso ha detto che Iddio ha fatto l'uomo (Matt. 19: 4; Mar. 10: 6). Anche dei vari organi \u00e8 detto che sono stati creati da Dio (Prov. 20: 12; Sal. 94: 2).\nPer Heinze sono troppi i passi biblici che elencano le cose precise create da Dio, perch\u00e9 chi crede alla Bibbia possa accettare l'idea che Dio abbia creato solo la prima cellula semplice e che quindi abbia semplicemente diretto lo sviluppo di altre forme di vita a partire da quella cellula.\nPer questi motivi sostiene che il Teismo Evoluzionista sia una capitolazione della fede religiosa a favore dell'ateismo.\nDal Disegno Intelligente.\nSecondo i sostenitori del Disegno Intelligente il Teismo Evoluzionista sarebbe dovuto alla paura della maggioranza dei cattolici di essere tacciati di oscurantismo, costoro sostengono che vista la posizione \"ecumenica\" del teismo evoluzionistico, in base alla quale il principio di evoluzione e il principio di creazione convivono su due piani diversi, il disegno di Dio si attuerebbe attraverso le leggi evoluzionistiche della natura. Questa posizione per i sostenitori del Disegno Intelligente solleva alcuni problemi, in primo luogo ritengono che sopravvaluti eccessivamente le prove a favore dell'evoluzione; perch\u00e9 una cosa \u00e8 dire, ; , come il biblista Gianfranco Ravasi, che ; In secondo luogo, sempre secondo costoro, l'inserimento di Dio all'interno della visione evoluzionistica d\u00e0 l'impressione di un'aggiunta posticcia e non necessaria, di cui la teoria darwiniana pu\u00f2 tranquillamente fare a meno.\nLa posizione delle religioni.\nQuesta visione della teoria dell'evoluzione e nello stesso tempo della Creazione trova generalmente supporto dalla principali confessioni cristiane incluse il Cattolicesimo, Protestantesimo e l'Ortodossia. Anche l'Ebraismo concorda sull'interpretazione allegorica della Genesi cio\u00e8 di considerarla non come una descrizione letterale e storica ma semplicemente il racconto dell'origine della vita e dell'Universo come una descrizione pi\u00f9 adatta per la realt\u00e0 spirituale e quindi adatta all'anima.\nSant'Agostino nel quarto secolo indic\u00f2 la \"luce\" e l'\"oscurit\u00e0\" come questioni prettamente spirituali e quindi escludendo a priori la creazione in 24 ore. Quindi i 7 giorni della creazione corrisponderebbero ai 14 miliardi di anni, l'atto creativo iniziale di Dio con il Big Bang e la creazione dell'uomo non avveniva in poche ore ma semplicemente con l'evoluzione biologica.\nIl teismo evoluzionista rifiuta sia l'interpretazione letterale della Genesi ma anche le argomentazione portate avanti da atei.\nEvoluzione e Cristianesimo.\nCome gi\u00e0 citato prima nel Cristianesimo fin dal IV secolo si \u00e8 rifiutata una interpretazione letterale della Genesi in particolare sulla durata della Creazione.\nEvoluzione e Chiesa cattolica.\nLa Chiesa cattolica ha maturato la propria posizione rispetto all'evoluzionismo nell'arco di due secoli passando da un'iniziale opposizione, ad un'assenza di opinione all'accettazione in particolare da parte dei gli ultimi due Pontefici Giovanni Paolo II e Benedetto XVI. Tuttavia non tutto il mondo cattolico ha assunto una posizione favorevole all'evoluzionismo ma come in altre confessioni cristiane sebbene si sia assunta una posizione favorevole all'evoluzione, in particolare nella variante teista cio\u00e8 guidata da Dio, molti affiliati non riconoscono la teoria come valida e si affidono al Creazionismo o al Disegno Intelligente. Attualmente nelle scuole cattoliche si insegna la Teoria dell'evoluzione cos\u00ec come stata formulata e quindi la compatibilit\u00e0 come affermata dal teismo evoluzionista \u00e8 intesa come insegnamento interdisciplinare e non di tipo scientifico.\nIl confronto tra teologia cristiana ed evoluzionismo raggiunge un primo obiettivo con Pio XII nel 1950 quando pubblic\u00f2 l'enciclica \"Humani Generis\", con cui non si proibivano ricerche e discussioni sulla dottrina dell'evoluzionismo.\nPio XII definisce l'evoluzionismo una ipotesi e ammette, dentro precisi punti, il confronto tra le due opinioni: il fissismo e l'evoluzionismo teista. In modo particolare l'angolo dell'Enciclica si restringe al confronto tra l'ipotesi della derivazione dell'uomo da materia organica preesistente (evoluzionismo teista) e la tesi tradizionale che l'uomo sia stato creato direttamente dalla terra, secondo la narrazione biblica; tale tesi tradizionale \u00e8 presentata nel libero confronto con l'ipotesi dell'evoluzionismo teistico, come ipotesi, e quindi il testo biblico della creazione dell'uomo dalla terra viene considerato suscettibile di essere esaminato alla luce di un genere letterario popolare, contenente tuttavia la verit\u00e0. Circa la legittimit\u00e0 dell'analisi dei primi 11 capitoli della Genesi alla luce dei \u201cgeneri letterari\u201d, Pio XII si era espresso nell'Enciclica \u201cDivino afflante Spiritu\u201d del 30 settembre 1943; era seguita, sullo stesso tema, una risposta della Commissione Biblica all'Arcivescovo di Parigi, Card. Suhard, il 16 gennaio 1948. Pio XII non si pronuncia cos\u00ec n\u00e9 per la creazione dell'uomo direttamente dalla terra, n\u00e9 per un processo evolutivo finalistico all'uomo. Con forza, tuttavia, nega ogni accoglienza del poligenismo.\nVa notato che al tempo dell'Enciclica Humani Generis gi\u00e0 si avevano le prime scoperte di paleoantropologia. Esse presentavano frammenti di cranio primitivi con femori che indicavano una postura decisamente eretta (Pitecantropo di Giava, in realt\u00e0 Homo erectus: primo reperto nel 1890, poi scavi ripresi nel 1936; Sinantropo di Pechino, anch'esso Homo erectus, fisicamente meglio dotato del Pitecantropus di Giava, con reperti trovati tra il 1929 e il 1937; vi partecip\u00f2 Teilhard de Chardin. Gi\u00e0 aveva preso consistenza (1937-1946) con George Gaylard Simpson, Julian Huxley, Theodosius Dobzhansky, Ernst Mayr e altri l'attuale \u201cteoria sintetica dell'evoluzionismo\u201d. Tutto ci\u00f2 costituisce il retroterra delle parole di Pio XII. Indubbiamente Pio XII pensava, circa l'ipotesi evoluzionista, ad una progressiva evoluzione della forma umana per giungere all'uomo, nell'ambito di uno stretto finalismo pilotato direttamente da Dio; se questo non fosse stato documentato nei reperti fossili, sarebbe automaticamente prevalsa l'altra ipotesi in gioco, cio\u00e8 della creazione dell'uomo non da \u201cmateria organica preesistente\u201d, ma direttamente dal suolo. Indubbiamente in questo ebbe un peso anche l'autorit\u00e0 di Pierre Teilhard de Chardin, che allora aveva 69 anni, ed era in piena attivit\u00e0 prima di essere stroncato da un infarto nel 1955, ma Pio XII non ne conosceva il pensiero teologico emerso chiaramente solo dalle pubblicazioni post mortem. Certamente non pes\u00f2 la frode dell'Uomo di Piltdown, scoperta nel 1953, ma gi\u00e0 da tempo subodorata negli ambienti scientifici.\nMa gi\u00e0 si erano avuti i primi rinvenimenti fossili di Australopitechi. Nel 1924 Raymond Dart rinvenne un cranio di cucciolo di Australopitecus africanus (Australopitecus gracilis), che venne denominato Taung Baby, da una cava di calce a Taung, localit\u00e0 che allora era parte del protettorato di Bechuanalanda, nel Sud Africa. Nel 1938 Robert Broom aveva ritrovato a Kromdraai, in Sud Africa, fossili di Australopitecus robustus.\nLa stessa \"Humani Generis\", immediatamente di seguito alla parte sull'evoluzionismo, proseguiva dicendo: \nIn teologia, il \"poligenismo\" indica l'ipotesi che l'umanit\u00e0 discenda da pi\u00f9 coppie originarie; tale ipotesi si contrappone, ovviamente, al \"monogenismo\", ovvero l'ipotesi che tutta l'umanit\u00e0 discenda da una sola coppia primitiva (Adamo ed Eva). In ambito scientifico invece viene pi\u00f9 che altro utilizzato il termine \"polifiletismo\", che indica la pluralit\u00e0 di \"rami\" (\"ceppi\", \"phyla\") originari e si contrappone al \"monofiletismo\" (un solo \"ramo\" originario per tutta l'umanit\u00e0). Il poligenismo \u00e8 compatibile sia con il polifiletismo che con il monofiletismo, mentre il monogenismo implica necessariamente il monofiletismo. Dal punto di vista scientifico \u00e8 interessante discutere il polifiletismo ed il monofiletismo, mentre che gli uomini derivino da una o pi\u00f9 coppie \u00e8 un problema secondario per gli scienziati anche se comunque, attualmente, il monogenismo sembra essere confutato. Per i teologi invece il problema \u00e8 tutt'altro che secondario, perch\u00e9 la dottrina tradizionale sul peccato originale insegnava che esso fosse un peccato realmente e personalmente commesso, secondo il racconto genesiaco, da una coppia primitiva, dalla quale poi sarebbe stato trasmesso a tutti i discendenti; accettando la dottrina tradizionale, il \"poligenismo\" avrebbe allora implicato l'esistenza di uomini senza peccato originale.\nAnche Paolo VI, l'11 luglio 1966, pose ancora esplicitamente questo problema in un discorso che fu tenuto ai partecipanti ad un simposio organizzato dai rettori delle Universit\u00e0 pontificie e tenutosi a Nemi: \nPaolo VI continuava inoltre il suo discorso esponendo ancora una particolare riserva su come conciliare l'evoluzionismo con la creazione dell'anima: \nCome scrive Molari \u00ab\"gli altri aspetti del problema a questo punto sono tutti scomparsi. Non passer\u00e0 molto tempo che anche gli ultimi due scompariranno come problemi. Anzi, ad essere esatti, per la teologia essi erano gi\u00e0 diventati insignificanti\"\u00bb.\nPer i teologi l'evoluzione era un aspetto particolare di un problema pi\u00f9 generale, quello di capire come il pi\u00f9 proceda dal meno, come una perfezione derivi da una causa inferiore; nell'origine della vita si passa dalla materia inorganica alla vita vegetativa, poi dalla vita animale al corpo umano e alla creazione della sua anima. In tutti questi casi i teologi riconoscevano sempre che l'effetto eccedesse la causa, pertanto postulavano l'intervento speciale di Dio. In particolare (come gi\u00e0 esposto al paragrafo su Ernest C. Messenger) i teologi ricorrevano alle nozioni di \"causa prima\" e \"causa principale\".\nDio \u00e8 innanzitutto \"causa prima\", ovvero il fondamento di tutte le cose che vengono dette \"cause seconde\". Ma nei casi in cui gli effetti eccedono le possibilit\u00e0 delle \"cause seconde\", allora Dio interverrebbe come \"causa principale\" utilizzando le creature come \"cause strumentali\", cos\u00ec come uno scultore (\"causa principale\") utilizza uno scalpello (\"causa strumentale\") per fare una statua. Ma se in un primo tempo questo speciale intervento di Dio veniva considerato come un vero e proprio miracolo, in seguito tale concezione venne completamente abbandonata, e si accett\u00f2 la lezione che l'intervento divino \u00e8 invisibile ed in nessun modo pu\u00f2 essere rilevato dai sensi, introducendo cos\u00ec il concetto di \"concorso evolutivo\", cos\u00ec come spiegavano Maurizio Flick e Zoltan Alszeghy (1969): \nMa in questo modo sparisce la distinzione tra causa prima e causa principale, ed esse divengono, in Dio, una cosa sola. L'azione di Dio nel cosmo non viene pi\u00f9 vista come un intervento diretto, bens\u00ec essa diventa azione puramente creatrice e trascendente. Secondo questa nuova concezione \u00ab\"Dio non pruduce le cose,\"\u00bb scrive Molari, \u00ab\"ma fa s\u00ec che esse, attraverso rapporti, diventino e si sviluppino\"\u00bb. Sempre Flick e Alszeghy scrivevano che \nIl cambiamento definitivo della concezione dell'azione di Dio nel mondo si ebbe con Karl Rahner. Egli osservava che per qualunque effetto osservato nel mondo si potesse, e si dovesse, cercare la causa nel mondo stesso, dal momento che Dio agisce sempre attraverso le cause seconde. Ma nel caso della creazione dell'anima, questa regola fondamentale verrebbe spezzata, e l'intervento divino verrebbe a collocarsi, in modo miracoloso, accanto alle creature anzich\u00e9 essere il loro \"fondamento trascendente\". Per risolvere questo problema Rahner introdusse un nuovo modo di intendere il divenire che egli defin\u00ec come \"l'autotrascendimento dell'agente, operato da ci\u00f2 che sta a un livello inferiore\". Ogni divenire \u00e8 partanto un superamento di s\u00e9 stessi, che \u00e8 possibile in quanto \nL'autotrascendimento, cos\u00ec definito, \u00e8 un processo che implica contemporaneamente continuit\u00e0 e discontinuit\u00e0, infatti \nIn questa nuova prospettiva il problema della creazione dell'anima, anzich\u00e9 postulare l'intervento miracoloso di Dio, pu\u00f2 essere risolto in un modo del tutto nuovo, infatti la materia \nDi conseguenza \nNon mancarono comunque posizioni pi\u00f9 prudenti rispetto a quelle di Rahner, come ad esempio quella di Maurizio Flick e Zoltan Alszeghy che cercarono di salvaguardare il senso ovvio dell'espressione \"creazione immediata dell'anima\". Essi distinsero tre gradi di creazione: 1) la creazione propriamente detta, in cui Dio non si serve di alcuna cosa preesistente; 2) il \"concorso ordinario\", in cui Dio fa operare le cause seconde conformemente alle loro capacit\u00e0; 3) il \"concorso creativo\", in cui Dio agisce come causa principale facendo in modo che gli effetti siano superiori alle capacit\u00e0 delle cause seconde. Il \"concorso creativo\" interverrebbe quindi nella creazione dell'anima, in cui \nIl 26 aprile 1985, Giovanni Paolo II introdusse i lavori del \"Simposio internazionale \u201cFede cristiana e teoria dell'evoluzione\u201d\" che fu tenuto a Roma. Nel suo discorso egli notava come l'evoluzione costituisse ormai un paradigma accettato ed imprescindibile, e che l'immagine evoluzionistica del mondo cui si era giunti fosse molto diversa dalla vecchia concezione materialistica: \nContinuava poi, dopo aver ricordato l'enciclica \"Humani Generis\" di Pio XII, che un'evoluzione rettamente intesa non pu\u00f2 costituire un pericolo per la fede: \nL'evoluzione, spiegava Giovanni Paolo II, non crea particolari difficolt\u00e0 per la fede finch\u00e9, intesa come teoria biologica, riguarda l'origine del corpo umano. Tuttavia, intendendola in senso esteso, si pu\u00f2 tentare di ricondurre ad essa anche tutti i fenomeni spirituali e la morale. \u00c8 quindi necessario che il pensiero cristiano si occupi \"di questa concezione del mondo evoluzionaria, che va molto oltre i suoi fondamenti naturalistici\", affinch\u00e9 si possa stabilire qual \u00e8 il contenuto di verit\u00e0 delle teorie scientifiche ed il valore della filosofia che su di esse si sviluppa: \nNel 1996, Giovanni Paolo II torn\u00f2 a parlare di evoluzione in occasione del 60\u00ba anniversario della rifondazione della Pontificia Accademia delle Scienze. Egli spiegava come l'evoluzione fosse un tema molto importante per la Chiesa dal momento che essa, come la Rivelazione, contiene importanti insegnamenti sull'origine dell'uomo. Sviluppava poi diverse importanti considerazioni sulla teoria dell'evoluzione.\nBenedetto XVI nell'omelia pronunciata in piazza San Pietro il 24 aprile 2005 in occasione della Messa di inizio del suo pontificato, Benedetto XVI ha dichiarato: \"Non siamo il prodotto casuale e senza senso dell'evoluzione\".\nIl 2-3 settembre 2006 a Castel Gandolfo Benedetto XVI ha condotto un seminario di analisi dell'evoluzionismo e del suo impatto sulla dottrina cattolica della Creazione. Il seminario \u00e8 stata l'ultima edizione dello \"Sch\u00fclerkreis\" (circolo degli studenti), incontro annuale tra Ratzinger e i suoi ex studenti di dottorato a partire dagli anni '70.\nI saggi presentati dai suoi ex studenti, inclusi scienziati naturalisti e teologi, sono stati pubblicati nel 2007 col titolo \"Creazione ed evoluzione\" (\"Sch\u00f6pfung und Evolution\"). Nel contributo di Benedetto XVI, egli dichiara che \"la questione non \u00e8 prendere una decisione per un creazionismo che fondamentalmente esclude la scienza, o per una teoria evoluzionistica che nasconde le sue lacune e non vuole vedere le questioni che stanno oltre le possibilit\u00e0 metodologiche delle scienze naturali\", e che \"io trovo importante sottolineare che la teoria dell'evoluzione implica questioni che devono essere assegnate alla filosofia, e che esse stesse conducono oltre al campo della scienza\"\nCommentando le dichiarazioni dei suoi predecessori, Benedetto XVI scrive che \"\u00e8 anche vero che la teoria dell'evoluzione non \u00e8 una teoria completa e scientificamente provata\". Bench\u00e9 commentando che gli esperimenti in un ambiente controllato sono limitati, Benedetto XVI non avalla il creazionismo o la teoria del disegno intelligente. Egli difende l'evoluzione teistica, come riconciliazione tra scienza e religione gi\u00e0 sostenuta dai cattolici. Discutendo dell'evoluzione, Benedetto XVI scrive che \"Il processo in s\u00e9 \u00e8 razionale, nonostante gli errori e la confusione, in quanto esso passa attraverso uno stretto corridoio, scegliendo poche mutazioni positive ed usando una bassa probabilit\u00e0... Ci\u00f2 ... inevitabilmente conduce ad una domanda che va oltre la scienza... da dove arriva questa razionalit\u00e0?\"; domanda a cui Benedetto XVI risponde che essa giunge dalla \"ragione creativa\" di Dio.\nEvoluzione ed Anglicanesimo.\nLa fede anglicana ufficialmente ritiene che la Bibbia contenga tutti gli elementi necessari per la salvezza per l'anima e parli esplicitamente della creazione del mondo e della vita. Tuttavia ritiene che sia possibile una convergenza con la scienza ed in particolare con l'evoluzione di Charles Darwin considerandola compatibile con gli insegnamenti dottrinali.\nL'Arcivescovo di Canterbury Rowan Williams ufficialmente si oppone al creazionismo in quanto non ha riscontro nei Testi Sacri e nella Teologia cristiana. Per tale motivo il creazionismo \u00e8 preferito a non essere insegnato nelle scuole anglicane e per questo l'evoluzionismo \u00e8 insegnato senza problemi.\nEvoluzione e Metodismo.\nLa Chiesa metodista ufficialmente riconosce la teoria di Darwin come soddisfacente per capire l'origine della vita e non considera essa in contraddizione con i propri insegnamenti.\nEvoluzione e Chiesa Ortodossa.\nLa Chiesa ortodossa in merito all'evoluzione presenta una posizione indecisa sulla validit\u00e0 dell'evoluzione e la possibile compatibilit\u00e0 con la dottrina propugnata da essa. Una parte si oppone perch\u00e9 ritiene la scienza incompatibile con la fede in quanto sostengano l'infallibilit\u00e0 della Parola di Dio e di conseguenza non accettano l'interpretazione dal punto di vista \"allegorico\" della Genesi.\nUn'altra parte del mondo ortodosso sostiene la compatibilit\u00e0 a seguito di confronti tra teologia e evoluzione non contraddica la dottrina cristiana. Per tale motivo essi partono dal presupposto che la rivelazione divina coinvolga anche la natura e di conseguenza non si oppone, bens\u00ec risulta essere compatibile con la \"Fede in Cristo\".\nNel mese di aprile 2010 un gruppo di scienziati russi, di differente orientamento religioso, ha pubblicato sul sito ortodosso \"Bogoslov\" di teologia un documento per venire incontro ai fedeli sul tema dell'evoluzione, contrastando l'opinione di alcuni teologi ortodossi in merito all'interpretazione letterale delle Sacre Scritture (in particolare le parabole) e che la maggioranza di essi li interpreta in maniera allegorica.\nIslam.\nLa posizione del mondo Islamico non appare ad oggi ancora chiara e definita;\nAlcuni Imam appoggiano il Creazionismo Islamico, in quanto nel Corano si legge: \"Veramente il vostro Signore \u00e8 Allah, che cre\u00f2 il cielo e la terra in sei giorni ed \u00e8 saldamente stabilito sul trono, a regolare e governare tutte le cose.\" (10,3).\nAltri Imam assumono una posizione differente, in quanto nel Corano si legge anche: \"Dio ha creato ogni animale dall'acqua; ed eccone uno che si muove col ventre e uno che cammina su due zampe, e uno che cammina su quattro. Dio crea ci\u00f2 che vuole, Dio \u00e8 onnipotente\" (24,45); \"Egli vi ha creato in fasi successive\" (71,14).\nIn mancanza di un'autorit\u00e0 centrale che possa dirimere la questione, una certa parte degli Imam ritiene che il Corano parli di evoluzione, in quanto il termine taur \"fase successiva\" viene dalla stessa radice tatauur, \"evoluzione\"; A causa di ci\u00f2 posizioni similari al Teismo Evoluzionista furono sollevate da scienziati e i mistici fin dall'epoca dell'Islam medioevale tra cui J.Rumy Ibn Khaldun, ma il loro consenso popolare, ad oggi, sembra limitato pi\u00f9 per questioni politiche ed ideologiche che per ragioni di fede o di cultura.\nAttualmente Adnan Oktar, conosciuto in Europa per la pubblicazione e la distribuzione nelle scuole del suo \"Atlante della Creazione\", non che principale esponente del Creazionismo Islamico e maggior detrattore del Teismo Evoluzionista, come anche di tutte le posizioni vicine all'Evoluzionismo, sotto lo pseudonimo di Harun Yahya, \u00e8 stato condannato a tre anni di carcere in Turchia; Dall'altro lato, i movimenti religiosi Islamici, risultano essere fra i pi\u00f9 attivi e determinati nel diffondere il creazionismo islamico.\nDifferenze rispetto alle altre teorie.\nDisegno Intelligente.\nAlcuni teisti evoluzionisti considerano valida la posizione del Disegno Intelligente tuttavia la maggior parte di essi ritiene che contrariamente ad alcune interpretazioni il Disegno Intelligente non abbia alcun valore teologico e quanto meno scientifico. I sostenitori del Disegno Intelligente sostengono che l'Universo abbia delle caratteristiche sufficienti per affermare che necessariamente derivi da una causa intelligente e per tale motivo rifiutano la selezione naturale dell'evoluzione o addirittura l'evoluzione stessa. Tuttavia il teismo evoluzionista sostiene che la selezione naturale \u00e8 il metodo di creazione usato da Dio e condivide col Disegno Intelligente il convincimento che la creazione sia opera da parte di una forza intelligente identificata con Dio dai teisti.\nCreazionismo.\nIl teismo evoluzionista condivide con il Creazionismo la concezione della creazione dell'Universo da parte di Dio, ma rifiuta sia l'interpretazione letterale della Bibbia, quella dei \"creazionisti della Terra giovane\", che sostengono che il mondo derivi in 6 giorni di creazione (Quest'ultima teoria \u00e8 attualmente molto diffusa negli Stati Uniti in funzione antievolutiva a causa del pregiudizio \"evoluzione uguale ateismo\"), sia quella dei \"creazionisti della Terra vecchia\", che invece sostengono che l'Universo e la vita derivino da un intervento miracoloso di Dio avvenuto miliardi di anni fa ed inteso come inspiegabile dal profilo scientifico rigettando molte scoperte e conclusioni scientifiche legate agli studi geologici, paleontologici e biologici.\nIl teismo evoluzionista considera conciliabili le scoperte scientifiche con le Sacre Scritture sul principio di \"Libert\u00e0 di creazione\" di Dio."}
{"id": "2907342", "revid": "31415388", "url": "https://it.wikipedia.org/wiki?curid=2907342", "title": "Windisch-Gr\u00e4tz", "text": ""}
{"id": "2907344", "revid": "767487", "url": "https://it.wikipedia.org/wiki?curid=2907344", "title": "Il falco e la colomba (film)", "text": "Il falco e la colomba \u00e8 un film drammatico del 1981 diretto da Fabrizio Lori.\nTrama.\nMichele Alemani \u00e8 un politico in ascesa all'interno del suo partito, quando viene gambizzato da un gruppo di terroristi. Una ragazza che, in macchina col fidanzato, ha visto tutto, lo soccorre, utilizzando il proprio foulard come laccio emostatico, ma fugge via immediatamente.\nUna volta guarito, Alemanni, incontra per caso la ragazza in un ristorante e interviene colpendo con un pugno il fidanzato di lei che la sta strattonando minaccinadola. Lei fugge, dopo aver dato uno schiaffo ad Alemanni.\nDurante un casting Alemanni trova la foto della ragazza, Viva Montero, che di professione fa la modella e l'attrice e decide di ingaggiarla per una campagna politica. Lui inizia a corteggiarla e, con la scusa di restituirle il foulard, va a trovarla nell'albergo dove lei vive. I due vanno assieme a una festa dove fanno l'amore, ma lei inizialmente lo allontana. Qui Almanni scopre che Eva \u00e8 tossicodipendente e decide di aiutarla a disintossicarsi.\nMentre la ragazza \u00e8 in clinica, Alemanni si separa dalla moglie Rita, e quando Eva viene dimessa i due vanno a vivere assieme. Ma il di lui suocero, che \u00e8 anche il capo corrente del suo partito politico, vede in questo rapporto una minaccia all'ascesa politica di Michele, cos\u00ec architetta il modo di separare i due. Parla con Eva, convincendola a lasciare Michele, mentre al contempo un suo alleato convince il Pezz\u00e0, l'ex fidanzato di Eva, a iniettarle una dose di eroina.\nEva in bagno, in uno stato di alterazione indotto dall'eroina, si toglie il sangue con la siringa e sviene. Michele, arrivato a casa non si accorge di niente, ma nel frattempo sopraggiunge la polizia, che trovata la ragazza in bagno, porta Michele in carcere.\nEva, ritornata in clinica, decide di togliersi la vita lasciandosi cadere dalla terrazza della sua camera. A Michele, a cui viene comunicata la notizia in carcere, non rimane che lasciarsi andare alla disperazione.\nColonna sonora.\nLa colonna sonora, composta da Stelvio Cipriani, non \u00e8 stata pubblicata. Nel film viene inoltre utilizzato il brano \"September Morn\", cantato da Neil Diamond due anni prima.\nAccoglienza.\nAlla sua uscita \"Segnalazioni Cinematografiche\" cos\u00ec stigmatizza la pellicola: \u00abIl film \u00e8, di fatto, soltanto un patinato fotoromanzo, risibile nei dialoghi, nel disegno dei personaggi, nel ritratto d'ambiente.\u00bb\" \"FilmTv.it\", sulla stessa linea, sintetizza: \u00abTrascurabile mix fra sentimento e spunti \"sociali\"\u00bb."}
{"id": "2907345", "revid": "824274", "url": "https://it.wikipedia.org/wiki?curid=2907345", "title": "Warsaw Open 2007", "text": "Il Warsaw Open 2007 \u00e8 stato un torneo di tennis che si \u00e8 giocato sulla terra rossa. \nIl torneo faceva parte del circuito Tier II nell'ambito del WTA Tour 2007. \nSi \u00e8 giocato a Varsavia in Polonia, dal 30 aprile al 6 maggio 2007.\nPartecipanti.\nAltre partecipanti.\nGiocatrici che hanno ricevuto una wildcard:\nGiocatrici passate dalle qualificazioni:\nCampionesse.\nSingolare.\n Justine Henin ha battuto in finale Al'ona Bondarenko, 6-1, 6-3\nDoppio.\n Vera Du\u0161evina / Tetjana Perebyjnis hanno battuto in finale Elena Lichovceva / Elena Vesnina, 7-5, 3-6, 10-2"}
{"id": "2907352", "revid": "928766", "url": "https://it.wikipedia.org/wiki?curid=2907352", "title": "Claudio Corti (motociclista)", "text": "Vincitore del campionato europeo Superstock 600 nel 2005.\nCarriera.\nInizia a correre con le minimoto. Nel 2002, utilizzando motociclette Gazzaniga ed Engines Engineering 125 conquista cinque punti nella classe 125 GP del campionato Italiano Velocit\u00e0. Nel 2003 disputa le prime tre gare della classe 125 del CIV, in sella ad una Gazzaniga, conquistando tre punti. Nel 2004 giunge secondo nella Coppa Italia Supersport e nel 2005 vince il campionato europeo Superstock 600, ottenendo cinque vittorie e sette podi su un totale di dieci gare. Fra il 2006 e il 2009 corre nella Superstock 1000 FIM Cup, giungendo secondo nell'ultimo anno.\nPartecipa alla Moto2 nel 2010 con una Suter MMX del team Forward Racing, il compagno di squadra \u00e8 Jules Cluzel. Il 19 giugno 2010 in occasione del quinto gran premio sul circuito inglese di Silverstone ottiene la sua prima pole position nel motomondiale infliggendo al secondo quasi mezzo secondo di distacco. Nel medesimo GP, in gara, cade dopo diversi giri al comando a poche tornate dalla fine e chiude 30\u00ba una volta rialzatosi. Termina la stagione al 25\u00ba posto con 20 punti, il miglior risultato in gara \u00e8 un nono posto al GP di San Marino.\nNel 2011 passa al team Italtrans Racing, con compagno di squadra Robertino Pietri. Decide di non partecipare al Gran Premio del Giappone a seguito degli incidenti alla centrale nucleare di Fukushima Daiichi e viene sostituito da Takaaki Nakagami. Ottiene come miglior risultato un quarto posto in Australia e termina la stagione al 25\u00ba posto con 23 punti.\nNel 2012 rimane nello stesso team, questa volta alla guida di una Kalex e con compagno di squadra Takaaki Nakagami. Ottiene un secondo posto in Francia. Viene appiedato dopo il Gran Premio motociclistico d'Aragona e sostituito da Toni El\u00edas. Ha totalizzato 74 punti. In seguito corre nel campionato mondiale Superbike a Magny-Cours al posto di David Salom sulla Kawasaki ZX-10R del team Pedercini, mentre il 7 novembre viene annunciata la sua partecipazione al GP di Valencia in MotoGP in sella alla Inmotec del team Avintia Blusens.\nNel 2013 trova un contratto per rimanere nella classe regina passando al team NGM Mobile Forward Racing; il compagno di squadra \u00e8 Colin Edwards. Ottiene come miglior risultato un dodicesimo posto in Catalogna e termina la stagione al 19\u00ba posto con 14 punti. Nel 2014 viene ingaggiato dal team MV Agusta RC-Yakhnich M. per correre con la MV Agusta F4 RR il campionato mondiale Superbike. Nella stessa stagione \u00e8 iscritto ad alcune gare nel campionato italiano Supersport. Nel 2015 corre in MotoGP in Germania sulla Yamaha Forward in sostituzione dell'infortunato Stefan Bradl, per prenderne poi il posto fino al Gran premio d'Aragona quando sar\u00e0 a sua volta sostituito dallo spagnolo Toni El\u00edas. Non ottiene punti validi per la classifica mondiale.\nNel 2018 corre come pilota titolare nel campionato Italiano Velocit\u00e0 classe Superbike, con una Yamaha YZF-R1 del team Motozoo Racing chiudendo al sesto posto in classifica generale."}
{"id": "2907354", "revid": "1442080", "url": "https://it.wikipedia.org/wiki?curid=2907354", "title": "Warsaw Open 2007 - Singolare", "text": "Il singolare del Warsaw Open 2007 \u00e8 stato un torneo di tennis facente parte del WTA Tour 2007.\nKim Clijsters era la detentrice del titolo, ma ha perso nel 2\u00ba turno contro Julia Vakulenko.\nJustine Henin ha battuto in finale Al'ona Bondarenko 6-1, 6-3."}
{"id": "2907362", "revid": "838137", "url": "https://it.wikipedia.org/wiki?curid=2907362", "title": "Warsaw Open 2007 - Doppio", "text": "Il doppio del Warsaw Open 2007 \u00e8 stato un torneo di tennis facente parte del WTA Tour 2007.\nElena Lichovceva e Anastasija Myskina erano le detentrici del titolo, ma Myskina non ha partecipato.\nLikhovtseva ha fatto coppia con Elena Vesnina.\nVera Du\u0161evina e Tetjana Perebyjnis hanno battuto in finale 7-5, 3-6, 10-2 Elena Lichovceva e Elena Vesnina"}
{"id": "2907366", "revid": "205197", "url": "https://it.wikipedia.org/wiki?curid=2907366", "title": "Dacia Pick-up", "text": ""}
{"id": "2907367", "revid": "648716", "url": "https://it.wikipedia.org/wiki?curid=2907367", "title": "Corpus lip", "text": "l Corpus LIP \u00e8 stato raccolto nei primi anni \u201990 per la creazione di un lessico di frequenza dell'italiano parlato (T. De Mauro, F. Mancini, M., Vedovelli, M. Voghera, \"Lessico di frequenza dell\u2019italiano parlato\", Milano, Etaslibri, 1993) con il patrocinio dell'IBM. La sua dimensione \u00e8 stata progettata per produrre un lessico di frequenza attendibile per i primi 3000 lemmi. \u00c8 composto, dunque, da circa 500.000 occorrenze di parole per circa 60 ore di registrazione.\nIl corpus presenta variet\u00e0 diafasiche, diatopiche e diamesiche.\nPer quanto riguarda la variazione diafasica e diamesica, i testi sono suddivisi in 5 gruppi: A) conversazioni faccia a faccia; B) conversazioni telefoniche; C) scambi comunicativi bidirezionali con alternanza di turno predefinita, come interviste, dibattiti, interazioni in aule scolastiche, esami orali, ecc.; D) monologhi, come letture, sermoni, discorsi, ecc.; E) programmi radiofonici e televisivi. I testi contenuti nei gruppi A e B appartengono a registri sia formali sia informali, mentre i testi dei gruppi C, D ed E sono registrati prevalentemente in contesti pubblici, in cui si adottano registri formali.\nPer quanto riguarda la variazione diatopica, i testi sono stati raccolti a Milano, Roma, Napoli e Firenze. Le prime tre citt\u00e0 sono state scelte per la loro posizione geografica e per il numero di abitanti, perch\u00e9 Milano, Roma e Napoli sono le citt\u00e0 pi\u00f9 popolate d\u2019Italia. Firenze \u00e8 stata scelta per la sua grande importanza nella storia della lingua italiana.\nMentre il numero di campioni \u00e8 variabile, il corpus presenta un numero totale di parole bilanciato per citt\u00e0 e per situazione diafasica, come riportato nella tabella 1.\nOggi \u00e8 disponibile nella versione VoLIP, nel portale www.parlaritaliano.it, che associa i file dei segnali audio alle trascrizioni ortografiche dei campioni del Corpus LIP e permette la ricerca nel corpus sia secondo criteri sociolinguistici sia secondo criteri lessicali e morfo-sintattici.\nIl VoLIP permette di interrogare il corpus LIP e di ottenere come risultato la porzione di audio desiderata associata alla sua trascrizione ortografica.\nIl VoLIP fornisce tutti i campioni del corpus LIP in files wav (Windows PCM, 16 bit) correlati con:\nLe interrogazioni\nSono possibili due tipi di interrogazioni: a) per metadati e b) per criteri lessicali e morfosintattici. I due tipi di interrogazione possono essere incrociati.\nSono possibili due tipi di interrogazione del \"corpus\": A) per variabili di testo e di registro, in base all\u2019annotazione dei metadati; B) per, in base al lessico di frequenza e all\u2019analisi in parti del discorso.\nLa ricerca per metadati d\u00e0 come risultato la trascrizione ortografica associata ai file audio di tutti i testi che presentano le caratteristiche richieste.\nLa ricerca per criteri lessicali e morfosintattici d\u00e0 come risultato tutti i testi che presentano la voce ricercata (lessema o forma) che sar\u00e0 evidenziata nella trascrizione ortografica e potr\u00e0 essere ascoltata. Ogni lessema, forma o parte del discorso cercata \u00e8 fornita con la frequenza di occorrenza per citt\u00e0 e per genere di discorso"}
{"id": "2907370", "revid": "729019", "url": "https://it.wikipedia.org/wiki?curid=2907370", "title": "International Women's Open 2007", "text": "L'International Women's Open 2007 \u00e8 stato un torneo di tennis giocato sull'erba. \n\u00c8 stata la 33\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 2007. \nSi \u00e8 giocato a Eastbourne in Inghilterra, dal 16 al 23 giugno 2007.\nCampioni.\nSingolare.\n Justine Henin ha battuto in finale Am\u00e9lie Mauresmo 7\u20135, 6\u20137 (4\u20137), 7\u20136 (7\u20132)\nDoppio.\n Lisa Raymond / Samantha Stosur hanno battuto in finale Kv\u011bta Peschke / Rennae Stubbs 6\u20137 (5\u20137), 6\u20134, 6\u20133"}
{"id": "2907372", "revid": "31415784", "url": "https://it.wikipedia.org/wiki?curid=2907372", "title": "Antonio Hardy", "text": ""}
{"id": "2907374", "revid": "1442080", "url": "https://it.wikipedia.org/wiki?curid=2907374", "title": "International Women's Open 2007 - Singolare", "text": "Il singolare dell'International Women's Open 2007 \u00e8 stato un torneo di tennis facente parte del WTA Tour 2007.\nJustine Henin era la detentrice del titolo e ha battuto in finale 7\u20135, 6\u20137 (4\u20137), 7\u20136 (7\u20132) Am\u00e9lie Mauresmo.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2907376", "revid": "1543377", "url": "https://it.wikipedia.org/wiki?curid=2907376", "title": "Circondario di Tin Essako", "text": "Il circondario di Tin Essako \u00e8 un circondario del Mali facente parte della regione di Kidal. Il capoluogo \u00e8 Tin Essako.\nGeografia antropica.\nSuddivisioni amministrative.\nIl circondario di Tessalit \u00e8 suddiviso in 2 comuni:"}
{"id": "2907380", "revid": "838137", "url": "https://it.wikipedia.org/wiki?curid=2907380", "title": "International Women's Open 2007 - Doppio", "text": "Il doppio dell'International Women's Open 2007 \u00e8 stato un torneo di tennis facente parte del WTA Tour 2007.\nSvetlana Kuznecova e Am\u00e9lie Mauresmo erano le detentrici del titolo, ma quest'anno non hanno partecipato.\nLisa Raymond e Samantha Stosur hanno battuto in finale 6\u20137 (5\u20137), 6\u20134, 6\u20133 Kv\u011bta Peschke e Rennae Stubbs."}
{"id": "2907384", "revid": "402993", "url": "https://it.wikipedia.org/wiki?curid=2907384", "title": "Samuel Hines", "text": ""}
{"id": "2907385", "revid": "1043175", "url": "https://it.wikipedia.org/wiki?curid=2907385", "title": "Sagan Tosu", "text": "Il Sagan Tosu \u00e8 una societ\u00e0 calcistica di Tosu, Giappone. Milita nella J1 League, la prima divisione del campionato nazionale. \nFondata nel 1997, il nome di Sagan (\u7802\u5ca9, \"Sagan\") ha molteplici significati come ad esempio la parola inglese \"Sandstone\" (Arenaria) oppure potrebbe indicare la prefettura della citt\u00e0 di Tosu, Saga.\nStoria.\nNel 1997 nasce il Sagan Tosu, che prende virtualmente il posto del Tosu Futures, squadra scioltasi proprio in quell'anno.\nDal 1998 la squadra ha sempre militato nella J2, fino alla promozione in massima serie con il secondo posto del 2011. Nel 2016 viene scelto come allenatore l'italiano Massimo Ficcadenti.\nOrganico.\nRosa 2022.\n\"Rosa e numerazione aggiornate al 14 gennaio 2022\".\nStaff tecnico.\n\"Staff tecnico aggiornato al 14 gennaio 2022\"."}
{"id": "2907394", "revid": "339392", "url": "https://it.wikipedia.org/wiki?curid=2907394", "title": "Centro Nazionale per l'Informatica nella Pubblica Amministrazione", "text": ""}
{"id": "2907398", "revid": "132266", "url": "https://it.wikipedia.org/wiki?curid=2907398", "title": "Autorit\u00e0 per l'informatica nella Pubblica Amministrazione", "text": ""}
{"id": "2907401", "revid": "1543377", "url": "https://it.wikipedia.org/wiki?curid=2907401", "title": "Circondario di Banamba", "text": "Il circondario di Banamba \u00e8 un circondario del Mali facente parte della regione di Koulikoro. Il capoluogo \u00e8 Banamba.\nGeografia antropica.\nSuddivisioni amministrative.\nIl circondario di Banamba \u00e8 suddiviso in 9 comuni:"}
{"id": "2907406", "revid": "120970283", "url": "https://it.wikipedia.org/wiki?curid=2907406", "title": "Sistema di puntamento", "text": "Un sistema di puntamento \u00e8 composto da un numero di componenti che operano assieme, di solito un computer per i dati dell'arma, un calcolatore per bersagli in movimento ed un radar, che operano per assistere un'arma nell'operazione di puntamento. Svolge le stesse funzioni di un cannoniere umano, ma spesso pi\u00f9 velocemente ed accuratamente.\nStoria.\nI primi sistemi furono sviluppati per le navi nel XIX secolo, quando le distanze di tiro si allungarono enormemente. Computer analogici sempre pi\u00f9 sofisticati venivano impiegati, generalmente all'interno della nave, per raccogliere e processare dati in arrivo da osservatori lungo l'esterno. Questi tenevano in conto le variabili e mandavano ai cannoni le coordinate calcolate. Anche i sottomarini furono equipaggiati con calcolatori di tiro, solo pi\u00f9 complessi, in quanto per un siluro potevano servire svariati minuti per raggiungere un obiettivo. Con lo scoppio della Seconda guerra mondiale anche i cannoni antiaerei furono equipaggiati con sistemi di puntamento. La differenza sostanziale con i sistemi dei cannoni principali era la velocit\u00e0 e la dimensione, in quanto gli aerei erano pi\u00f9 difficili da colpire, e il sistema doveva essere facilmente spostabile tra vari pezzi di artiglieria. Uno dei primi sistemi era l'HACS (High Angle Control System, sistema di controllo ad angolo elevato), montato sulle navi inglesi, che si basava sull'assunzione che l'aereo tenesse velocit\u00e0 e direzione costanti.\nVerso la fine della guerra, sugli aerei iniziarono ad essere installati sistemi pi\u00f9 semplici, conosciuti come \"lead computing sights\" (mirini di computazione principali). Questi usavano un giroscopio per mirare l'arma, tuttavia la distanza andava immessa manualmente. Quest'ultima operazione venne automatizzata da piccoli radar dopo la guerra, ma ci volle tanto tempo prima che divenissero sufficientemente veloci. Oggi i sistemi di puntamento sono digitali. La loro prestazione tiene in conto tutti gli effetti riscontrabili, e le ridotte dimensioni permettono una maggiore efficienza di tiro. I carri armati furono i primi ad avere sistemi di tiro montati, ma oggi possono essere collegati a qualunque arma, anche di piccolo calibro o limitato effetto. Sono solitamente installati su navi, sottomarini, aerei, carri armati, ed anche alcuni fucili, come l'FN F2000. I sistemi di controllo sono integrati con sensori ausiliari(quali telemetri laser, o anemometri), cos\u00ec da poter diminuire i dati da dover inserire manualmente. Sonar, radar e IRST possono rilevare la distanza dall'obbiettivo. Ma generalmente per i grossi calibri, devono essere tenuti in considerazione vari fattori ambientali, che sono determinanti, in quanto pi\u00f9 \u00e8 lungo il tragitto, pi\u00f9 il proiettile \u00e8 suscettibile a vento, temperatura, e condizioni avverse.\nIn alcuni dei sistemi moderni dopo il calcolo il sistema di puntamento mira e gestisce il fuoco dell'arma, cos\u00ec gli operatori umani possono concentrarsi sulla guida o altre mansioni. Nel caso non gestisca direttamente il far fuoco con l'arma, il sistema potrebbe indicare al pilota/cannoniere il momento giusto per sparare, mostrando un puntino sul Head-up display (HUD), cos\u00ec quando l'aereo ed il puntino sono allineati il pilota/cannoniere pu\u00f2 sparare con la mitragliatrice o cannoncino. Nel caso di missili, il computer potrebbe dare dati sulla distanza e la probabilit\u00e0 di colpire\nSistemi di puntamento navali.\nUn sistema rudimentale apparve per primo intorno ai primi del XX secolo. Per l'Inghilterra il primo sistema di puntamento fu progettato dall'ammiraglio Frederic Charles Dreyer. La Dreyer table fu migliorata e serv\u00ec fino al periodo interguerra, quando fu sostituito dall'Admiralty Fire Control Table.\nL'uso di sistemi di controllo spost\u00f2 il comando dalla torretta singola ad una posizione centralizzata, in cui gli osservatori potevano concentrarsi meglio e potevano avere una vista migliore. Fattori non misurabili n\u00e9 controllabili, come condizioni in alta quota, potevano solo essere corretti da osservazione diretta delle cannonate che colpivano, compito molto difficile prima del radar. Gli inglesi preferivano il telemetro a coincidenza, mentre i tedeschi quello stereoscopico. La differenza consisteva nel fatto che il primo era pi\u00f9 difficile da puntare su un obbiettivo indistinto, ma pi\u00f9 facile da usare nei lunghi periodi.\nIn una tipica nave da guerra inglese della seconda guerra mondiale, le torrette individuali erano collegate ad un computer analogico al centro della nave ed una torre di comando. Qui i telemetri di rilevazione calcolavano la distanza e angolo, e mandati al computer, che elaborava ordini di tiro. Anche se era molto meccanizzato, il processo richiedeva ancora un largo contributo umano. La stazione di trasmissione dei grossi calibri (la camera che conteneva la tabella Dreyer) nella HMS \"Hood\" conteneva 27 operatori. I sistemi di tiro per le navi statunitensi erano molto pi\u00f9 complessi. La stanza del controllo per il rilevatore doveva essere posto molto in alto nella torre centrale, cos\u00ec non poteva essere sufficientemente corazzata contro colpi pesanti, ma solo contro piccoli proiettili e shrapnel.\nUso terrestre.\nUna volta che \u00e8 iniziato un combattimento, \u00e8 possibile usare il radar per seguire il fuoco nemico in arrivo, e seguirlo fino all'origine, cos\u00ec da poter dare le coordinate di un attaccante. Questa capacit\u00e0 di restituire il fuoco \u00e8 stata inclusa in alcuni sistemi fin dagli anni settanta. Colpire con artiglieria i cannoni nemici si chiama fuoco contro-batteria.\nUso aereo.\nSeconda guerra mondiale.\nIl primo uso di sistemi di puntamento fu nei bombardieri, con l'utilizzo di mirini per bombe che calcolavano il rilascio tenendo in conto altezza e velocit\u00e0 (ambedue da input umano), per mostrare il punto d'impatto di una bomba rilasciata in quel momento. Il computatore pi\u00f9 conosciuto era il Sistema di puntamento Norden.\nSistema di puntamento delle armi leggere dei velivoli.\nSistemi semplici, chiamati \"lead computing sights\" (mirini di computazione principali) iniziarono ad essere messi in aerei verso la fine della guerra. Questi sistemi usavano un giroscopio per misurare il numero di rivoluzioni, e muovevano il mirino dell'arma secondo i dati, con il punto di sparo che appariva grazie ad un organo di mira riflesso (il progenitore del Head-up display). L'unico input manuale era la distanza, tipicamente digitando la dimensione delle ali del nemico ad una certa distanza. Piccoli radar furono posti per questo compito dopo la guerra.\nDopoguerra.\nAll'inizio della Guerra del Vietnam dei sistemi computerizzati per il bombardamento (chiamati Low-Altitude Bombing System (LABS)) vennero integrati ai sistemi degli aerei intesi per il trasporto di ordigni nucleari. Il comando di rilascio era dato direttamente dal computer, non il pilota. Questi selezionava l'area da colpire tramite radar, e dava l'\"autorizzazione\", poi il computer rilasciava la bomba nel momento pi\u00f9 opportuno. I vecchi sistemi calcolavano il punto d'impatto costantemente, richiedendo che per una previsione accurata il velivolo dovesse mantenere direzione e altezza costanti. Ora il sistema dava il vantaggio della manovrabilit\u00e0.\nIl sistema LABS era originariamente progettato per facilitare il Bombardamento in cabrata. Il principio di calcolare il punto di rilascio fu integrato nei sistemi di aerei successivi, per permettere mobilit\u00e0 durante il rilascio."}
{"id": "2907410", "revid": "287204", "url": "https://it.wikipedia.org/wiki?curid=2907410", "title": "Virsl\u012bga 2010", "text": "La Virsl\u012bga 2010 \u00e8 la 20\u00aa edizione del massimo campionato di calcio lettone dalla ritrovata indipendenza e la 36\u00aa con questa denominazione. Ebbe inizio il 9 aprile e si \u00e8 concluso il 13 novembre 2010, con la vittoria dello Skonto Riga alla 14\u00aa affermazione, tuttavia dopo un digiuno di cinque anni.\nNovit\u00e0.\nA causa dello scandalo sul calcioscommesse la squadra del Dinaburg fu retrocessa d'ufficio. Venne invece promossa, in quanto vincitrice della seconda divisione, l'FK Jelgava.\nIl Daugava R\u012bga disput\u00f2 lo spareggio promozione/retrocessione contro i vicecampioni della seconda divisione, il Jaun\u012bba R\u012bga, avendo la meglio questi ultimi che quindi vennero promossi, condannando alla retrocessione il Daugava R\u012bga.\nPur avendo concluso la precedente stagione al 9\u00ba posto della seconda divisione, al Daugava Daugavpils fu offerto di partecipare alla Virsl\u012bga, invito accolto positivamente dal club.\nFormula.\nA seguito del nuovo allargamento del campionato a 10 squadre, la formula venne modificata per il terzo anno consecutivo. Le 10 squadre partecipanti disputano tre tornate per un totale di 27 giornate.\nLa squadra campione di Lettonia ha il diritto a partecipare alla UEFA Champions League 2011-2012, partendo dal secondo turno preliminare.Le squadre classificate al secondo e terzo posto sono ammesse alla UEFA Europa League 2011-2012, partendo entrambe dal primo turno preliminare.La squadra vincitrice della Coppa Nazionale \u00e8 ammessa alla UEFA Europa League 2011-2012, partendo dal secondo turno preliminare.Retrocede direttamente alla categoria inferiore l'ultima in classifica, mentre la penultima disputa uno spareggio contro la seconda classificata della seconda divisione."}
{"id": "2907413", "revid": "19580", "url": "https://it.wikipedia.org/wiki?curid=2907413", "title": "Veritas Stadion", "text": ""}
{"id": "2907418", "revid": "1543377", "url": "https://it.wikipedia.org/wiki?curid=2907418", "title": "Circondario di Dio\u00efla", "text": "Il circondario di Dio\u00efla \u00e8 un circondario del Mali appartenente alla regione di Koulikoro. Il capoluogo \u00e8 Kaladougou.\nGeografia antropica.\nSuddivisioni amministrative.\nIl circondario di Dio\u00efla \u00e8 suddiviso in 23 comuni:"}
{"id": "2907419", "revid": "287204", "url": "https://it.wikipedia.org/wiki?curid=2907419", "title": "Circondario di Dioila", "text": ""}
{"id": "2907420", "revid": "86343", "url": "https://it.wikipedia.org/wiki?curid=2907420", "title": "Dioila", "text": ""}
{"id": "2907422", "revid": "1745361", "url": "https://it.wikipedia.org/wiki?curid=2907422", "title": "Attenti a noi due (programma televisivo)", "text": "Attenti a noi due \u00e8 stato un programma televisivo italiano andato in onda in prima serata su Canale 5 nelle primavere del 1982 e del 1983, in due distinte edizioni, con la conduzione di Sandra Mondaini e Raimondo Vianello. \u00c8 stato il variet\u00e0 che ha segnato il debutto dei coniugi Vianello sulle reti Fininvest.\nIl titolo era ironicamente ispirato a quello del telefilm \"Attenti a quei due\".\nIl programma.\nIl programma, che riprendeva la formula del variet\u00e0 classico degli anni settanta, ha segnato l'esordio della coppia Sandra Mondaini e Raimondo Vianello sulle reti Fininvest, tra i primi personaggi di spicco della Rai ad aver abbandonato l'azienda pubblica per lavorare nelle nascenti emittenti private.\nLa trasmissione era incentrata prevalentemente su alcuni sketch comici realizzati dalla coppia sulla vita coniugale, gi\u00e0 proposti nei loro precedenti variet\u00e0 e che anticipavano di fatto ci\u00f2 che sarebbe stato realizzato alcuni anni pi\u00f9 tardi con la sitcom \"Casa Vianello\", ai quali partecipavano anche gli attori Tonino Micheluzzi e Enzo Liberti. A completare il cast della trasmissione erano, nella prima edizione, la valletta Trixie Revelli, che con il suo accento francese sbagliava spesso i nomi degli ospiti del variet\u00e0, insieme al corpo di ballo delle Blue Bells, confermate anche per la seconda edizione, quando entr\u00f2 a far parte del cast il gruppo musicale dei \"Wall Street Crash\".\nIl programma prevedeva lo svolgimento di alcuni giochi e la presenza di due ospiti musicali per ogni puntata. Nella prima edizione furono: Nicola Di Bari, Madleen Kane, i Ricchi e Poveri, Russell Russell, Amii Stewart, Marcella, Riccardo Fogli, i Passengers, Mal, Kim &amp; The Cadillacs, Karina Huff, Viola Valentino, Bruno Lauzi, Matia Bazar, Luca Barbarossa, Rosanna Fratello, Drupi, Sacha Distel, Plastic Bertrand, Sheena Easton, Garbo, Hall &amp; Oates, Madness, Lene Lovich, Jennifer. Nella seconda: Mireille Mathieu, Al Bano e Romina Power, Ornella Vanoni, Renzo Arbore.\nGli ospiti dovevano in particolar modo sfidarsi nel gioco \"musical-culinario\": i concorrenti dovevano indovinare il titolo dei brani musicali interpretati dai due conduttori (accompagnati al pianoforte da Augusto Martelli) e, in caso di risposta esatta, venivano bersagliati dall'alto da un ingrediente che andava a comporre una ricetta; il primo concorrente che riusciva a completare la sua ricetta, indovinando quindi il maggior numero di canzoni, vinceva il premio, la \"forchetta d'oro\".\nLe coreografie erano curate da Enzo Paolo Turchi, i testi da Vianello e Sandro Continenza, con suggerimenti di Sandra Mondaini, mentre la parte musicale era curata dal gruppo musicale \"Wall Street Crash\". Le scenografie erano di Graziella Evangelista per la prima edizione e di Tullio Zitkowsky per la seconda.\nCollocazione in palinsesto e successo.\nLa prima edizione venne trasmessa il mercoled\u00ec alle 20.30 dal 3 marzo al 2 giugno 1982, mentre la seconda, intitolata \"Attenti a noi due 2\", fu promossa alla prima serata del sabato, alla stessa ora, dal 19 marzo all'11 giugno 1983. Ogni edizione era composta da tredici puntate. Le puntate, nel corso degli anni, sono state riproposte in replica dal canale satellitare Happy Channel e nella programmazione notturna di Rete 4 come speciali di Ieri e oggi in TV, programma curato da Paolo Piccioli.\nLa trasmissione ebbe un notevole successo di pubblico e gradimento. La critica televisiva ebbe buoni giudizi sulla trasmissione, pur facendo notare che la formula era rimasta quella collaudata dai conduttori nei variet\u00e0 precedenti e che, di fatto, si inseriva nel filone delle trasmissioni di rivista teatrale realizzate per il mezzo televisivo, particolarmente in voga nei primi anni ottanta, tra le quali si trovano anche \"Al Paradise\" di Raiuno e \"Gran variet\u00e0\" dell'allora concorrente Rete 4 (all'epoca sotto la gestione Mondadori e non ancora appartenente al gruppo Fininvest)."}
{"id": "2907425", "revid": "152625", "url": "https://it.wikipedia.org/wiki?curid=2907425", "title": "Attenti a noi due 2", "text": ""}
{"id": "2907427", "revid": "1543377", "url": "https://it.wikipedia.org/wiki?curid=2907427", "title": "Circondario di Kangaba", "text": "Il circondario di Kangaba \u00e8 un circondario del Mali facente parte della regione di Koulikoro. Il capoluogo \u00e8 Minidian.\nGeografia antropica.\nSuddivisioni amministrative.\nIl circondario di Kangaba \u00e8 suddiviso in 9 comuni:"}
{"id": "2907428", "revid": "107729193", "url": "https://it.wikipedia.org/wiki?curid=2907428", "title": "Minab", "text": "M\u012bn\u0101b (farsi \u0645\u06cc\u0646\u0627\u0628), localmente Minow, \u00e8 la pi\u00f9 importante e popolosa citt\u00e0 dell'Hormozgan orientale, situata a sudest di Bandar Abbas all'imboccatura del Golfo Persico. \u00c8 capoluogo dell'omonimo shahrest\u0101n di Minab, che include 13 divisioni amministrative maggiori (\"dehestan\") e circa 360 villaggi (\"abadi\"). La popolazione della citt\u00e0 era stimata, al 1997, in circa 45,000 abitanti (205.000 i residenti censiti nell'intera provincia). Vi si trovano i resti del castello di \"Hazareh\" (o di \"Bibi Minoo\").\nM\u012bn\u0101b ha estati infuocate: \u201cQuivi \u00e8 grande caldo\u201d scriveva Marco Polo, il quale visit\u00f2 \u201cCurmos\u201d (nell'area di M\u012bn\u0101b), due volte, rispettivamente nel 1272 e nel 1293."}
{"id": "2907432", "revid": "3732", "url": "https://it.wikipedia.org/wiki?curid=2907432", "title": "Primarete Indipendente", "text": "Primarete Indipendente, in acronimo PIN, \u00e8 stato un circuito nazionale di emittenti televisive italiane fondato dalla Rizzoli il 13 dicembre 1980 e chiuso nel 1982.\nStoria.\nNel 1979 la Rizzoli possedeva Telealtomilanese, un'emittente locale di Cologno Monzese. Allo scopo di entrare nel mercato nazionale della pubblicit\u00e0, nel gennaio 1980 l'editore lanci\u00f2 la CTA (Compagnia Televisioni Associate), un consorzio formato da aziende che possedevano emittenti private e concessionarie di pubblicit\u00e0; poi, nel luglio 1980, l'editore cre\u00f2 la nuova divisione CineTV, che unificava le attivit\u00e0 cinematografiche e quelle televisive. Gli accordi prevedevano una divisione del lavoro: Primarete Indipendente avrebbe prodotto i programmi e le emittenti affiliate avrebbero svolto la funzione di \"ripetitori\" dei programmi della rete milanese su tutto il territorio nazionale. Nel corso del 1980 ogni emittente locale trasmetteva i programmi ad un'ora diversa.\nIl lancio del network avvenne il 13 dicembre 1980: da quel giorno in poi le TV locali iniziarono a trasmettere contemporaneamente lo stesso programma con il metodo della cassettizzazione. Il centro di produzione dove veniva realizzato il telegiornale Contatto e l'emissione del segnale si trovavano a Roma. Qui venivano realizzate anche alcune delle rubriche, come \"Cinema Cinema\". Il battesimo del fuoco avvenne il 31 marzo del 1981 con l'attentato al Presidente Usa Reagan e, a seguire, con quello a Papa Giovanni Paolo II. Entrambi gli eventi ebbero un'ottima copertura, che fu seconda solo alla Rai.\nPrimarete Indipendente fu la prima emittente privata a trasmettere un notiziario televisivo in diretta nazionale: \"Contatto\", diretto da Maurizio Costanzo, giornalista gi\u00e0 noto al pubblico televisivo italiano per i suoi talk show sulla Rai (\"Bont\u00e0 loro\" negli anni 1976-78 e \"Acquario\" negli anni 1978-79). Le notizie erano lette da Marco Raviart (ex voce dei telegiornali della Rai), mentre Costanzo conduceva interviste e commenti. \"Contatto\" esord\u00ec il 13 dicembre 1980, il giorno stesso di inizio trasmissioni della rete; prudentemente, venne mandato in onda in diretta solamente nel Lazio alle 19:30, mentre nelle altre regioni arriv\u00f2 per via aerea e venne poi trasmesso nel corso della serata. Al telegiornale lavoravano sette giornalisti e una trentina di tecnici. \"Contatto\" durava 45 minuti, compreso un minuto di pubblicit\u00e0. Primarete fu un canale pioneristico non soltanto nell'informazione, ma anche nello sport. L'emittente fu la prima in Italia a trasmettere le partite del basket statunitense. Il 31 gennaio 1981 and\u00f2 in onda, alle ore 18, Boston Celtics - Los Angeles Lakers, incontro della stagione regolare del campionato professionistico USA (NBA).\nIntanto la Rai aveva querelato l'editore di Primarete per il telegiornale \"Contatto\". Il giudice ordinario chiam\u00f2 in causa la Corte costituzionale. Il 14 luglio 1981 la Consulta si pronunci\u00f2 (sentenza n. 148/1981) ribadendo il limite per le televisioni private a trasmettere solo in ambito locale. Per Primarete Indipendente fu una sconfitta perch\u00e9 l'emittente non pot\u00e9 pi\u00f9 continuare a trasmettere in interconnessione. Ne fu vittima principale il telegiornale, che dovette essere sospeso.\nNel corso dell'anno scoppi\u00f2 anche lo scandalo P2, che vide il coinvolgimento diretto dei vertici della Rizzoli, e personalmente di Maurizio Costanzo.\nPrimarete Indipendente entr\u00f2 in una crisi irreversibile, che la port\u00f2 poi alla chiusura."}
{"id": "2907437", "revid": "928766", "url": "https://it.wikipedia.org/wiki?curid=2907437", "title": "Arne Tode", "text": "Carriera.\nInizia a correre con le minimoto all'et\u00e0 di 10 anni. Nel 1999 vince la ADAC Junior Cup. Nel 2000 e nel 2001 corre nel campionato tedesco, prima di passare al campionato supersport nazionale, in cui otterr\u00e0 la sua prima vittoria in gara nel 2005. Nel 2006 \u00e8 campione di questa categoria, vincendo sette gare su otto a bordo di una Honda CBR600RR. Sempre in questo periodo della sua carriera inizia le sue prime presenze in competizioni internazionali, partecipando a tre gare nel campionato mondiale Supersport del 2004 come wildcard con una Yamaha YZF R6 del team Ecko Racing, realizzando anche 4 punti che gli valgono il trentasettesimo posto nella classifica piloti. Ottiene un'altra presenza come wildcard anche l'anno successivo con la Honda CBR 600RR del team Van Zon Honda, anche in questa stagione riesce ad ottenere 5 punti che gli consentono di classificarsi in trentunesima posizione nel mondiale.\nNel 2007 passa come pilota titolare in Superstock 1000 FIM Cup con la Honda CBR1000RR del team Racing Dirk Van Mol, ottiene un sesto posto come miglior risultato in gara classificandosi 14\u00ba nel mondiale piloti con 34 punti. Nella stessa stagione corre le ultime due gare nel campionato mondiale Supersport con la Honda CBR600RR del team Stiggy Motorsport Honda come pilota sostitutivo, realizza punti in entrambe le prove arrivando trentesimo nella graduatoria mondiale con 13 punti.\nNel 2008 torna a correre nell'IDM Supersport (campionato tedesco Supersport) che vince con cinque vittorie su quattordici gare. Sempre in questa annata corre due gare nel campionato mondiale Supersport, la prima come wildcard con la Triumph 675 del team G-LAB Racing Sport Evolution e la seconda con Honda CBR600RR del team PMS come pilota sostitutivo. Riesce ad ottenere la trentesima posizione nella classifica generale grazie all'ottavo posto ottenuto nella gara di casa al N\u00fcrburgring.\nNel 2009 passa nell'IDM Superbike (campionato tedesco Superbike), che termina 5\u00ba con 159 punti, realizzando nell'arco della stagione: 2 vittorie, 5 podi totali ed 1 pole position.\nPartecipa alla Moto2 nel 2010 con una Suter MMX del Racing Team Germany. In questa stagione \u00e8 costretto a saltare il GP di San Marino per una infortunio, venendo sostituito da Kazuki Watanabe per il finale di campionato. Ha ottenuto un quattordicesimo posto al Gran Premio di Gran Bretagna che gli ha fruttato gli unici 2 punti iridati."}
{"id": "2907439", "revid": "119923364", "url": "https://it.wikipedia.org/wiki?curid=2907439", "title": "Stradario di Corbetta", "text": "Questa voce raccoglie un elenco completo con breve descrizione delle strade e delle piazze della citt\u00e0 di Corbetta in provincia di Milano nell'area del magentino.\nIntroduzione.\nDato che la denominazione ufficiale di vie e piazze e la relativa identificazione mediante targhe apposte dal comune \u00e8 abbastanza recente, i nomi antecedenti sono tutti di origine popolare.\nI nomi rimarcano quindi particolari caratteristiche delle vie quali ad esempio il loro tracciato, un edificio importante (ad esempio piazza del Santuario) o, nel caso delle strade campestri, dalla localit\u00e0 a cui erano dirette o alla quale erano pi\u00f9 vicine (ad esempio via Abbiategrasso).\nToponimi attuali.\nIn questa sezione sono presenti i nomi delle vie cittadine e campestri tuttora esistenti o, al massimo esistenti nella seconda met\u00e0 del XX secolo.\n0 - 9.\n1\u00ba maggio, piazza\n2 giugno, via\n4 novembre, via\n24 maggio, via\n25 aprile, piazza\nA.\nAbbiategrasso, via\nAdamello, via\nAlessandrini Emilio, via\nAlfieri Vittorio, via\nAlighieri Dante, via\nAmendola Giovanni, via\nArchimede, via\nAriosto Ludovico, via\nAventino dell', via\nB.\nBandiera fratelli, via\nBaracca Francesco, via\nBarera Attilio, via\nBattisti Cesare, via\nBeccaria Cesare, via\nBellini Vincenzo, via\nBerchet Giovanni, via\nBeretta Pierino, piazza\nBixio Nino, via\nBorletti Aldo, viale\nBorri, vicolo\nBorsellino Paolo, piazza\nBrera, via\nBrodolini Giacomo, via\nC.\nCadorna Luigi, via\nCalatafimi, via\nCaldara Emilio, via\nCantalupetta, via della\nCarducci Giosu\u00e8, via\nCarnaghi Pasquale, via\nCascina Beretta, strada per\nCascina Novella, strada privata\nCascina Nuova, via\nCasnati, via\nCattaneo Carlo, via\nCavour Camillo Benso conte di, via\nCellere, largo\nCermenati don, Piazza\nCervi fratelli, via\nChiesa Damiano, via\nCol di Lana, via\nColombo Cristoforo, via\nConfalonieri Federico, via\nCopernico Niccol\u00f2, via\nCoppi Fausto, via\nCorbas, piazza\nCorridoni Filippo, via\nCosta Andrea, via\nCozzi Carlo don, via\nCremona Tranquillo, via\nCispi Francesco, via\nCroce Benedetto, via\nCrocefisso, via\nCucchiani Daniele, via\nCuriel Emilio, via\nD.\nD'Acquisto Salvo, via\nDa Giussano Alberto, via\nDalla Chiesa Carlo Alberto, via\nDa Vinci Leonardo, via\nDe Gasperi Alcide, via\nDeledda Grazia, via\nDiaz Armando, via\nDi Dio fratelli, via\nDi Vittorio Giuseppe, via\nDolomiti, via\nDonizetti Gaetano, via\nE.\nEinaudi Luigi, via\nEuropa, viale\nF.\nFalcone Giovanni, via\nFilippetti Angelo, via\nFilzi Fabio, via\nFiume, via\nFogazzaro Antonio, via\nFoscolo Ugo, via\nFranciosti Aurelio, via\nG.\nGalilei Galileo, via\nGalimberti Duccio, via\nGarcia Lorca Federico, via\nGaribaldi Giuseppe, corso\nGasparotti Luigi, via\nGhiaccio del, vicolo\nGiostre delle, piazza\nGiovanni XXIII, via\nGiovanni Paolo II, via\nGobetti Piero, via\nGoldoni Carlo, via\nGorizia, via\nGramsci Antonio, via\nGrandi Achille, via\nGran Sasso, via\nGreppi Marco, via\nL.\nLabriola Antonio, vicolo\nLamarmora Alfonso, via\nLeone XIII, via\nLeopardi Giacomo, via\nM.\nMacchi, via\nMachiavelli Niccol\u00f2, via\nMadonna, via\nMagellano Ferdinando, via\nMagentola, via\nManara Luciano, via\nManzoni Alessandro, via\nMarconi Guglielmo, via\nMaroncelli Pietro, via\nMarradi, via\nMartiri di Belfiore, via\nMarsala, via\nMarx Carlo, via\nMarzabotto, via\nMascagni Pietro via\nMattei Enrico, via\nMatteotti Giacomo, via\nMazzini Giuseppe, via\nMeda padre, via\nMenotti Ciro, via\nMeroni Giuseppe, via\nMicca Pietro, via\nMilano, via\nMille dei, via\nMonte Bianco, via\nMonte Cervino, via\nMonte Grappa, via\nMonte Nero, via\nMonte Rosa, via\nMonte San Michele, via\nMonti Vincenzo, via\nMozart Wolfgang Amadeus, via\nMussi Francesco, via\nN.\nNegri Ada, via\nNeruda Pablo, via\nNievo Ippolito, via\nO.\nOberdan Guglielmo, via\nOlivares Luigi Maria, via\nP.\nPaganini Niccol\u00f2, via\nPaisiello Giovanni, via\nPalladio Andrea, via\nPaolo IV, via\nPaolo VI, via\nPapa Luciani, via\nParini Ernesto, via\nParini Giuseppe, via\nPascoli Giovanni, via\nPasubio, via\nPellico Silvio, via\nPerosi Lorenzo, via\nPertini Sandro, via\nPetrarca Francesco, via\nPiave, via\nPicasso Pablo, via\nPio IV, piazzetta\nPio X, via\nPirandello Luigi, via\nPisacane Carlo, via\nPisani Dossi, via\nPolo Marco, via\nPopolo del, piazza\nPorta Carlo, via\nPuccini Giacomo, via\nPusterla, vicolo\nQ.\nQuasimodo Salvatore, via\nR.\nRamirez don, via\nRepubblica della, viale\nResistenza della, via\nRichini fratelli, via\nRisorgimento, via\nRoma, via\nRomita, via\nRosario, via\nRossa Guido, via\nRosselli F.lli, via\nRossi, via\nRota Nino, via\nS.\nSacchi Edoardo don, via\nSacco e Vanzetti, via\nSalvemini Gaetano, via\nSan Carlo, piazza\nSan Domenico, via\nSan Francesco d'Assisi, via\nSan Girolamo Emiliani, via\nSan Giuseppe, via\nSan Pietro, via\nSan Sebastiano, via\nSan Vincenzo, piazza\nSan Vittore, via\nSant'Ambrogio, via\nSanta Caterina da Siena, via\nSaresella Albino don, via\nSauro Nazario, via\nSettembrini, via\nSimone da Corbetta, via\nSturzo Luigi don, via\nT.\nTasso Torquato, via\nTerranova Cesare, via\nTicino, via\nTobagi Walter, via\nTogliatti Palmiro, via\nTolstoj Leone, via\nToscanini Arturo, via\nToti Enrico, via\nTrento, via\nTrieste, via\nTurati, via\nV.\nValvassori, via\nVarese da Rosate, via\nVecchia Postale, via\nVerdi Giuseppe, via\nVerga Giovanni, via\nVerri Pietro, via\nVespucci Amerigo, via\nVigorelli, via\nVilloresi, via\nVirgilio, via\nVittorio Veneto, via\nVivaldi Antonio, via\nVolta Alessandro, via\nZ.\nZara, via\nZari, vicolo"}
{"id": "2907450", "revid": "1573940", "url": "https://it.wikipedia.org/wiki?curid=2907450", "title": "Senderk", "text": "Senderk (farsi \u0633\u0646\u062f\u0631\u06a9) \u00e8 una citt\u00e0 dello shahrest\u0101n di Minab, circoscrizione di Senderk, nella provincia di Hormozgan. Aveva, nel 2006, una popolazione di 1.284 abitanti. "}
{"id": "2907454", "revid": "1305772", "url": "https://it.wikipedia.org/wiki?curid=2907454", "title": "Attenti a noi due", "text": ""}
{"id": "2907457", "revid": "599013", "url": "https://it.wikipedia.org/wiki?curid=2907457", "title": "Arjan Xhumba", "text": "Carriera.\nClub.\nDopo gli esordi nel Luft\u00ebtari, squadra di Argirocastro, citt\u00e0 dove \u00e8 nato e cresciuto, ha giocato principalmente nel campionato greco, e 2 stagione nel campionato cipriota con l'EN Paralimni.\nNazionale.\nVanta 48 presenze con la maglia della Nazionale albanese, nella quale ha giocato dal 1989 fino al 2003.\nStatistiche.\nPresenze e reti nei club.\n\"Statistiche aggiornate al 2 maggio 2005.\""}
{"id": "2907458", "revid": "228587", "url": "https://it.wikipedia.org/wiki?curid=2907458", "title": "Medaglia al valore", "text": ""}
{"id": "2907459", "revid": "491592", "url": "https://it.wikipedia.org/wiki?curid=2907459", "title": "Porsche 356B GTL Abarth", "text": ""}
{"id": "2907461", "revid": "1543377", "url": "https://it.wikipedia.org/wiki?curid=2907461", "title": "Circondario di Kati", "text": "Il circondario di Kati \u00e8 un circondario del Mali facente parte della regione di Koulikoro. Il capoluogo \u00e8 Kati.\nAll'interno del circondario \u00e8 situata Bamako, la capitale nazionale, che per\u00f2 non ne fa parte essendo un'entit\u00e0 amministrativa autonoma.\nGeografia antropica.\nSuddivisioni amministrative.\nIl circondario di Kati \u00e8 suddiviso in 37 comuni:"}
{"id": "2907464", "revid": "729019", "url": "https://it.wikipedia.org/wiki?curid=2907464", "title": "Stazione di Wapping", "text": "La stazione di Wapping \u00e8 una stazione ferroviaria ubicata nel quartiere omonimo, nel borgo londinese di Tower Hamlets, posta lungo la \"East London Line\".\nStoria.\nLa stazione fu inaugurata come capolinea nord della East London Railways il 7 dicembre 1869 e fu ribattezzata Wapping il 10 aprile 1876, quando la linea venne estesa in direzione nord verso Liverpool Street. I primi treni vennero forniti dalla London, Brighton and South Coast Railway.\nLa stazione \u00e8 stata ampiamente ristrutturata tra il 1995 e il 1998, quando tutta la vecchia East London Line - inclusa la stazione Wapping - \u00e8 stata chiusa a causa di lavori di riparazione sulla East London Line nel tratto del tunnel.\nLa linea East London \u00e8 stata chiusa il 22 dicembre 2007, e non ha riaperto fino al 27 aprile 2010, quando \u00e8 entrata a far parte del nuovo sistema di London Overground.\nMentre la stazione ferroviaria \u00e8 stata chiusa, in sostituzione la linea di pullman ELW ha collegato Wapping a Whitechapel via Shadwell. Gli autobus non hanno per\u00f2 potuto attraversare il fiume in direzione Sud (verso New Cross e New Cross Gate) a causa di vincoli di sagoma di carico nel tunnel di Rotherhithe.\nLa proposta di estendere la East London Line ha inizialmente sollevato preoccupazioni che la stazione avrebbe potuto in futuro essere chiusa definitivamente a causa della insufficiente lunghezza delle proprie piattaforme, adatte ad ospitare convogli composti al massimo da quattro vetture. Tuttavia, il 16 agosto 2004 l'allora sindaco di Londra Ken Livingstone ha annunciato che la stazione sarebbe rimasta aperta.\n\u00c8 stata ufficialmente riaperta ai passeggeri il 27 aprile 2010 per i servizi limitati a New Cross e New Cross Gate e il 23 maggio 2010 il servizio di treni da e per New Cross Gate \u00e8 stato esteso a West Croydon e Crystal Palace.\nStruttura e impianti.\nLa stazione occupa l'estremit\u00e0 settentrionale della galleria sotto il Tamigi, costruita da Marc Isambard Brunel tra il 1825 e il 1843, come tunnel pedonale, e successivamente adattata per il traffico ferroviario. Si accede alla stazione tramite ascensore o da una rampa di scale costruite in uno dei pozzi di accesso originale al tunnel sotto il Tamigi.\nL'edificio della stazione corrente a Wapping \u00e8 stato demolito prima della sua ricostruzione.\nMovimento.\nLa stazione \u00e8 servita dalla linea \"East London\" della London Overground, erogato da Arriva Rail London per conto di Transport for London.\nInterscambi.\nNelle vicinanze della stazione effettuano fermata alcune linee automobilistiche, gestite da London Buses."}
{"id": "2907470", "revid": "339392", "url": "https://it.wikipedia.org/wiki?curid=2907470", "title": "Riserva naturale della Bessa", "text": ""}
{"id": "2907472", "revid": "31416826", "url": "https://it.wikipedia.org/wiki?curid=2907472", "title": "Aeroporto di Cerrione", "text": ""}
{"id": "2907474", "revid": "1543377", "url": "https://it.wikipedia.org/wiki?curid=2907474", "title": "Circondario di Kolokani", "text": "Il circondario di Kolokani \u00e8 un circondario del Mali facente parte della regione di Koulikoro. Il capoluogo \u00e8 Kolokani.\nGeografia antropica.\nSuddivisioni amministrative.\nIl circondario di Kolokani \u00e8 suddiviso in 10 comuni:"}
{"id": "2907476", "revid": "767487", "url": "https://it.wikipedia.org/wiki?curid=2907476", "title": "Sirik", "text": "S\u012br\u012bk (farsi \u0633\u06cc\u0631\u06cc\u06a9) \u00e8 una citt\u00e0 dello shahrest\u0101n di Minab, circoscrizione di Byaban, nella provincia di Hormozgan. Aveva, nel 2006, una popolazione di 3.640 abitanti. "}
{"id": "2907477", "revid": "86341", "url": "https://it.wikipedia.org/wiki?curid=2907477", "title": "Procida", "text": "Procida (: ; \"Proceta\", in napoletano) \u00e8 un comune italiano di abitanti della citt\u00e0 metropolitana di Napoli in Campania. Il territorio comunale comprende interamente le isole di Procida e Vivara.\nGeografia fisica.\nL'isola di Procida ha una superficie di 3,7\u00a0km\u00b2. Il perimetro, estremamente frastagliato, misura circa 16\u00a0km. La superficie comunale ricopre interamente l'isola di Procida e il vicino isolotto di Vivara (0,4\u00a0km\u00b2), due isole del golfo di Napoli appartenenti al gruppo delle isole Flegree.\nIl rilievo pi\u00f9 elevato \u00e8 rappresentato dalla collina di Terra Murata (91\u00a0m), sovrastata da un borgo fortificato di origine medioevale.\nL'isola si trova a una distanza minima dalla terraferma di circa 3,4\u00a0km (Canale di Procida) ed \u00e8 collegata da un piccolo ponte alla vicina isola di Vivara.\nLe sue coste, in alcune zone basse e sabbiose, altrove a picco sul mare, danno vita a diverse baie e promontori che offrono riparo alla piccola navigazione e hanno permesso la nascita di ben tre porticcioli sui versanti settentrionale, orientale e meridionale dell'isola. Gran parte del suo litorale viene tutelata dall'area marina protetta Regno di Nettuno.\nTradizionalmente, il centro abitato viene diviso in nove contrade, dette \"granc\u00ece\": \"Terra Murata\" (il borgo pi\u00f9 antico), \"Corricella\" (un caratteristico borgo di pescatori), \"Sent'c\u00f2\" con il porto commerciale di \"Marina Grande\", \"San Leonardo\", \"Santissima Annunziata\" (anche detta \"Madonna della Libera\"), \"Sant'Antuono\", \"Sant'Antonio\" e \"Chiaiolella\" (un porto turistico nella parte meridionale dell'isola).\nLa formazione dell'isola.\nDal punto di vista geologico, l'isola \u00e8 completamente di origine vulcanica, nata dalle eruzioni di almeno quattro diversi vulcani (databili tra 55.000 e 17.000 anni fa), oggi completamente spenti e in gran parte sommersi.\nPer modalit\u00e0 di formazione e morfologia, l'isola di Procida si avvicina dunque moltissimo alla zona dei Campi Flegrei, di cui fa geologicamente parte.\nL'isola \u00e8 infatti formata principalmente da tufo giallo e per il resto da tufo grigio, con tracce di altri materiali vulcanici quali, ad esempio basalti.\nL'isola era anticamente (sicuramente ancora in epoca romana) collegata da una stretta falesia alla vicina isola di Vivara. Ipotesi pi\u00f9 controverse giungono a immaginare un collegamento in epoca preistorica con il Monte di Procida in terraferma o, pi\u00f9 difficilmente, un ulteriore collegamento ancora precedente con l'isola d'Ischia.\nOrigini del nome.\nL'attuale nome dell'isola deriva da quello di epoca romana \"Prochyta\".\nSecondo una prima ipotesi questo nome deriva da \"Prima Cyme\", ovvero \"prossima a Cuma\", come doveva apparire l'isola ai coloni greci nella migrazione dall'isola d'Ischia a Cuma.\nUn'altra ipotesi fa derivare il nome dal greco \"pr\u00f2keitai\" (\"\u03c0\u03c1\u03cc\u03ba\u03b5\u03b9\u03c4\u03b1\u03b9\"), cio\u00e8 \"giace\", in considerazione di come appare l'isola, vista dal mare.\nSecondo un'altra ipotesi ancora, invece, tale nome deriverebbe dal verbo greco \"prochyo\", in latino \"profundo\": l'isola sarebbe stata infatti \"profusa\", messa fuori, sollevata dal fondo del mare o dalle profondit\u00e0 della Terra.\nDionigi di Alicarnasso, nel suo \"Archeologia Romana\" volle far derivare il nome da quello di una nutrice di Enea, da lui qui sepolta quando vi approd\u00f2.\nUn'ulteriore spiegazione etimologica ne riconduce il nome all'aggettivo proto-latino \"praecidaneus\" (\u2018vendemmiale\u2019), bene attagliandosi questo alle caratteristiche dell'isola, la quale, poich\u00e9 non offriva agli antichi villeggianti n\u00e9 passatempi termali, come invece la vicina Baia, n\u00e9 cittadini, era probabilmente da questi frequentata solo in occasione della vendemmia delle sue ancor oggi ottime uve. In effetti, prima di cominciare a tagliare i nuovi frutti maturi, era d'uso sacrificare a Cerere, dea della terra, un'agnella o una scrofa, da cui appunto il verbo l. \"praecaedo\" (gr.\"\u03c0\u03c1\u03bf\u03c7\u03ad\u03c9\"), dal significato appunto di 'sacrifico prima'.\nSecondo il mito greco qui avvenne inoltre la lotta tra i giganti e gli dei, e come Tifeo e Alcioneo finirono rispettivamente sotto il Vesuvio e Ischia, cos\u00ec Mimante fu posto sotto l'isola di Procida.\nStoria.\nAntichit\u00e0.\nRecenti ritrovamenti archeologici sulla vicina isola di Vivara (un tempo collegata a Procida) fanno ritenere che l'isola fosse gi\u00e0 abitata intorno al XVI - XV secolo a.C., probabilmente da coloni Micenei.\nSicuramente, intorno al secolo VIII a.C. Procida fu abitata da coloni Calcidesi dell'isola di Eubea; a questi subentrarono in seguito i Greci di Cuma, la cui presenza \u00e8 confermata sia da rilevamenti archeologici che dalla toponomastica di diversi luoghi dell'isola.\nDurante la dominazione romana, Procida divenne sede di \"ville\" e di insediamenti sparsi sul territorio; sembra comunque che in questa epoca non esistesse un vero e proprio centro abitato: l'isola fu pi\u00f9 probabilmente luogo di villeggiatura dei patrizi romani e di coltura della vite. Giovenale, nella terza delle sue Satire, ne parla come di un luogo atto ad un soggiorno solitario e tranquillo.\nMedioevo.\nDopo la caduta dell'Impero romano d'Occidente, l'isola sub\u00ec le devastazioni dei Vandali e dei Goti; non cadde invece mai in mano longobarda, rimanendo sempre sotto la giurisdizione del duca bizantino (poi autonomo) di Napoli, nel territorio della \"Contea di Miseno\".\nIn quest'epoca l'isola cominciava intanto a mutare radicalmente la sua composizione demografica, divenendo luogo di rifugio per le popolazioni in fuga dalle devastazioni dovute all'invasione longobarda prima e, in seguito, alle scorrerie dei pirati saraceni. In particolare, sembra che l'isola abbia accolto le ultime popolazioni in fuga dal porto di Miseno, distrutto dai Saraceni nell'850. Tuttavia, un documento databile tra il 592 e il 602 riguardante un tributo in vino lascia intuire come gi\u00e0 in questa epoca esistesse sull'isola un insediamento stabile.\nMutava radicalmente anche l'aspetto dell'isola: al tipico insediamento \"diffuso\" di epoca romana faceva posto un borgo fortificato tipico dell'et\u00e0 medievale. La popolazione si rifugi\u00f2 infatti sul promontorio della \"Terra\", naturalmente difeso da pareti a picco sul mare e in seguito pi\u00f9 volte fortificato, mutando cos\u00ec il nome prima in \"Terra Casata\" e poi in quello odierno di \"Terra Murata\".\nCon la conquista normanna del meridione d'Italia, Procida speriment\u00f2 anche il dominio feudale; l'isola, con annessa una parte di terraferma (il \"Monte di Miseno\", poi detto Monte di Procida), venne assoggettata alla famiglia di origine salernitana dei Da Procida (che dall'isola presero il nome), che controllarono l'isola per oltre due secoli. Di questa famiglia l'esponente di maggior spicco fu sicuramente Giovanni Da Procida, terzo (III) con questo nome, consigliere di Federico II di Svevia e animatore della rivolta dei Vespri Siciliani.\nDurante la guerra del Vespro l'isola fu infatti controllata dalla flotta del re aragonese di Sicilia ben 14 anni, dal 1286 al 1299, pur subendo diversi assedi da parte degli angioini di Napoli, che riuscirono a rientrare a Procida solo quando, dopo la morte di Giovanni da Procida, il suo figlio secondogenito, Tommaso da Procida, pass\u00f2 nel campo angioino.\nNel 1339, comunque, l'ultimo discendente dei Da Procida vendette il feudo (con l'isola d'Ischia) alla famiglia napoletana dei Cossa, famiglia di ammiragli fedele alla dinastia francese dei D'Angi\u00f2, allora regnante su Napoli. Dei Cossa, esponente di maggior rilievo fu Baldassarre Cossa, eletto antipapa nel 1410 con il nome (poi ignorato nella storiografia vaticana) di Giovanni XXIII.\nIn quest'epoca l'economia dell'isola rimaneva sempre prevalentemente legata all'agricoltura, con una lenta crescita delle attivit\u00e0 legate alla pesca.\nEpoca moderna.\nDurante la dominazione di Carlo V a Napoli l'isola fu confiscata all'ultimo Cossa e concessa in feudo alla famiglia dei d'Avalos d'Aquino d'Aragona (1529), fedele alla casa d'Asburgo. Il primo feudatario fu appunto Alfonso d'Avalos, marchese del Vasto e generale di Carlo V, cugino di Fernando Francesco d'Avalos.\nContinuavano intanto anche in quest'epoca le scorrerie dei pirati saraceni, accentuate ulteriormente dalla lotta tra gli Ottomani e l'impero spagnolo. Molto documentata e cruenta in particolare fu l'incursione del 1534, ad opera del pirata Khayr al-Din, detto il \"Barbarossa\", conclusasi con devastazioni e con un gran numero di Procidani deportati come schiavi, e che volle poi ripetere l'impresa nel 1544.\nIl suo successore, Dragut, fece s\u00ec che l'isola fosse nuovamente devastata nel 1548, nel 1552, nel 1558 e nel 1562. Un'ulteriore incursione barbaresca \u00e8 documentata nel 1585.\nTestimonianze di questo periodo sono le torri di avvistamento sul mare, diventate in seguito il simbolo dell'isola, una seconda cinta muraria attorno al borgo della \"Terra Murata\" e l'inizio della costruzione, promossa dal cardinale Innico d'Avalos d'Aragona, del \"Castello D'Avalos\" (1563), ad opera degli architetti Giovan Battista Cavagna e Benvenuto Tortelli. Un miglioramento delle condizioni di vita nell'isola si ebbe tuttavia solo dopo la battaglia di Lepanto che ridusse di molto le attivit\u00e0 della marina ottomana nel Mediterraneo occidentale, permettendo, finalmente, la nascita nell'isola di un'economia legata alla marineria.\nNel XVII secolo l'isola venne occupata dalla flotta francese comandata da Tommaso Francesco di Savoia, sullo sfondo delle vicende legate alla rivolta di Masaniello e della nascita della seguente Repubblica.\nCon l'avvento dei Borbone nel Regno di Napoli, nel 1734, si aveva intanto un ulteriore miglioramento delle condizioni socio-economiche dell'isola, dovuto anche all'estinzione della feudalit\u00e0 nel 1744 per opera di Carlo III, che inser\u00ec Procida tra i beni allodiali della corona, facendone una sua riserva di caccia.\nIn questo periodo la marineria procidana si avvia verso il suo periodo di massimo splendore, accostando a questa anche una fiorente attivit\u00e0 cantieristica: fino a tutto il secolo successivo, vengono varati nell'isola bastimenti e brigantini che affrontano la navigazione oceanica; verso la met\u00e0 del XIX secolo circa un terzo di tutti i \"legni\" di grande cabotaggio del meridione d'Italia proviene da cantieri procidani.\nLa popolazione ascende fino ad un massimo di circa 16000 persone sul finire del XVIII secolo, ovvero circa una volta e mezza la popolazione attuale.\nNel 1799 Procida prende parte alle sommosse che portano alla proclamazione della Repubblica Napoletana; con il ritorno dei Borbone, pochi mesi dopo, dodici Procidani, tra i pi\u00f9 influenti e in vista dell'isola, vengono impiccati per questo nella stessa piazza dove era stato issato l'albero della libert\u00e0.\nNegli anni successivi (e in particolare nel \"decennio francese\"), l'isola vede diverse volte la guerra passare sul suo territorio con pesanti scontri e devastazioni, a causa della sua basilare posizione strategica nella guerra sul mare, contesa tra Francesi e Inglesi; le cronache riportano che nel solo 1809 circa 4000 persone abbandonarono l'isola al seguito delle navi inglesi sconfitte al termine della sesta coalizione antifrancese.\nAnche per questi motivi, nel 1860 la caduta dei Borbone e l'unificazione italiana vengono accolte favorevolmente dalla popolazione.\nXX secolo.\nIl XX secolo vede la crisi irreversibile della cantieristica procidana, sotto la concorrenza dei grandi agglomerati industriali: l'ultimo grande brigantino procidano viene varato nel 1891.\nNel 1907 inoltre, Procida, a seguito di un referendum, perde il suo territorio di terraferma, che diventa un comune autonomo denominato Monte di Procida.\nNel 1957 l'isola viene raggiunta dal primo acquedotto sottomarino d'Europa, mentre negli ultimi decenni, la popolazione, fino agli anni trenta decrescente, comincia lentamente a risalire.\nL'economia rimane in gran parte legata alla marineria accanto alla crescita, negli ultimi anni, dell'industria turistica.\nXXI secolo.\nIl 18 gennaio del 2021 Procida \u00e8 stata nominata Capitale italiana della cultura per il 2022.\nMonumenti e luoghi d'interesse.\nArchitettura ed urbanistica popolare.\nFra l'alto medioevo e il XVIII secolo si sviluppa, nell'isola di Procida, un particolare esempio di architettura generalmente definita spontanea ma pi\u00f9 correttamente dal carattere popolare, legata cio\u00e8 alla comunit\u00e0 del luogo, che si sviluppa secondo codici costruttivi ben codificati.\nTra gli elementi pi\u00f9 caratteristici ci sono sicuramente l'arco e la scala rampante (o a \"dorso d'asino\").\nL'arco ha funzione di ingresso (o meglio, di passaggio tra la strada e l'abitazione), mentre ai piani superiori delimita un particolare terrazzo, chiamato localmente \"v\u00e8fio\" (da un antico tedesco \"waif\"), vero simbolo dell'abitazione tipica dell'isola.\nLa scala rampante, detta anche a \u201ccollo di giraffa\u201d, appoggiata sull'arco stesso, risulta la soluzione pi\u00f9 comune per raggiungere i piani superiori.\nEsempio di tali tipologie si concentra nel Casale Vascello (XVI sec.), e negli altri \u201ccasali\u201d situati nel centro storico.\nLe volte sono sempre a vela o, pi\u00f9 frequentemente nelle zone rurali, a botte.\nAltro elemento caratteristico \u00e8 rappresentato dal colore: le costruzioni sono generalmente dipinte con un certo gruppo di tonalit\u00e0 pastello ben definite, assortite in maniera che due case vicine molto difficilmente abbiano colori simili, con il risultato di una policromia caratteristica. Secondo la tradizione, tale particolarit\u00e0 deriva dal desiderio dei pescatori di voler riconoscere la propria casa anche lontano dal mare. Tale ipotesi tuttavia non ha mai avuto alcuna conferma.\nL'architettura popolare si radica sul territorio con uno schema urbanistico particolare ed originale che, riprendendo modelli di sviluppo dell'epoca (dall'impianto svevo di Terra Murata al sistema delle granc\u00ece rurali di matrice benedettina fino all'edilizia di strada settecentesca) li miscela in una sintesi legata all'ambiente naturale locale e alla cultura materiale.\nSociet\u00e0.\nEvoluzione demografica.\nNel grafico al lato viene mostrato l'andamento della popolazione di Procida negli ultimi cinque secoli. Il grafico \u00e8 stato costruito unendo e confrontando i dati riportati da Michele Parascandolo, Sergio Zazzera e l'ISTAT. I dati fino al 1907 comprendono anche Monte di Procida, prima di allora appartenente al comune e colonizzato a partire dal XVIII secolo.\nSi pu\u00f2 notare il forte sviluppo demografico del XVII e XVIII secolo contrapposto alla relativa stabilit\u00e0 degli ultimi due secoli (a parte la scissione del comune), dovuta ad una crescita naturale bilanciata da movimenti migratori verso la terraferma. Si nota anche il brusco crollo della popolazione in epoca napoleonica, a causa delle guerre e dei massicci spostamenti di popolazione che ne derivarono.\nNel secondo grafico vengono invece mostrati i soli dati ufficiali ISTAT. In questo caso i dati di prima del 1907 sono relativi alla sola isola di Procida. Si nota anche in questo caso una relativa stabilit\u00e0, accanto ad una leggera crescita della popolazione negli ultimi decenni.\nEtnie e minoranze straniere.\nSecondo i dati ISTAT al 31 dicembre 2018 i cittadini stranieri residenti a Procida erano 350, corrispondenti al 3,3% della popolazione. Le nazionalit\u00e0 maggiormente rappresentate erano:\nTradizioni e folclore.\nSettimana Santa.\nSono molto seguite nell'isola le manifestazioni religiose legate al periodo della Settimana Santa prima di Pasqua; molto suggestive, tra queste, la \"Processione degli Apostoli\" del Gioved\u00ec Santo e la \"Processione dei Misteri\" del Venerd\u00ec Santo.\nLa processione degli \"Apostoli Incappucciati\" \u00e8 organizzata dall'Arciconfraternita dei Bianchi, fondata nel 1581 dal cardinale Innico d'Avalos d'Aragona. Terminata la celebrazione della lavanda dei piedi, i dodici \"apostoli\" (con la veste di confratello) si incappucciano e con una croce sulla spalla e una corona di spine sul capo sfilano in processione per le strade dell'isola, preceduti dal \"centurione\", e seguiti dai cerimonieri e dagli altri confratelli.\nIl momento culminante dei riti della settimana si ritrova comunque nella processione dei Misteri della mattina del Venerd\u00ec Santo, talvolta anche indicata come \"Processione del Cristo morto\". Le origini del rito risalirebbero alla fine del XVI secolo, organizzata dalla Confraternita dei Turchini (fondata nel 1629 dai Gesuiti) fin dalla seconda met\u00e0 del Seicento, periodo dal quale trae i suoi caratteri principali. Fino alla met\u00e0 del XVIII secolo sarebbe stata essenzialmente una processione di \"flagellanti\", trasformata da allora in una processione esclusivamente di \"Misteri\", ovvero carri allegorici di carattere religioso.\nTratto caratterizzante della processione, oltre alla partecipazione quasi \"totale\" della popolazione isolana, \u00e8 anche la presenza, accanto ai cosiddetti \"Misteri fissi\", utilizzati ogni anno e provenienti dalle diverse chiese dell'isola, anche di Misteri \"variabili\" o \"mobili\", preparati ogni anno da singoli o da associazioni artistiche dell'isola, portati a braccia dai giovani vestiti della classica veste di \"\"confratello\" dei Turchini\" per un percorso fisso, dal borgo pi\u00f9 antico di \"Terra Murata\" fino al porto della \"Marina Grande\".\nChiude la processione la statua del Cristo morto opera dello scultore napoletano Carmine Lantriceni.\nNel generale silenzio, il suono della tromba e del tamburo caratterizza il passaggio della processione.\nI Misteri.\nI \"Misteri\" sono carri allegorici di carattere religioso costruiti artigianalmente di anno in anno dai Procidani, talvolta riuniti in scuole artistiche dedicate. Sono generalmente costituiti da una o pi\u00f9 tavole di legno (dette \"basi\") lunghe fino a 8 metri e larghe circa 2, sulle quali vengono allestite delle rappresentazioni scultoree, o meglio, interpretazioni simboliche di passi del Nuovo o del Vecchio Testamento, e in particolare della Passione di Cristo.\nI materiali utilizzati sono generalmente cartapesta, legno, plastica, polistirolo, e stoffa; tipica \u00e8 la tecnica dello \"stampo\" che permette di riprodurre un oggetto tridimensionale utilizzando della cartapesta.\nGeneralmente durante la realizzazione (che pu\u00f2 durare anche diversi mesi) i Misteri vengono tenuti celati al pubblico, in modo che possano essere visti per la prima volta direttamente durante la processione del venerd\u00ec Santo, e spesso subito dopo, nella giornata stessa, vengono immediatamente smontati o addirittura distrutti. Raramente, negli ultimi tempi alcuni di essi vengono conservati per alcuni mesi per renderli visitabili dai turisti nella stagione estiva.\nLe realizzazioni vanno dalla classica \"Ultima Cena\" fino a costruzioni molto pi\u00f9 complesse, sia nel significato che nella realizzazione. Spesso i \"Misteri\" si rifanno a stili architettonici ed artistici di diverse epoche, grazie anche al largo uso di colonnati (alti oltre 4 metri).\nAltro.\nOgni estate, tra luglio e agosto, viene eletta la \"Graziella\", ovvero una giovane procidana che indossa il tipico costume dell'isola, rifacendosi alla storia raccontata nell'omonimo romanzo di Alphonse De Lamartine.\nSempre nel periodo estivo, inoltre, viene assegnato il premio letterario dedicato a Elsa Morante e al suo romanzo L'isola di Arturo.\nCultura.\nProcida nella letteratura.\nL'isola fu gi\u00e0 descritta, in epoca classica, tra gli altri da Giovenale, da Stazio e da Virgilio.\nNella letteratura \"volgare\", Procida diviene la scena della sesta della quinta giornata del \"Decameron\" di Giovanni Boccaccio, in cui, sullo sfondo della guerra del Vespro, si narra l'amore di \"Gian da Procida\", nipote di Giovanni da Procida, per la giovane \"Restituta\".\nAncora pi\u00f9 recente \u00e8 il romanzo \"Graziella\" scritto da Alphonse de Lamartine, (dal quale \u00e8 stato tratto l'omonimo film nel 1955), venuto a Procida dalla Borgogna nella prima met\u00e0 del XIX secolo.\nNel XX secolo \u00e8 invece celebre \"L'isola di Arturo\" (1957), una delle maggiori opere di Elsa Morante, scrittrice alla quale \u00e8 inoltre dedicato un premio letterario, assegnato nell'isola da diversi anni.\nProcida nel cinema.\nPassando al cinema, Procida \u00e8 stata scelta come set cinematografico per un grande numero di film, soprattutto per i suoi panorami e la sua architettura tipica mediterranea: tra questi si possono citare, come esempi, \"Il postino\", con Philippe Noiret e Massimo Troisi, \"Il talento di Mr. Ripley\", con Matt Damon, o \"Francesca e Nunziata\", con Sophia Loren e Giancarlo Giannini. Il Castello D'Avalos fornisce invece l'ambientazione per il carcere del film drammatico \"Detenuto in attesa di giudizio\", con Alberto Sordi.\nCucina e prodotti tipici.\nNella \"cucina procidana\" fanno da padrone i prodotti della terra (in particolare carciofi e limoni) e del mare.\nIl \"limone procidano\" ha la particolarit\u00e0 di essere molto grande, poco acre e con l\"albedo\" (la parte bianca compresa tra la buccia e la polpa) molto sviluppato.\nUno dei piatti pi\u00f9 particolari in cui viene utilizzato questo prodotto \u00e8 la tradizionale \"insalata di limoni\", fatta con limoni di Procida a tocchetti, cipolla, olio, peperoncino, sale e menta. Ottima anche la produzione del classico limoncello.\nMolto particolare anche la pasta detta \"pescatora povera\", nella quale si utilizzano peperoncini verdi fritti ed alici.\nTra i dolci della tradizione troviamo il \"casatiello dolce\", una sorta di ciambella tipicamente pasquale lievitata con il lievito madre solitamente utilizzato per il pane.\nPi\u00f9 moderna invece \u00e8 la \"lingua\", un dolce composto da pasta sfoglia ripiena di crema pasticciera e ricoperto di zucchero.\nCapitale italiana della cultura.\nIl 18 gennaio 2021 \u00e8 stata designata dal Ministero dei beni e delle attivit\u00e0 culturali e del turismo quale Capitale italiana della cultura per l'anno 2022.\nEconomia.\nL'isola si trova attualmente in un periodo di forti trasformazioni nella sua struttura economica. La marineria, sebbene in forte calo, rimane ancora uno dei maggiori settori di occupazione, con persone di tutte le fasce di et\u00e0 impiegate come ufficiali di coperta o di macchine su navi mercantili delle maggiori compagnie marittime di tutto il mondo, continuatori di una tradizione secolare. Tuttavia negli ultimi anni, la sempre maggiore automazione presente in ambito meccanico, unita ad un sempre maggiore utilizzo di lavoratori di paesi emergenti nell'ambito del trasporto marittimo, ha fatto s\u00ec che questa fonte di reddito perdesse importanza relativa nell'isola.\nAccanto alla marineria, negli ultimi anni si \u00e8 cercato di favorire lo sviluppo dell'industria turistica, sebbene in questo settore i risultati, pure incoraggianti, siano stati inferiori alle attese, soprattutto se guardati sullo sfondo di vicine mete turistiche quali Ischia, Capri o Sorrento. Ci\u00f2 sicuramente non per la mancanza di attrattive (in particolare storiche o naturalistiche), ma pi\u00f9 probabilmente per l'assenza di una solida tradizione imprenditoriale in tal senso, nonch\u00e9 per la forte carenza di strutture ricettive.\nNon prevista, si \u00e8 dunque affiancata al turismo e alla marineria la nascita di un ceto impiegatizio che si manifesta soprattutto attraverso fenomeni di pendolarismo verso l'isola d'Ischia o la vicina terraferma, fenomeno assolutamente nuovo nella storia economica dell'isola.\nQuote marginali della popolazione attiva si dedicano alla pesca commerciale, con una discreta flotta peschereccia, mentre quote ancora inferiori sono dedite alla cantieristica o all'agricoltura.\nGemellaggi.\nGemellaggio con il Comune di Cesa.\nUn gemellaggio che nasce in nome dell\u2019Asprinio e della similitudine delle alberate di Procida con quelle esistenti nel comune di Cesa, in provincia di Caserta. L'idea del gemellaggio fu proposta dal giornalista Antonio Lubrano.\nGemellaggio con il Comune di San Giorgio a Cremano.\nL\u2019idea parte dal legame che unisce le due citt\u00e0 con l\u2019attore Massimo Troisi (l'attore gir\u00f2 a Procida alcune scene del suo ultimo film Il postino) e che affonda le radici nel periodo borbonico.\nSport.\nA Procida sono presenti alcune societ\u00e0 sportive che partecipano a campionati agonistici provinciali e regionali. Notevole \u00e8 la tradizione della pallavolo maschile: la squadra isolana ha militato per alcuni anni in campionati di serie B nazionale e per diverse volte in serie C. In quanto al calcio, la prima squadra partecipa al campionato di Eccellenza regionale."}
{"id": "2907479", "revid": "928766", "url": "https://it.wikipedia.org/wiki?curid=2907479", "title": "Vladimir Ivanov (motociclista)", "text": "Nel corso della sua carriera ha impiegato anche licenza ucraina.\nCarriera.\nInizia a correre nei kart all'et\u00e0 di 4 anni e solo a 16 anni decide di passare alle due ruote, correndo inizialmente con minimoto e scooter. Nel 2000 entra nelle competizioni nazionali russe. Nel 2003 e nel 2004 vince il campionato russo supersport. Nel 2005 inizia a correre nella stessa categoria del campionato tedesco e ottiene un risultato a punti nell'europeo.\nNel 2006 esordisce nel mondiale Supersport con una Yamaha YZF-R6 del team Vector Racing. Ottiene come miglior risultato in gara il sedicesimo posto nel Gran Premio di Germania tenutosi sull'Eurospeedway e termina la stagione senza marcare punti per la classifica generale piloti.\nNel 2007 viene confermato dal team Vector Racing sempre con la Yamaha YZF-R6. Anche in questa stagione non marca punti validi per la graduatoria piloti, il suo miglior risultato in gara \u00e8 stato il sedicesimo posto ottenuto in quattro gran premi.\nNello stesso periodo continua a correre nel campionato tedesco supersport, ottenendo tre vittorie nel 2007, mentre nel 2008 termina la stagione al secondo posto alle spalle di Arne Tode con quattro vittorie all'attivo. Nel 2009 corre nella stessa classe del campionato italiano velocit\u00e0, finendo 12\u00ba.\nNel 2010 diventa il primo pilota a correre con licenza ucraina nel motomondiale gareggiando nella nuova classe Moto2 con una Moriwaki MD600 del team Gresini Racing, con Toni El\u00edas come compagno di squadra. Ottiene come miglior risultato un quattordicesimo posto in Germania e termina la stagione al 37\u00ba posto con 2 punti. In questa stagione \u00e8 costretto a saltare i GP di San Marino e Aragona per infortunio.\nNel 2011 torna al mondiale Supersport guidando una Honda CBR600RR del team Step Racing; ottiene due piazzamenti a punti ed il 20\u00ba posto finale.\nNel 2013 corre sulla Kawasaki Ninja ZX-6R del team Lorenzini. Nel round di Imola ha un incidente in gara, che gli ha causato fratture al bacino e a un femore tanto da rendere necessario un ricovero in terapia intensiva. Non prosegue pi\u00f9 la stagione, che si conclude con 18 punti iridati e il 21\u00ba posto in classifica generale."}
{"id": "2907484", "revid": "1543377", "url": "https://it.wikipedia.org/wiki?curid=2907484", "title": "Circondario di Koulikoro", "text": "Il circondario di Koulikoro \u00e8 un circondario del Mali facente parte della regione di Koulikoro. Il capoluogo \u00e8 Koulikoro.\nGeografia antropica.\nSuddivisioni amministrative.\nIl circondario di Koulikoro \u00e8 suddiviso in 9 comuni:"}
{"id": "2907485", "revid": "1305772", "url": "https://it.wikipedia.org/wiki?curid=2907485", "title": "Suite per violoncello solo", "text": "Vari compositori hanno scritto suite per violoncello solo:"}
{"id": "2907490", "revid": "1573940", "url": "https://it.wikipedia.org/wiki?curid=2907490", "title": "Hasht Bandi", "text": "Hasht Band\u012b (farsi \u0647\u0634\u062a\u200c\u0628\u0646\u062f\u06cc) \u00e8 una citt\u00e0 dello shahrest\u0101n di Minab, circoscrizione di Tukahur, nella provincia di Hormozgan. Aveva, nel 2006, una popolazione di 3.009 abitanti. "}
{"id": "2907493", "revid": "1310927", "url": "https://it.wikipedia.org/wiki?curid=2907493", "title": "Johan Boskamp", "text": "Carriera.\nGiocatore.\nClub.\nCresciuto nelle giovanili dell'RVV HOV, nel 1964 passa alle giovanili del , squadra con la quale debutta in Eredivisie. Rimane a Rotterdam fino al 1969 giocando in tutto 28 partite con 2 gol. Nella stagione 1969-70 passa all', dove segna 7 gol in 31 partite, prima di ritornare al Feyenoord l'anno successivo, rimanendovi fino al 1974. Lascia il Feyenoord dopo 14 gol in 76 partite e dopo aver vinto 4 volte il campionato olandese (nel 1964-65, nel 1968-69, nel 1970-71 e nel 1974), 2 volte la KNVB beker (nel 1964-65 e nel 1968-69), una volta la Coppa Intercontinentale (nel 1970) e una volta la Coppa UEFA (nel 1973-74). Passa allora in Belgio all'RWD Molenbeek, con il quale, nel 1975, vince la Jupiler League e la scarpa d'oro belga. Rimane all'RWD fino al 1982, quando, dopo 239 partite e 39 gol, passa al Lierse SK, dove rimane fino al 1984 segnando 3 gol in 59 partite.\nNazionale.\nBoskamp ha giocato 2 partite con la nazionale olandese, disputando anche i mondiali del 1978, nei quali ha giocato una partita, contro la Scozia.\nAllenatore.\nPi\u00f9 tardi Boskamp diventa allenatore: dal 1984 al 1986 guida il Lierse SK (l'ultima squadra per cui aveva giocato), poi nella stagione 1988-89 allena il Verbroedering Denderhoutem, dal 1989 al 1992 il SK Beveren, vincendo nel 1990-91 il campionato belga di seconda divisione. Nella stagione 1992-93 allenail KV Kortrijk, dal 1993 al 1997 l', viuncendo due volte il campionato (nel 1993-94 e nel 1994-95), due volte la Supercoppa del Belgio (nel 1993 e 1995) e una volta la Coppa del Belgio (nel 1993-94). Nella stagione 1997-1998 allena il AA Gent, poco dopo si trasferisce in Georgia, dove nel 1999 allena la e la nazionale. Nella stagione 2000-01 trona in Belgio e allena il . L'anno successivo allena l'Al Wasl FC negli Emirati Arabi Uniti, mentre nel 2004-05 allena il Kazma Sporting Club in Kuwait.\nNel 2005-06 torna in Europa diventando il manager dello Stoke City. Prima di essere per breve tempo l'allenatore dello nel 2006. Nel novembre 2007 diventa l'allenatore del FCV Dender EH, dove rimane fino al 19 maggio 2009 quando si dimette dopo una discussione con il suo vice-allenatore Patrick Asselman, che viene nominato allenatore al suo posto. Nel giugno 2009 firma con il Beveren, ma nel dicembre dello stesso anno viene licenziato a causa dei cattivi risultati."}
{"id": "2907495", "revid": "106990", "url": "https://it.wikipedia.org/wiki?curid=2907495", "title": "BWV 1011", "text": ""}
{"id": "2907496", "revid": "1543377", "url": "https://it.wikipedia.org/wiki?curid=2907496", "title": "Circondario di Nara", "text": "Il circondario di Nara \u00e8 un circondario del Mali facente parte della regione di Koulikoro. Il capoluogo \u00e8 Nara.\nGeografia antropica.\nSuddivisioni amministrative.\nIl circondario di Nara \u00e8 suddiviso in 11 comuni:"}
{"id": "2907497", "revid": "729019", "url": "https://it.wikipedia.org/wiki?curid=2907497", "title": "Ferrovia Losanna-Echallens-Bercher", "text": "La ferrovia Losanna-Echallens-Bercher (acronimo LEB) \u00e8 una linea ferroviaria a scartamento metrico e a trazione elettrica del Canton Vaud in Svizzera.\nStoria.\nLe origini del collegamento su ferro tra Losanna ed Echallens ascendono al 1871 quando venne presentata una domanda di concessione per un rotabile stradale a trazione ippica a via guidata con rotaia unica centrale. Il progetto non ottenne autorizzazione ma la concessione venne invece data alla societ\u00e0 \"Chemin de fer Lausanne-Echallens\" per la costruzione di una ferrovia classica la cui costruzione ebbe inizio l'anno dopo, a dicembre del 1872.\nLa prima tratta tra Losanna (piazza Chauderon) e Cheseaux-sur-Lausanne entr\u00f2 in funzione il 4 novembre 1873 con trazione a vapore e materiale rotabile ricuperato dalla vecchia ferrovia del Moncenisio smantellata in seguito all'apertura della Galleria del Moncenisio (Fr\u00e9jus) tra Francia e Italia. Echallens venne raggiunta e collegata il 1\u00ba giugno 1874.\nNei primi anni la circolazione dei convogli tra Avenue d'Echallens (a Losanna) e Prilly era preceduta da un agente che, di giorno con una bandiera e di notte con una lanterna, camminando davanti al treno avvertiva i pedoni del pericolo.\nIl tratto tra Echallens e Bercher venne invece costruito ed esercito da un'altra societ\u00e0, la \"Central Vaudois\" che lo inaugur\u00f2 il 24 novembre 1889 ma a causa del traffico modesto questa si trov\u00f2 presto in dissesto finanziario. Il 1\u00ba gennaio 1913 il tratto ferroviario venne rilevato e fuso con quello tra Losanna ed Echallens dando luogo alla societ\u00e0 \"LEB\".\nL'intera linea venne elettrificata nel 1936 a corrente continua alla tensione di 1500 volt; la tratta urbana di Losanna di Avenue d'Echallens e fino a Prilly fu alimentata alla tensione pi\u00f9 bassa di 650 volt.\nNei primi anni novanta venne decisa la costruzione del tunnel fino al centro della citt\u00e0. Il 28 maggio 1995 il terminale di superficie \"Chauderon\" fu sostituito da una stazione sotterranea. Dal 28 maggio 2000 la linea venne prolungata fino a Losanna Flon.\nCaratteristiche.\nLa ferrovia ha origine nel centro cittadino, a Losanna Flon, dalla stessa stazione della metropolitana M1 e M2 ricavata dalla trasformazione della ex ferrovia Losanna-Ouchy chiusa nel gennaio 2006. Il percorso dopo 500 metri a nord-ovest si innesta in un tunnel a doppio binario per la stazione \"Chauderon\", comune alla metropolitana; dopo la linea ridiventa a binario unico. L'estremit\u00e0 del tunnel viene raggiunta dopo 988 metri dopodich\u00e9 una ripida rampa del 60 per mille riporta la linea in superficie sul viale d'Echallens."}
{"id": "2907502", "revid": "729019", "url": "https://it.wikipedia.org/wiki?curid=2907502", "title": "Robertino Pietri", "text": "Anche suo padre, Roberto Pietri, ha corso come pilota professionista.\nCarriera.\nInizia a correre in motocross all'et\u00e0 di sei anni, per poi passare, all'et\u00e0 di quattordici anni, alle corse su pista. Nel 2005 diventa professionista, partecipando a campionati quali AMA Superbike e Superstock. Nel 2007 corre come wild card con una Yamaha YZF-R1 del team Giesse il Gran Premio di Monza nel campionato mondiale Superbike, ottenendo due punti.\nPartecipa alla Moto2 nel 2010 con una Suter MMX del team Italtrans S.T.R., il compagno di squadra \u00e8 Roberto Rolfo. Ottiene come miglior risultato un quindicesimo posto in Portogallo e termina la stagione al 39\u00ba posto con un punto.\nNel 2011 resta nella stessa squadra, questa volta con compagno di squadra Claudio Corti. Non ottiene punti."}
{"id": "2907505", "revid": "405275", "url": "https://it.wikipedia.org/wiki?curid=2907505", "title": "Ryuji Danma", "text": ""}
{"id": "2907510", "revid": "125328544", "url": "https://it.wikipedia.org/wiki?curid=2907510", "title": "Jonathan Bennett", "text": "Biografia.\nCarriera.\nJonathan Bennett \u00e8 nato il 10 giugno 1981 a Toledo, Ohio, negli Stati Uniti.\nDa sempre attratto dal mondo del cinema recit\u00f2 nelle recite studentesche quando visse in North Carolina e nell'Ohio, dove nel 1999 si diplom\u00f2 alla Rossford High School. Subito dopo si iscrisse ad Otterbein College dove si inser\u00ec nel programma di teatro e recitazione. \nUna volta imparati i fondamenti, decise di interrompere gli studi e di trasferirsi a New York in cerca di ruoli da interpretare e per coltivare la sua passione per la recitazione.\nNel 2004 ottiene il suo primo ruolo di rilievo nel film \"Mean Girls\", recitando insieme a Lindsay Lohan mentre nel 2005 recita in \"Summertime - Sole, cuore... amore\", un film di Randal Kleiser.\nNel 2007 ricopr\u00ec il ruolo di Bo Duke nel film \"Hazzard - I Duke alla riscossa\", basato sulla serie televisiva. Recit\u00f2 in \"Il ritorno della scatenata dozzina\", invece nel 2009 prese parte al film \"\".\nDivenne protagonista nel 2012 del film \"Divorzio d'amore\", mentre nel 2014 recit\u00f2 nel film di Kevin Connor \"Hotel Cupido\". Nel 2016 interpret\u00f2 la parte di Ethan nella quinta e ultima stagione di \"Diario di una nerd superstar\".\nInterpreta, nel 2019, la parte di Jay Sebring nel film \"Sharon Tate - Tra incubo e realt\u00e0\".\nVita privata.\nNel novembre 2017 ha fatto coming out, dichiarando di avere una relazione con Jaymes Vaughan.\nDoppiatori italiani.\nNelle versioni in italiano dei suoi film, Jonathan Bennett \u00e8 stato doppiato da:"}
{"id": "2907511", "revid": "729019", "url": "https://it.wikipedia.org/wiki?curid=2907511", "title": "Circondario di Bandiagara", "text": "Il circondario di Bandiagara \u00e8 un circondario del Mali facente parte della regione di Mopti. Il capoluogo \u00e8 Bandiagara.\nGeografia antropica.\nSuddivisioni amministrative.\nIl circondario di Bandiagara \u00e8 suddiviso in 21 comuni:"}
{"id": "2907512", "revid": "298229", "url": "https://it.wikipedia.org/wiki?curid=2907512", "title": "P\u00ebtr Bolotnikov", "text": "Biografia.\nNato nel 1930 a Zinovkino, nella Mordovia (allora parte dell'Unione Sovietica, oggi Repubblica autonoma della federazione Russa), si avvicina all'atletica leggera solamente all'et\u00e0 di 20 anni quando entra nelle forze armate sovietiche.\nBolotnikov vince il suo primo titolo nazionale sui 10000 m piani nel 1957, battendo il campione olimpico in carica Vladimir Kuc. Dal 1958 al 1962 vince il titolo nazionale ininterrottamente sia sui 5000 m che sui 10000 m. A questi titoli aggiunge quello nazionale dei 10000 m nel 1964 e quello di corsa campestre.\nNel 1956 prende parte alle sue prime Olimpiadi senza ottenere risultati di rilievo. Quattro anni dopo, ai Giochi olimpici di Roma, vince l'oro sui 10000 m precedendo i favoriti della vigilia, il tedesco orientale Grodotzki e il neozelandese Power, con il nuovo record olimpico di 28'32\"2. Il 5 ottobre dello stesso anno Bolotnikov migliora il primato mondiale dei 10000 m, abbassandolo di circa 12 secondi e fissando il cronometro a 28'18\"8.\nQualche settimana prima degli Europei del 1962 a Belgrado, stabilisce nuovamente il record mondiale dei 10000 m portandolo a 28'18\"2 e candidandosi come il favorito per la rassegna continentale. A Belgrado vince agevolmente la gara dei 10000 m, a cui va ad aggiungersi il bronzo sui 5000 m.\nDopo un'Olimpiade del 1964 incolore, nel 1965 conosce un breve ritorno di gloria, partecipando all'incontro USA-URSS a Kiev dove vince la gara dei 5000 m in 13'54\"2 battendo il campione olimpico in carica di Tokyo 1964, lo statunitense Bob Schul. Si ritira dalle scene sportive alla fine del 1965."}
{"id": "2907513", "revid": "101175", "url": "https://it.wikipedia.org/wiki?curid=2907513", "title": "Bernat Mart\u00ednez", "text": "Carriera.\nNel 2001 partecipa al gran premio d'Italia ad Imola del campionato Europeo Superstock 1000 con una Aprilia RSV R del team Aprilia Desmo Racing, termina in diciassettesima posizione la gara.\nNel 2003 milita nuovamente nel campionato Europeo Superstock 1000, questa volta come pilota titolare, con una Suzuki GSX 1000R del team MIR Racing. Conclude l'annata al nono posto della classifica generale piloti, ottenendo come miglior piazzamento in gara il quarto posto (risultato ottenuto al gran premio di Gran Bretagna a Silverstone ed anche al gran premio d'Italia ad Imola).\nNel 2004 continua nel campionato Europeo Superstock 1000 passando al team Bernat Marvimoto, corre cinque gare con una Yamaha YZF R1 e due con una Suzuki GSX-R 1000. Finisce la stagione all'undicesimo posto della graduatoria piloti, riportando come miglior posizionamento in gara il quarto posto al gran premio di Germania ad Oschersleben.\nNel 2005 \u00e8 iscritto come wildcard al gran premio di Spagna del campionato mondiale superbike con una Yamaha YZF R1 del team Folch Endurance. Prende parte a tutte le prove libere e di qualificazione ma non si presenta al via delle due gare domenicali a causa di un incidente durante il warm-up nel quale riporta la frattura del malleolo, coinvolgendo nella caduta anche R\u00e9gis Laconi.\nNel 2006 corre tre gare nel mondiale supersport con una Yamaha YZF R6 del team Edo Racing come sostituto di Gianluca Nannelli. Non marca punti utili per la classifica iridata, raggiungendo un diciassettesimo posto al gran premio di San Marino a Misano come miglio risultato in gara.\nCorre per diversi anni nel campionato catalano, che vince nel 2007, per poi passare, rimanendo sempre in territorio nazionale, al CEV Buckler, in cui arriva secondo nel 2009. Nello stesso anno partecipa al campionato Europeo Superstock 1000 corso in gara unica, giungendo secondo.\nPartecipa alla Moto2 nel 2010 con una Bimota HB4 del Maquinza-SAG Team ma viene sostituito da Ricard Card\u00fas alla vigilia del Gran Premio di Germania, senza riuscire ad ottenere punti nelle sette gare corse.\n\u00c8 scomparso il 19 luglio 2015 all'et\u00e0 di 35 anni a causa di un incidente occorso al primo giro della gara del campionato MotoAmerica Superbike svoltasi sul circuito di Laguna Seca, nel quale ha perso la vita anche il connazionale Daniel Rivas.\nA maggio del 2016 in sua memoria gli viene intitolata la curva numero 8 del circuito di Valencia, che pertanto diviene \"curva Bernat Mart\u00ednez\"."}
{"id": "2907515", "revid": "1543377", "url": "https://it.wikipedia.org/wiki?curid=2907515", "title": "Jaljalat", "text": "Jaljalat (in arabo: \u00abTuono dirompente\u00bb) \u00e8 un gruppo islamico salafita armato operante nella Striscia di Gaza che ha preso ispirazione da al-Q\u0101\u02bfida.\nNato nel 2007 mentre Hamas conquistava il potere, Jaljalat raccoglie fuoriusciti di Hamas ed ex militanti di un altro gruppo vicino ad al-Q\u0101\u02bfida, l'Esercito dell'Islam.\nNel settembre 2009, l'organizzazione rivel\u00f2 di aver cercato di assassinare il precedente presidente statunitense Jimmy Carter ed il Quartetto del Medio Oriente inviato da Tony Blair."}
{"id": "2907516", "revid": "405275", "url": "https://it.wikipedia.org/wiki?curid=2907516", "title": "Azusa Fuyutsuki", "text": ""}
{"id": "2907517", "revid": "1543377", "url": "https://it.wikipedia.org/wiki?curid=2907517", "title": "Circondario di Bankass", "text": "Il circondario di Bankass \u00e8 un circondario del Mali facente parte della regione di Mopti. Il capoluogo \u00e8 Bankass.\nGeografia antropica.\nSuddivisioni amministrative.\nIl circondario di Bankass \u00e8 suddiviso in 12 comuni:"}
{"id": "2907519", "revid": "110157", "url": "https://it.wikipedia.org/wiki?curid=2907519", "title": "Le Br\u00e9vent", "text": "Le Br\u00e9vent (2.525 ) \u00e8 una montagna della Catena delle Aiguilles Rouges nelle Prealpi di Savoia. Si trova nel dipartimento francese dell'Alta Savoia.\nLa montagna \u00e8 collocata a nord-ovest di Chamonix-Mont-Blanc ed offre una grande visione sul Massiccio del Monte Bianco. La vetta \u00e8 raggiunta da una funivia che parte da Chamonix."}
{"id": "2907522", "revid": "24443", "url": "https://it.wikipedia.org/wiki?curid=2907522", "title": "Brevent", "text": ""}
{"id": "2907526", "revid": "119628460", "url": "https://it.wikipedia.org/wiki?curid=2907526", "title": "Fush\u00eb Bulqiz\u00eb", "text": "Fush\u00eb \u00e8 una frazione del comune di Bulqiz\u00eb in Albania (prefettura di Dib\u00ebr).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bulqiz\u00eb, Gjoric\u00eb, Martanesh, Ostren, Shupenz\u00eb, Trebisht e Zerqan a costituire la municipalit\u00e0 di Bulqiz\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2907529", "revid": "1305772", "url": "https://it.wikipedia.org/wiki?curid=2907529", "title": "Nocturne (personaggio)", "text": "Nocturne, il cui vero nome \u00e8 Talia Josephine Wagner, \u00e8 un personaggio dei fumetti Marvel Comics, creato nel 2000 da Jim Calafiore. Proviene da una dimensione alternativa, chiamata Terra-2182, nella quale \u00e8 la figlia dell'X-Men Nightcrawler (dal quale ha ereditato la pelle blu e l'aspetto \"demoniaco\") e dell'ex-Vendicatrice Scarlet. Nella sua storia editoriale \u00e8 stata associata soprattutto al supergruppo di viaggiatori multidimensionali degli Exiles, ma ha anche brevemente incontrato gli X-Men dell'universo principale.\nBiografia del personaggio.\nT.J. proviene da una dimensione alternativa in cui Wolverine, dopo aver assassinato Charles Xavier sotto l'influenza del Re delle Ombre, assume la leadership degli X-Men, mentre Ciclope, assetato di vendetta per la morte di Xavier e della sua amata Jean Grey, \u00e8 il loro principale antagonista. Nata da una relazione tra Nightcrawler e Scarlet, viene cresciuta dal padre, un membro degli X-Men. Fino all'adolescenza fa parte del gruppo, e instaura un rapporto di grande affetto soprattutto con Kitty Pryde e con James Proudstar, il Thunderbird di quella realt\u00e0, oltrech\u00e9, ovviamente, con il padre.\nExiles.\nAll'et\u00e0 di 20 anni viene reclutata dall'entit\u00e0 nota come \"Agente Temporale\", che l'avvisa che, a causa di una serie di eventi accaduti nel multiverso, la sua linea temporale \u00e8 in pericolo, ed ella rischia di essere catapultata in una realt\u00e0 in cui suo padre \u00e8 stato ucciso da Mystica molti anni prima. Per evitare questa tragica circostanza TJ si unisce agli Exiles, un gruppo formato con l'intento di riparare alle fratture che occorrono nel continuum spazio-temporale.\nDopo alcune avventure il gruppo visita \"Terra 616\" (il principale Universo Marvel), dove si unisce agli X-Men per contrastare una versione \"cattiva\" di Havok, proveniente a sua volta dall'universo \"Mutant X\" (Terra-1298). In questa circostanza T.J. incontra la versione \"canonica\" di suo padre, e instaura per breve tempo con lui un rapporto padre-figlia analogo a quello che aveva nella sua realt\u00e0 di origine.\nNew Excalibur.\nDopo altre avventure, Nocturne si unisce alla squadra dei New Excalibur. In una delle avventure con il supergruppo inglese viene colpita da un \"ictus\", che lascia su di lei pesanti conseguenze fisiche, tra cui emiparesi, afasia e parziale perdita di memoria. Poco dopo, per meglio gestire la riabilitazione, abbandona gli Excalibur e assieme a Blink e al compagno Thunderbird, si trasferisce nella realt\u00e0 di Terra-3470.\nPoteri e abilit\u00e0.\nNocturne ha ereditato molte caratteristiche fisiche e alcuni poteri dal padre Nightcrawler: come lui pu\u00f2 infatti camminare facilmente sui muri, nascondersi nell'oscurit\u00e0 e muoversi con agilit\u00e0 sovrumana. Tuttavia non ha la capacit\u00e0 di teleportarsi, sostituita da quella della possessione: pu\u00f2 cio\u00e8 prendere il controllo del corpo di un altro individuo per un periodo limitato, fino a 24 ore. Originariamente questa possessione aveva la conseguenza di lasciare le vittime in stato di incoscienza, anche se successivamente, mentre era nella squadra degli Excalibur, TJ ha imparato a non provocare pi\u00f9 questo effetto collaterale.\nNon ha mai mostrato di avere il devastante potere di alterazione della realt\u00e0 che appartiene alla madre, ma da quest'ultima ha probabilmente ereditato la capacit\u00e0 di creare campi di forza circoscritti all'interno dei quali pu\u00f2 alterare le probabilit\u00e0.\nRelazioni sentimentali.\nDopo una relazione adolescenziale con James Proudstar (nella realt\u00e0 d'origine di Nocturne membro degli X-Men con il nome in codice di Thunderbird), Nocturne si \u00e8 legata alla versione dello stesso Thunderbird presente negli Exiles. In questo caso si tratta per\u00f2 del fratello maggiore di James, ovvero di John Proudstar, che nell'Universo Marvel principale \u00e8 deceduto nel corso di una delle prime missioni dei Nuovi X-Men reclutati da Charles Xavier dopo la cattura del primo gruppo da parte dell'isola vivente Krakoa.\nParentele.\nNonostante provenga da una realt\u00e0 alternativa, il codice genetico dei suoi genitori \u00e8 lo stesso delle loro controparti di Terra-616. Essendo figlia di Nightcrawler e Scarlet, Nocturne si trova perci\u00f2 al centro di una delle pi\u00f9 complesse ed estese famiglie dell'Universo Marvel. I suoi parenti, certi o presunti, includono:"}
{"id": "2907530", "revid": "405275", "url": "https://it.wikipedia.org/wiki?curid=2907530", "title": "Urumi Kanzaki", "text": ""}
{"id": "2907533", "revid": "1305772", "url": "https://it.wikipedia.org/wiki?curid=2907533", "title": "Way Down East", "text": ""}
{"id": "2907534", "revid": "405275", "url": "https://it.wikipedia.org/wiki?curid=2907534", "title": "Tomoko Nomura", "text": ""}
{"id": "2907537", "revid": "405275", "url": "https://it.wikipedia.org/wiki?curid=2907537", "title": "Tontako", "text": ""}
{"id": "2907539", "revid": "405275", "url": "https://it.wikipedia.org/wiki?curid=2907539", "title": "Miyabi Aizawa", "text": ""}
{"id": "2907541", "revid": "928766", "url": "https://it.wikipedia.org/wiki?curid=2907541", "title": "Yannick Guerra", "text": "Carriera.\nInizia a correre con le due ruote all'et\u00e0 di 13 anni, partecipando al campionato regionale cross, per approdare poi alla coppa Bancaja. Nel 2006 esce dal territorio nazionale, partecipando al campionato europeo Superstock 600, in cui rimarr\u00e0 fino al 2008.\nNel 2009 partecipa al campionato mondiale Supersport con una Yamaha YZF R6 del team Holiday Gym Racing. Il compagno di squadra \u00e8 Jos\u00e9 Morillas. Conclude la stagione al trentaseiesimo posto nella classifica generale con 1 punto, ottenendo come miglior risultato in gara il quindicesimo posto nel Gran Premio di San Marino tenutosi sul circuito di Misano.\nPartecipa alla Moto2 nel 2010 con una Moriwaki MD600 del team Holiday Gym G22, il compagno di squadra \u00e8 Fonsi Nieto. In questa stagione \u00e8 costretto a saltare i GP di Gran Bretagna, Olanda e Catalogna per infortunio.\nAl termine della stagione, in cui ha disputato 14 gran premi, non ha ottenuto piazzamenti tali da consentirgli di ottenere punti per la classifica mondiale e il suo miglior piazzamento \u00e8 stato il 24\u00ba posto ottenuto in due occasioni."}
{"id": "2907543", "revid": "405275", "url": "https://it.wikipedia.org/wiki?curid=2907543", "title": "Anko Uehara", "text": ""}
{"id": "2907545", "revid": "405275", "url": "https://it.wikipedia.org/wiki?curid=2907545", "title": "Noboru Yoshikawa", "text": ""}
{"id": "2907548", "revid": "28592", "url": "https://it.wikipedia.org/wiki?curid=2907548", "title": "Palazzo di Gatchina", "text": ""}
{"id": "2907549", "revid": "34119", "url": "https://it.wikipedia.org/wiki?curid=2907549", "title": "Earache", "text": ""}
{"id": "2907550", "revid": "871355", "url": "https://it.wikipedia.org/wiki?curid=2907550", "title": "Temperanza (Pollaiolo)", "text": "La Temperanza \u00e8 un dipinto a olio su tavola (167x88 cm) di Piero del Pollaiolo, databile al 1470 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal Tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Si conosce anche una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa bottega del Pollaiolo esegu\u00ec sei dei sette dipinti previsti; il settimo, la \"Fortezza\" venne eseguito dal giovane Sandro Botticelli.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole arrivarono agli Uffizi nel 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo) per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti.\nLa Temperanza, definita come la virt\u00f9 del \"giusto mezzo\", \u00e8 raffigurata nella tipica attivit\u00e0 di miscelare l'acqua calda e fredda, seduta su un ampio seggio marmoreo con una prospettiva \"a grandangolo\". Estremamente complesso e vigoroso \u00e8 il segno nel panneggio, che appare robusto e corposo, come in uno sbalzo metallico. L'attenzione ai dettagli decorativi, come il pavimento che imita un tappeto orientale o la preziosit\u00e0 della brocca e della bacinella tempestate di pietre preziose, denotano la lezione della pittura fiamminga, che in quegli anni a Firenze si faceva pi\u00f9 che mai viva grazie all'arrivo diretto di opere dalle Fiandre e dal nord-Europa."}
{"id": "2907552", "revid": "81195", "url": "https://it.wikipedia.org/wiki?curid=2907552", "title": "Wayne", "text": ""}
{"id": "2907553", "revid": "767487", "url": "https://it.wikipedia.org/wiki?curid=2907553", "title": "Qualcosa di biondo", "text": "Qualcosa di biondo \u00e8 un film del 1984, diretto dal regista Maurizio Ponzi. Il film all'estero \u00e8 noto con il titolo \"Aurora\".\nTrama.\nAurora \u00e8 una ragazza madre che fa la tassista. Il figlio Ciro \u00e8 non vedente, e la donna \u00e8 alla disperata ricerca di un padre per il piccolo e di sicurezza economica e sociale per se stessa. Il suo primo obiettivo \u00e8 quello di far operare il figlio per ridargli la vista.\nInizia cos\u00ec un viaggio in compagnia del figlio, col suo taxi e una roulotte a rimorchio, partendo dalle indicazioni trovate nel vecchio registro di un albergo in cui faceva la cameriera. Nel registro Aurora trova traccia di un suo vecchio amore passeggero: David Ackermann, un soldato statunitense allora di stanza alla base NATO di Napoli. Si reca alla base, dove per\u00f2 la burocrazia le impedisce di rintracciare l'americano.\nIl primo della lista ad essere ritrovato \u00e8 il dentista Andr\u00e8 Feretti, che Aurora incontra nel bel mezzo del matrimonio della di lui figlia, causando situazioni imbarazzanti con la moglie di quest'ultimo e facendosi anticipare un assegno e un quadro.\nIl secondo ad essere cercato \u00e8 il conte Umberto Orcini, ma al suo posto la donna trova il figlio Michele. Questi compra il quadro di Aurora, che in seguito si rivela un falso, rifilandolo poi ad un amico.\nInfine Aurora riesce a ritrovare David in Valle d'Aosta, dove ora \u00e8 elicotterista civile e stringe con Ciro un rapporto di amicizia. Con l'ulteriore denaro ricevuto, Aurora pu\u00f2 finalmente recarsi in una clinica svizzera, dove Ciro recupera la vista e pu\u00f2 vedere il volto della madre e scoprire il cielo stellato. Nel finale si vede tornare l'elicottero: forse Aurora ha trovato il padre giusto per suo figlio."}
{"id": "2907557", "revid": "92723", "url": "https://it.wikipedia.org/wiki?curid=2907557", "title": "Raffaello Santarelli", "text": "Non raggiunse mai un elevato grado di notoriet\u00e0 anche perch\u00e9 il suo stile poetico non fu mai ben definito; difatti, la sua poetica, quanto a stile e contenuti, mutava con inusitata frequenza. Al riguardo, si ritiene (anche se non vi sono fonti attendibili in merito) che tale fenomeno fu dovuto ai repentini cambiamenti di umore e di stato d'animo che caratterizzarono le diverse fasi della vita del Santarelli. Sua \u00e8 l'epigrafe (\"Fons canit vitae laudem murmure suo\") che ancora oggi si pu\u00f2 leggere sul basamento della fontana Gaia al giardino del Pincio a Roma.\nLa citt\u00e0 di Roma gli dedic\u00f2 una strada nelle vicinanze di via Isacco Newton."}
{"id": "2907559", "revid": "767487", "url": "https://it.wikipedia.org/wiki?curid=2907559", "title": "Adri\u00e1n Gabbarini", "text": ""}
{"id": "2907562", "revid": "339392", "url": "https://it.wikipedia.org/wiki?curid=2907562", "title": "Spot test", "text": ""}
{"id": "2907563", "revid": "287204", "url": "https://it.wikipedia.org/wiki?curid=2907563", "title": "Mashel Al Naimi", "text": "Carriera.\nInizia a correre nell'endurance, in cui ha accumulato grande esperienza con le moto 1000 cm\u00b3. Nel 2006 corre tre gare come wildcard nella Superstock 1000 FIM Cup con una Kawasaki ZX 10R del team D'Antin MotoGP. Ottiene scarsi riscontri nelle gare disputate, e quindi non ottiene punti validi per la classifica piloti.\nNel 2007 \u00e8 iscritto come wildcard al gran premio del Qatar nel campionato mondiale superbike sempre con la ZX 10R del team D'Antin MotoGP, ma anche in questo caso non ottiene piazzamenti a punti nelle due gare. Nel 2010 compete in Moto2 con la BQR-Moto2 del team Blusens-STX, diventando il primo pilota qatariota a correre nel motomondiale. In questa stagione \u00e8 costretto a saltare i GP d'Italia e Gran Bretagna per infortunio e non riesce ad ottenere punti.\nNel 2011 passa al team QMMF Racing (squadra finanziata dalla federazione motociclistica del Qatar) con una Moriwaki MD600, anche in questa stagione non ottiene punti. Nel 2014 corre il Gran Premio casalingo in qualit\u00e0 di wildcard a bordo di una Speed Up non ottenendo punti validi per la classifica piloti."}
{"id": "2907564", "revid": "131358", "url": "https://it.wikipedia.org/wiki?curid=2907564", "title": "P\u00ebtr Fedorovi\u010d", "text": ""}
{"id": "2907565", "revid": "288268", "url": "https://it.wikipedia.org/wiki?curid=2907565", "title": "Treno-tram", "text": ""}
{"id": "2907566", "revid": "405275", "url": "https://it.wikipedia.org/wiki?curid=2907566", "title": "Kunio Murai", "text": ""}
{"id": "2907567", "revid": "405275", "url": "https://it.wikipedia.org/wiki?curid=2907567", "title": "Yoshito Kikuchi", "text": ""}
{"id": "2907569", "revid": "405275", "url": "https://it.wikipedia.org/wiki?curid=2907569", "title": "Koji Fujioshi", "text": ""}
{"id": "2907571", "revid": "405275", "url": "https://it.wikipedia.org/wiki?curid=2907571", "title": "Taadaki Kusano", "text": ""}
{"id": "2907572", "revid": "871355", "url": "https://it.wikipedia.org/wiki?curid=2907572", "title": "Carit\u00e0 (Pollaiolo)", "text": "Carit\u00e0 \u00e8 un dipinto a olio su tavola (167x88 cm) di Piero del Pollaiolo, databile al 1469 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal Tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Si conosce anche una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa \"Carit\u00e0\" fu la prima tavola ad essere eseguita, tanto da essere consegnata gi\u00e0 nel dicembre 1469. La bottega del Pollaiolo esegu\u00ec sei dei sette dipinti previsti; il settimo, la \"Fortezza\" venne eseguito dal giovane Sandro Botticelli.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio, sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole arrivarono agli Uffizi nel 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nNel 2003, grazie ad una donazione della gioielleria Fratelli Piccini di Firenze, \u00e8 stato possibile il restauro della tavola; questo per ricordare i 100 anni dell'apertura del negozio sul Ponte Vecchio ad opera di Pirro Piccini, nel lontano 1903.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo) per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti.\nLa Carit\u00e0, intesa come amore disinteressato nei confronti degli altri, \u00e8 raffigurata nell'atto di allattare un bambino ed ha nella mano destra il fuoco ardente che la contraddistingue solitamente. Estremamente complesso e vigoroso \u00e8 il segno nel panneggio, che appare robusto e corposo, come in uno sbalzo metallico. Il trono \u00e8 inquadrato entro tre transenne con specchiature marmoree ed \u00e8 raffigurato con una prospettiva deformata detta \"a grandangolo\", in cui i lati divergono fortemente: l'arco superiore infatti \u00e8 visto dal basso, rivelando i lacunari, mentre il gradino inferiore mostra l'intera sua superficie in una visione dall'alto.\nL'attenzione ai dettagli decorativi, come il pavimento arabescato come i preziosi tessuti fiorentini, o la corona della Virt\u00f9 tempestata di pietre preziose, denotano la lezione della pittura fiamminga della terza generazione, che in quegli anni a Firenze si faceva pi\u00f9 viva che mai grazie all'arrivo diretto di opere dalle Fiandre e dal nord-Europa."}
{"id": "2907573", "revid": "405275", "url": "https://it.wikipedia.org/wiki?curid=2907573", "title": "Mayu Wakui", "text": ""}
{"id": "2907574", "revid": "729019", "url": "https://it.wikipedia.org/wiki?curid=2907574", "title": "Bell X-9 Shrike", "text": "Il Bell X-9 Shrike era un prototipo di missile guidato aria-superficie a combustibile liquido prodotto dall'azienda statunitense Bell Aircraft Corporation ed utilizzato per i test che portarono allo sviluppo del GAM-63 RASCAL a testata nucleare.\nStoria del progetto.\nDopo il termine della seconda guerra mondiale gli Stati Uniti d'America istituirono una struttura operativa, lo Strategic Air Command (SAC), incaricata della detenzione e dell'utilizzo dell'arsenale nucleare strategico. Nell'aprile 1946 venne pianificato un programma per lo sviluppo di una nuova arma di distruzione di massa (Weapons of Mass Destruction (WMD)) che si concretizzer\u00e0 nel GAM-63 Rascal.\nNel maggio 1947 il SAC stipul\u00f2 un contratto con la Bell Aircraft Corporation per lo sviluppo di un nuovo missile aria-superficie, l'ASM-A-2 Rascal (in seguito ridesignato B-63 e definitivamente GAM-63 Rascal) destinato ad essere trasportato da velivoli utilizzati come vettori.\nPer testare le caratteristiche della nuova arma venne ordinato di sviluppare un missile su scala ridotta che assunse la designazione di RTV-A-4 Shrike. Al modello era demandato il compito di testare la migliore forma aerodinamica, il suo sistema di radio navigazione, la propulsione e tutte le operazioni preliminari di carico e pre-lancio.\nNe vennero ordinati 93 esemplari ma continui ridimensionamenti al progetto ridussero la quantit\u00e0 finale.\nVennero realizzati trentuno razzi X-9, l'ultimo dei quali venne lanciato il 23 gennaio 1953.\nImpiego operativo.\nIl programma di lancio ebbe inizio il 28 aprile 1949, quando venne effettuato il primo volo di prova con un mock up di un RTV-A-4 privo di motore.\nIl primo lancio di un modello autopropulso venne tentato senza successo nel maggio 1950 e solo con il quinto tentativo, nel novembre dello stesso anno, i problemi vennero definitivamente risolti.\nEsemplari attualmente esistenti.\nNessuno degli \"Shrike\" \u00e8 sopravvissuto ai test. L'unico frammento rimasto \u00e8 una parte di uno stabilizzatore verticale conservata al Larry Bell Museum di Mentone (Indiana)."}
{"id": "2907575", "revid": "767487", "url": "https://it.wikipedia.org/wiki?curid=2907575", "title": "Angela (film 1978)", "text": "Angela \u00e8 un film del 1978 diretto da Boris Sagal."}
{"id": "2907576", "revid": "1305772", "url": "https://it.wikipedia.org/wiki?curid=2907576", "title": "Trattato di Bruzolo", "text": "Il trattato di Bruzolo venne redatto fra il 21 e il 25 aprile 1610 nel Castello di Bruzolo, in Valle di Susa nei pressi di Torino, tra gli emissari di Enrico IV Re di Francia (maresciallo di Francia Lesdigui\u00e8res e dal marchese Claudio di Bullion) e Carlo Emanuele I di Savoia.\nIl trattato segreto in Valle di Susa.\n Segretamente, in Valle di Susa vennero stipulati due accordi tra loro collegati. Il primo prevedeva un'alleanza matrimoniale fra il Ducato di Savoia e la Francia in chiave antispagnola: il matrimonio era previsto fra il figlio di Carlo Emanuele I, Vittorio Amedeo con Elisabetta, figlia di Enrico IV. Il secondo accordo prevedeva un'alleanza per la conquista del Ducato di Milano da parte dei Savoia. La firma del trattato avvenne il 25 aprile 1610, ma pochi giorni dopo, l'assassinio di Enrico IV da parte di Fran\u00e7ois Ravaillac, rimise tutto in discussione, con l'assunzione della reggenza da parte di Maria de' Medici in nome del Delfino Luigi XIII, ancora molto giovane.\nDel Trattato a Bruzolo rimangono i testi, ma anche una lettera inviata dal locale castello proprio durante i Trattati: \u00abFigliolo mio amatissimo, gi\u00f2nsemo ieri qui con un malissimo tempo di uento...\u00bb \u00e8 l'incipit di un'epistola dal tono affettuoso ma anche scherzoso quando riferito agli emissari di Enrico IV, scrive \u00ab...ni l'uno ne l'altro non ne mangeranno, perch\u00e9 non han denti\u00bb.\nSecondo le pi\u00f9 recenti analisi storiche svolte da Luca Patria su documenti inediti della famiglia nobiliare Grosso, conservati in archivi privati di famiglie torinesi, i feudatari di Bruzolo, che risiedevano alternativamente tra Riva di Chieri, la Valle di Susa e Lione, ebbero tra la fine del '500 e l'inizio del '600 un rapporto privilegiato con i Savoia, anche come canale diplomatico riservato tra la corte francese e quella sabauda, messo poi in luce nel 1610 con il Trattato che ospitarono nella loro dimora.\nIl 29 settembre 2018 in occasione della festa patronale del Castello, il Comune, il Centro Ricerche Cultura Alpina e Segusium hanno organizzato un convegno dal titolo \"Migranti di lusso. I Grosso di Riva di Chieri tra Lyon e Bruzolo\" che ha illustrato le ricerche in corso sulla famiglia, mettendone in luce il ruolo di primo piano nella finanza a cavallo tra Alpi occidentali e area alpino rodaniana tra '500 e '600 .\nLa memoria della firma.\nSeppure non attuato, il Trattato \u00e8 rimasto nella memoria storica della Dinastia Savoia, tanto che il primo re d'Italia Vittorio Emanuele II nel 1870 commission\u00f2 al pittore Giuseppe Bellucci un quadro raffigurante la firma del Trattato di Bruzolo per Palazzo Pitti a Firenze."}
{"id": "2907579", "revid": "827882", "url": "https://it.wikipedia.org/wiki?curid=2907579", "title": "Houston Rockets 2009-2010", "text": "La stagione 2009-10 degli Houston Rockets fu la 43\u00aa nella NBA per la franchigia.\nGli Houston Rockets arrivarono terzi nella \"Southwest Division\" della \"Western Conference\" con un record di 42-40, non qualificandosi per i play-off."}
{"id": "2907580", "revid": "767487", "url": "https://it.wikipedia.org/wiki?curid=2907580", "title": "Breyner Bonilla", "text": ""}
{"id": "2907581", "revid": "729019", "url": "https://it.wikipedia.org/wiki?curid=2907581", "title": "Saggio chimico", "text": "Un saggio chimico, o test chimico, \u00e8 una tecnica analitica eseguita su piccolissime quantit\u00e0 di sostanza con lo scopo di identificare qualitativamente o semi-quantitativamente un determinato composto, specie chimica o gruppo funzionale. Nella letteratura scientifica \u00e8 spesso conosciuto con il termine equivalente inglese di spot test.\nL'identificazione chimica \u00e8 causata da un cambiamento inequivocabilmente percepibile dell'analita, come potrebbe essere una reazione chimica che lo colora (Reazione colorimetrica), pu\u00f2 essere una tecnica di tipo distruttivo o meno.\nMolto diffuso anche in biologia e nella chimica clinica, pu\u00f2 essere usato per identificare tracce di organismi, cellule o parti di esse. Gli spot test per definizione sono delle prove analitiche veloci, pratiche e che usano risorse limitate.\nSe diventano pi\u00f9 articolati e complessi, con lo scopo di dare pi\u00f9 informazioni o pi\u00f9 precise, si parla pi\u00f9 generalmente di microanalisi."}
{"id": "2907582", "revid": "1498232", "url": "https://it.wikipedia.org/wiki?curid=2907582", "title": "Eugenio De Paoli", "text": "Biografia.\nLaureato in giurisprudenza, inizi\u00f2 la sua carriera giornalistica in Rai nel 1979, all'interno della redazione sportiva del GR1. Dopo aver trascorso 8 anni nelle reti Fininvest dal 1983 al 1991, durante i quali \u00e8 stato curatore di diversi programmi (tra cui \"Radio Londra\" e \"Il gatto\", condotti da Giuliano Ferrara), ritorn\u00f2 al GR1 facendosi assumere a tempo indeterminato dalla RAI.\nNel 1992 pass\u00f2 alla Testata Giornalistica Sportiva, mentre nel 1995 ricevette la nomina a capo redattore. In seguito si \u00e8 occupato dell'organizzazione delle trasmissioni delle dirette di importanti eventi sportivi, tra cui le Olimpiadi del 1996 e del 2000, il Campionato mondiale di calcio 1998, il Campionato europeo di calcio 2000, i Campionati del mondo di atletica leggera, i Campionati mondiali di nuoto, l'America's Cup ed il Giro d'Italia. Ha inoltre ideato e curato la trasmissione sportiva di Formula 1 \"Pole Position\".\nDal 16 luglio 2009 \u00e8 direttore di Rai Sport, nominato dal Consiglio di Amministrazione RAI in sostituzione di Massimo De Luca.\nIl 13 giugno 2013 lascia l'incarico di direttore di Rai Sport a Mauro Mazza per passare a dirigere la sede Rai in Brasile.\n\u00c8 diventato un volto conosciuto al grande pubblico in seguito ad un incidente avvenuto durante una trasmissione della Rai per i mondiali in Brasile, rifiutando di collaborare ad uno sketch del presentatore Marco Mazzocchi, ha fatto cadere il gelo in studio."}
{"id": "2907594", "revid": "587852", "url": "https://it.wikipedia.org/wiki?curid=2907594", "title": "Yonny Hern\u00e1ndez", "text": "Anche suo fratello, Santiago Hern\u00e1ndez, corre come pilota professionista.\nCarriera.\nNel 2003 e nel 2005 vince il campionato colombiano motocross 85 e nel 2004 \u00e8 secondo. Nel 2007, sempre in Colombia, vince i campionati Supermotard S1 e S2. Nel 2008 partecipa al campionato spagnolo Supermotard, vincendo 4 gare. Nel 2009 corre nella categoria Supersport del campionato spagnolo velocit\u00e0, a bordo di una Suzuki GSX-R 600.\nNel 2010 compete in Moto2 con la BQR-Moto2 del team Blusens-STX, il compagno di squadra \u00e8 Mashel Al Naimi. Ottiene come miglior risultato due decimi posti (Spagna e Germania) e termina la stagione al 21\u00ba posto con 32 punti.\nNel 2011 resta nel team Blusens-STX ma passa alla guida passa di una FTR M211, con compagno di squadra Esteve Rabat. Ottiene come miglior risultato due sesti posti (Germania e Comunit\u00e0 Valenciana) e termina la stagione al 19\u00ba posto con 43 punti. In questa stagione \u00e8 costretto a saltare i Gran Premi di Indianapolis, San Marino e Aragona per infortunio. Nel 2012 passa in MotoGP, rimanendo nello stesso team, che gli affida una BQR-FTR (moto che rispetta il nuovo regolamento per le CRT); il compagno di squadra \u00e8 Iv\u00e1n Silva. Ottiene come miglior risultato un nono posto a Indianapolis e termina la stagione al 17\u00ba posto con 28 punti. In questa stagione \u00e8 costretto a saltare i Gran Premi di Malesia, Australia e Comunit\u00e0 Valenciana per la lussazione della clavicola sinistra rimediata nel Gran Premio del Giappone.\nNel 2013 passa al team Paul Bird Motorsport, alla guida di una ART GP13; dal Gran Premio d'Aragona passa a correre sulla Ducati Desmosedici del team Pramac Racing in sostituzione di Ben Spies. Ottiene come miglior risultato un decimo posto in Malesia e termina la stagione al 18\u00ba posto con 21 punti. Nel 2014 viene confermato in Pramac. Ottiene come miglior risultato un settimo posto in Malesia e termina la stagione al 15\u00ba posto con 53 punti. Nel 2015 rimane nello stesso team, con compagno di squadra Danilo Petrucci. Chiude la stagione al quattordicesimo posto con 56 punti all'attivo. Nel 2016 passa al team Aspar, alla guida di una Ducati; il compagno di squadra \u00e8 Eugene Laverty. Ottiene come miglior risultato due undicesimi posti (Repubblica Ceca e Gran Bretagna) e termina la stagione al 22\u00ba posto con 20 punti. Nel 2017 torna a correre in Moto2, con la Kalex del team AGR. Prima del Gran Premio della Repubblica Ceca viene annunciato il suo licenziamento da parte del team. Il suo posto in squadra viene preso dal pilota statunitense Joe Roberts proveniente dal campionato Spagnolo. Ha totalizzato 16 punti.\nNel 2018 si trasferisce nel campionato mondiale Superbike, approdando al team Pedercini Racing, che gli affida una Kawasaki ZX-10R. In questa stagione \u00e8 costretto a saltare il Gran Premio di Gran Bretagna per problemi coi documenti d'ingresso nel paese. Il suo posto in squadra, in questo frangente, viene preso dal pilota locale Luke Mossey. In occasione del Gran Premio di Francia, il suo posto in squadra viene preso dal francese J\u00e9r\u00e9my Guarnoni. Nelle ultime due gare stagionali infine, \u00e8 sostituito da Gabriele Ruiu. I punti ottenuti gli consentono di chiudere al diciottesimo posto in classifica piloti e sesto nel Trofeo Indipendenti.\nPassa in seguito a correre nel campionato mondiale Endurance.\nNel 2021 corre nella classe MotoE del motomondiale, con il team Pramac Racing; il compagno di squadra \u00e8 Alessandro Zaccone. Chiude la stagione al decimo posto con 47 punti."}
{"id": "2907597", "revid": "767487", "url": "https://it.wikipedia.org/wiki?curid=2907597", "title": "Guillermo Marino", "text": ""}
{"id": "2907599", "revid": "830939", "url": "https://it.wikipedia.org/wiki?curid=2907599", "title": "Heinrich Schlier", "text": "Biografia.\nSchlier era figlio di un medico militare e frequent\u00f2 il ginnasio a Landau sull'Isar e ad Ingolstadt, partecip\u00f2 alla prima guerra mondiale e dopo il 1919 studi\u00f2 teologia evangelica presso le universit\u00e0 di Marburgo, Lipsia e Jena. Dal 1927 oper\u00f2 come parroco e docente del Nuovo Testamento a Marburgo, Halle sul Saale e a Wuppertal. Dal 1935 Schlier fece parte della Chiesa confessante e, dopo la chiusura del seminario di Wuppertal, divenne parroco della comunit\u00e0 locale della Chiesa Confessante.\nDopo la fine della seconda guerra mondiale Schlier fu nuovamente chiamato alla cattedra di Nuovo Testamento e di storia antica del cristianesimo presso la facolt\u00e0 teologica dell'Universit\u00e0 di Bonn. Nel corso degli anni tuttavia egli prese sempre pi\u00f9 distanza dal protestantesimo, poich\u00e9 giunse alla conclusione, che i paradigmi ecclesiologici del Nuovo Testamento siano ancorati nel modo pi\u00f9 chiaro al cattolicesimo. Di conseguenza Schlier nel 1952 si fece collocare a riposo e un anno pi\u00f9 tardi si convert\u00ec al cattolicesimo. In concomitanza si convert\u00ec anche la sua allieva Uta Ranke-Heinemann, che nel 1954 ottenne la laurea in teologia cattolica a Monaco.\nSchlier non pot\u00e9 ottenere una cattedra alla facolt\u00e0 di teologia cattolica, poich\u00e9 allora era riservata solo ai preti consacrati. Cos\u00ec egli divenne professore onorario presso la Facolt\u00e0 di Filosofia dell'Universit\u00e0 di Bonn e fu attivo scrittore teologico. Papa Paolo VI lo chiam\u00f2 a far parte della Pontificia commissione biblica.\nInoltre Schlier partecip\u00f2 alla stesura della traduzione ufficiale della Bibbia e pubblic\u00f2 insieme al teologo gesuita Karl Rahner la serie \"Quaestiones disputatae\". Schlier \u00e8 annoverato fra i maggiori studiosi del Nuovo Testamento del XX secolo."}
{"id": "2907608", "revid": "1573940", "url": "https://it.wikipedia.org/wiki?curid=2907608", "title": "Apollinopoli Minore", "text": "Apollinopoli Minore o Apollonopoli Minore (greco \u1f08\u03c0\u03cc\u03bb\u03bb\u03c9\u03bd\u03bf\u03c2 \u03c0\u03cc\u03bb\u03b9\u03c2 \u03bc\u03b9\u03ba\u03c1\u03ac Ptol. iv. 5. \u00a7 70; , Strabone xvii. p.\u00a0815) o \"Apollonos Vicus\" (It. Anton. p.\u00a0165), era un'antica citt\u00e0 della Tebaide, nel nomo coptita, alla latitudine del 26\u00b0 nord, situata tra le citt\u00e0 di Tebe e Copto. Ubicata sulla riva orientale del Nilo commerciava con le altre citt\u00e0 di Berenice e Myos Hormos situate sulle sponde del Mar Rosso. Apollonopolis Parva distava circa 35\u00a0km dall'antica citt\u00e0 di Tebe. Apollonopoli Minore oggi \u00e8 chiamata la citt\u00e0 di Qus (\"Kuss\"). Durante l'Impero romano il nome fu cambiato in Dioclezianopoli; e corrisponde probabilmente con la Massimianopoli del tardo Impero romano. Dove un tempo sorgeva la citt\u00e0 di Apollinopoli Minore adesso sorge la citt\u00e0 di Qus, ma si deve fare attenzione a non confondere la citt\u00e0 antica con quella moderna."}
{"id": "2907617", "revid": "405275", "url": "https://it.wikipedia.org/wiki?curid=2907617", "title": "Hiroshi Uchiyamada", "text": ""}
{"id": "2907621", "revid": "405275", "url": "https://it.wikipedia.org/wiki?curid=2907621", "title": "Ryoko Sakurai", "text": ""}
{"id": "2907622", "revid": "200568", "url": "https://it.wikipedia.org/wiki?curid=2907622", "title": "El Caney", "text": "El Caney \u00e8 una cittadina situata a nordest di Santiago di Cuba da cui dista circa 5 km. "}
{"id": "2907624", "revid": "405275", "url": "https://it.wikipedia.org/wiki?curid=2907624", "title": "Suguru Teshigawara", "text": ""}
{"id": "2907626", "revid": "729019", "url": "https://it.wikipedia.org/wiki?curid=2907626", "title": "Stazione di Losanna-Flon", "text": "La stazione di Losanna-Flon (in francese \"Lausanne-Flon\") \u00e8 una stazione sotterranea della LEB di interscambio tra ferrovia e metropolitana posta nel distretto Flon del centro di Losanna, nel Canton Vaud, in Svizzera. \u00c8 l'hub del sistema metropolitano di Losanna e movimenta circa 70.000 persone al giorno.\nStoria.\nLa moderna stazione di Flon venne realizzata in seguito all'apertura, avvenuta il 24 maggio 1991, della \"Linea M1\", una stadtbahn. In seguito furono intrapresi i lavori di costruzione, in sotterraneo, del tratto di congiunzione del nuovo impianto alla stazione terminale di Chauderon della ferrovia Losanna-Echallens-Bercher che collega l'area suburbana a nord della citt\u00e0 e che aspirava da tempo ad avere un capolinea pi\u00f9 centrale; dopo ben 125 anni dalla sua inaugurazione la LEB ha finalmente potuto attestarsi a Flon a partire dal 25 maggio del 2000 con l'apertura del nuovo percorso.\nIl 27 ottobre 2008 vi si \u00e8 attestata anche la \"linea M2\", una metropolitana su gomma derivata dalla trasformazione della dismessa Ferrovia Lausanne\u2013Ouchy chiusa nel gennaio 2006 per i lavori relativi. A partire da tale data la stazione \u00e8 divenuta un importante nodo ferroviario di interscambio passeggeri."}
{"id": "2907627", "revid": "767487", "url": "https://it.wikipedia.org/wiki?curid=2907627", "title": "Porno Graffitti", "text": "I sono un gruppo musicale j-rock giapponese. La denominazione della band deriva dal nome dell'album \"\", opera degli Extreme.\nBiografia.\nLa band si form\u00f2 nel 1994 per iniziativa di tre studenti di Osaka: Akihito Okano, Haruichi Shind\u014d e Masami Shiratama. Il gruppo impieg\u00f2 qualche anno prima di attirare l'attenzione in ambito internazionale: nel 1998 venne invitato ad una audizione svoltasi a Tokyo, e vincendola, ottenne un contratto discografico della Sony Music.\nDebuttarono nel 1999 con il singolo \"Apollo\". L'anno successivo venne pubblicato il secondo singolo della band, \"Hitori No Yoru\", che vendette oltre un milione di copie. Esso fu poi utilizzato come colonna sonora della sigla iniziale di \"Great Teacher Onizuka\" dall'episodio 19 al 43. Il loro album di debutto fu \"Romantist Egoist\" (2000). Tra il 2001 e il 2003 i Porno Graffitti pubblicarono altri tre album e proseguirono la loro collaborazione con l'industria degli anime: nel 2003 il loro singolo \"Melissa\" venne utilizzato come colonna sonora della sigla iniziale di \"Fullmetal Alchemist\".. Nel 2004 la band da trio divenne un duo, poich\u00e9 Shiratama decise di intraprendere una carriera da solista. Trascorse solo un anno prima del lancio del quinto album, nel 2005. Nel 2006 il loro singolo \"Winding Road\" \u00e8 stato utilizzato come colonna sonora per l'anime \"Ayakashi Ayashi\"; infine, nel 2009, il loro singolo \"Anima rossa\" \u00e8 stato utilizzato come colonna sonora per \"Bleach\". Per quanto riguarda gli album, ne sono stati pubblicati due tra il 2006 e il 2007, mentre l'ultimo lavoro della band \u00e8 \"\u2220TRIGGER\", uscito nel marzo 2010.\nNel 2016 una loro canzone, THE DAY, \u00e8 stata utilizzata come sigla di apertura di My Hero Academia."}
{"id": "2907628", "revid": "239497", "url": "https://it.wikipedia.org/wiki?curid=2907628", "title": "Ipogeo di Sant'Iroxi", "text": "L'ipogeo di Sant'Iroxi (detto anche tomba dei guerrieri) \u00e8 un importante sito archeologico che si trova nei pressi del comune di Decimoputzu in localit\u00e0 \"Sant'Iroxi\", nella provincia del Sud Sardegna.\nStoria e descrizione.\nIl sito, scoperto casualmente nel 1987, \u00e8 databile al 3000 a.C. circa, et\u00e0 tardo neolitica, e fu utilizzato per circa 1500 anni come il villaggio a cui \u00e8 appartenuto, dai tempi della cultura di Ozieri sino a quella di Bonnannaro, quando la dimora cess\u00f2 nel sito per essere ripresa in et\u00e0 romana continuandosi sino ad oggi.\nDeve il suo nome all'elevato numero di scheletri (pi\u00f9 di 200), depositati in ben 13 stratigrafie cronologiche, e al ricco corredo bellico - databile al 1650-1600 a.C. circa - composto da spade e pugnali in rame arsenicale (19 in tutto) rinvenuti durante gli scavi all'interno della domus de janas. Le spade, a lama triangolare, variano in lunghezza dai 27 fino ai 66\u00a0cm e presentano alcune similitudini con le spade della cultura di El Argar (Spagna). Il corredo \u00e8 custodito al Museo archeologico nazionale di Cagliari."}
{"id": "2907629", "revid": "405275", "url": "https://it.wikipedia.org/wiki?curid=2907629", "title": "Toshiyuki Saejima", "text": ""}
{"id": "2907633", "revid": "405275", "url": "https://it.wikipedia.org/wiki?curid=2907633", "title": "Ichiro Okinoshima", "text": ""}
{"id": "2907639", "revid": "767487", "url": "https://it.wikipedia.org/wiki?curid=2907639", "title": "Bank of the West Classic 2007", "text": "Il Bank of the West Classic 2007 \u00e8 stato un torneo di tennis giocato sul cemento. \n\u00c8 la 36\u00aa edizione del Bank of the West Classic, che fa parte della categoria Tier II nell'ambito del WTA Tour 2007. \nSi \u00e8 giocato al Taube Tennis Center di Stanford (California) in California dal 23 al 29 luglio 2007.\nCampionesse.\nSingolare.\n Anna \u010cakvetadze ha battuto in finale Sania Mirza, 6\u20133, 6\u20132\nDoppio.\n Sania Mirza / Shahar Peer hanno battuto in finale Viktoryja Azaranka / Anna \u010cakvetadze, 6\u20134, 7\u20136(5)"}
{"id": "2907642", "revid": "1543377", "url": "https://it.wikipedia.org/wiki?curid=2907642", "title": "Just Cause 2", "text": "Just Cause 2 \u00e8 un videogioco d'azione sviluppato dalla software house svedese Avalanche Studios e dalla Eidos Interactive, e pubblicato da Square Enix. Il gioco \u00e8 stato messo in commercio in Nord America il 23 marzo 2010. Si tratta del sequel del videogioco \"Just Cause\" del 2006.\nIl gioco \u00e8 ambientato in una parte del mondo diversa dal \"Just Cause\" originale, ovvero sul fittizio arcipelago tropicale di Panau, nel sud-est asiatico. Rico Rodriguez ritorna come protagonista, nella missione di rovesciare il malvagio dittatore Pandak \"Baby\" Panay e sconfiggere il suo ex-boss Tom Sheldon.\n\"Just Cause 2\" usa come motore di gioco l'Avalanche Engine 2.0, una versione migliorata del motore usato per il primo \"Just Cause\".\nNel novembre 2014 Square Enix ha annunciato \"Just Cause 3\" la cui data di uscita sarebbe stata nell'inverno 2015. Durante l'E3 2015 di Los Angeles \u00e8 stato mostrato un gameplay trailer e la data \u00e8 stata confermata per il 1\u00ba dicembre 2015 per PC, PS4 e Xbox One.\nTrama.\nIl gioco inizia con l'agente Rico Rodriguez mentre viene paracadutato in un'isola nel Sud-est asiatico di nome Panau.\nFormalmente un'alleata degli Stati Uniti, Panau viene presa in possesso da Baby Panay, che instaura una dura e oppressiva dittatura e taglia ogni legame con gli USA. La missione di Rico \u00e8 quella di rovesciare Panay e di rintracciare e assassinare Tom Sheldon, che l'Agenzia teme essere in combutta con lo stato canaglia dopo il cambio di regime.\nNel tentativo di trovare Sheldon, Rico si allea con le organizzazioni criminali dominanti dell'isola: I Roaches, I Reapers, e gli Ular Boys. Dopo aver compiuto svariate missioni per loro, viene ricompensato con le informazioni che cercava per raggiungere Sheldon, che rivela di stare investigando su una cospirazione dietro Panau. Egli quindi ordina a Rico di continuare a seminare il caos su Panau mentre egli andr\u00e0 a spiegare la situazione all'Agenzia.\nPi\u00f9 avanti, viene rivelato che i Roach, i Reaper e gli Ular sono segretamente supportati rispettivamente dalla Russia, dalla Cina, e dal Giappone per ragioni ancora ignote. Rico e Sheldon rintracciano e uccidono gli ufficiali d'intelligence stranieri che comandano le gang. A questo punto, l'intero arcipelago \u00e8 nel caos, cos\u00ec tanto che Panay \u00e8 costretto a scappare dalla capitale e a prendere rifugio in una base militare fortificata. Con l'aiuto delle bande, Rico assale il nascondiglio di Panay. A questo punto viene dato per morto durante l'assalto, e Rico scopre che Russia, Cina, Giappone e persino gli Stati Uniti hanno segretamente combattuto su Panau per le sue riserve di petrolio, che dovrebbero essere le pi\u00f9 ricche del mondo.\nCon la morte di Panay, le nazioni straniere sono libere di rivendicare i giacimenti petroliferi per loro stesse. Russia, Cina, e Giappone mandano le proprie flotte di superpetroliere su Panau, con gli Stati Uniti che iniziano a dislocare le proprie forze militari a difendere l'isola. Rico viene incaricato di tenere lontano le petroliere fino all'arrivo dei rinforzi. Tuttavia, ad un certo punto appare un enorme sottomarino nucleare. Panay, ancora in vita, lancia quattro missili nucleari verso la Russia, la Cina, il Giappone e gli Stati Uniti, ma Rico lo aggancia sul missile diretto negli USA. Rico si aggancia ad uno dei missili ed entrambi gli uomini si combattono a mezz'aria mentre Rico disarma ogni missile uno ad uno. Infine sull'ultimo missile, Rico aggancia Panay ad esso e riprogramma il bersaglio sul computer e salta via per la sicurezza. L'ultimo missile cambia traiettoria ed esplode sulle riserve petrolifere di Panau, uccidendo Panay e distruggendo le scorte di petrolio di Panau. Rico quindi rivela a Sheldon che ha distrutto il petrolio cos\u00ec che nessuna nazione avrebbe avuto ragione di combattere su Panau e iniziare la terza guerra mondiale e che per il petrolio non vale la pena morire. Sheldon lo accetta, e spiega che anche senza il petrolio, gli Stati Uniti faranno eleggere un presidente simpatizzante dell'America su Panau in modo da tenere d'occhio il loro piccolo angolo di paradiso nel sud-est asiatico.\nModalit\u00e0 di gioco.\nIl gameplay \u00e8 simile a quello del predecessore; il giocatore ha la libert\u00e0 di esplorare liberamente il mondo aperto a propria scelta, senza necessariamente seguire la storia, o le missioni. La mappa \u00e8 estesa per oltre 1000 chilometri quadrati, compresi mare e fiumi.\nSono state aggiunti nuovi elementi al gioco dal capo disegnatore, Peter Johansson; l'IA \u00e8 stata riscritta aumentando la complessit\u00e0 del comportamento dei nemici. Nel gioco infatti i personaggi possono usare l'ambiente a proprio vantaggio, ripararsi dietro agli oggetti e adattarsi dinamicamente agli elementi attorno a loro. Altre novit\u00e0 sono il gameplay verticale e il sistema di aiuto manuale che permette al giocatore una buona capacit\u00e0 di interazione. \"Just Cause 2\" inoltre possiede un sistema di difficolt\u00e0 adattabile, che cambia continuamente la difficolt\u00e0 del gioco in base alle capacit\u00e0 mostrate dal giocatore.\nIn \"Just Cause 2\", sono presenti nuove armi, incluso un lanciarazzi con razzi guidati al laser, lanciagranate, C-4 con controllo remoto, e Minigun smontabili. Sono presenti inoltre nuovi veicoli, ispirati a mezzi reali, ma che hanno nomi fittizi. \u00c8 possibile anche acquistare nuove armi tramite l'Xbox Merchandising o il PlayStation Network.\nInizialmente, il giocatore acquisisce armi e veicoli sul campo, esiste inoltre la possibilit\u00e0 di ordinare rifornimenti di armi e veicoli tramite il mercato nero, con un'opzione che permette al giocatore di farli consegnare direttamente sul campo, tramite elicottero, dal \"Trafficante\". Con il proseguimento del gioco diventano disponibili ulteriori armi, veicoli e punti di estrazione dal mercato nero. Tutte le armi e i veicoli del mercato nero hanno parametri che possono essere potenziati in diversi passi, assemblandoli con parti di armi e veicoli. Esistono oltre 2.000 parti di ricambio che il giocatore pu\u00f2 acquisire.\nUna caratteristica di \"Just Cause 2\" \u00e8 il rampino, che dona al giocatore la possibilit\u00e0 di attaccare due obiettivi tra di loro. Non ci sono limiti a quello che si pu\u00f2 attaccare, siano essi nemici o oggetti o veicoli. Questa caratteristica pu\u00f2 essere usata nel gioco in molti modi diversi, come durante l'inseguimento con veicoli ad alta velocit\u00e0, dove il giocatore pu\u00f2 attaccare un lato del rampino alla macchina e l'altro lato al terreno che fermer\u00e0 immediatamente la macchina e causer\u00e0 grossi danni al veicolo.\nIn aggiunta, il giocatore ha un paracadute \"ricaricabile\" che \u00e8 sempre pronto ad essere usato, anche se usato e scartato un momento prima. Questo, combinato con il rampino pu\u00f2 essere usato come un rapido modo di farsi trasportare dai veicoli.\nLa versione per PlayStation 3 del gioco permette di registrare video del gameplay dei giocatori e di esportarli su XMB o di caricarli su YouTube direttamente dal gioco.\nAccoglienza.\nLa rivista \"Play Generation\" lo classific\u00f2 come l'ottavo migliore titolo d'avventura del 2010. La stessa testata lo classific\u00f2 come uno dei quattro migliori \"sandbox\" dove scatenarsi in una rissa."}
{"id": "2907643", "revid": "339392", "url": "https://it.wikipedia.org/wiki?curid=2907643", "title": "Monastero di Soloveskij", "text": ""}
{"id": "2907644", "revid": "1442080", "url": "https://it.wikipedia.org/wiki?curid=2907644", "title": "Bank of the West Classic 2007 - Singolare", "text": "Il singolare del Bank of the West Classic 2007 \u00e8 stato un torneo di tennis facente parte del WTA Tour 2007.\nKim Clijsters era la detentrice del titolo, ma si \u00e8 ritirata nell'aprile 2007.\nAnna \u010cakvetadze ha battuto in finale Sania Mirza 6\u20133, 6\u20132.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2907646", "revid": "405275", "url": "https://it.wikipedia.org/wiki?curid=2907646", "title": "Naoko Moritaka", "text": ""}
{"id": "2907647", "revid": "405275", "url": "https://it.wikipedia.org/wiki?curid=2907647", "title": "Nao Kadena", "text": ""}
{"id": "2907650", "revid": "405275", "url": "https://it.wikipedia.org/wiki?curid=2907650", "title": "Nagisa Nagase", "text": ""}
{"id": "2907651", "revid": "871355", "url": "https://it.wikipedia.org/wiki?curid=2907651", "title": "Prudenza (Pollaiolo)", "text": "La Prudenza \u00e8 un dipinto a olio su tavola (167x88 cm) di Piero del Pollaiolo, databile al 1470 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Si conosce anche una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa bottega del Pollaiolo esegu\u00ec sei dei sette dipinti previsti; il settimo, la \"Fortezza\" venne eseguito dal giovane Sandro Botticelli.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio, sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole arrivarono agli Uffizi nel 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo), per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti.\nLa Prudenza, intesa come la virt\u00f9 che dispone l'intelletto all'analisi accorta e circostanziata per discernere in ogni situazione il bene e i mezzi adeguati per compierlo, \u00e8 raffigurata con gli attributi tipici dello specchio, per guardarsi le spalle, e del serpente: derivano dalla Bibbia Sapienza, VII, 26: \"La sapienza... \u00e8 uno splendido riverbero della luce eterna, specchio puro dell'attivit\u00e0 di Dio, immagine della sua bont\u00e0\") e dal Vangelo di Matteo (Matteo, X, 16: \"Ecco io vi mando come pecore in mezzo ai lupi; siate adunque prudenti come serpenti e semplici come colombe\").\nIl panneggio sulle gambe, rispetto ad altre Virt\u00f9 della serie, \u00e8 qui estremamente liscio e scultoreo, sbalzato da un profondo chiaroscuro con pieghe ampie e morbide, che rendono la consistenza della stoffa. Il trono \u00e8 inquadrato entro tre transenne con specchiature marmoree ed \u00e8 raffigurato con una prospettiva deformata detta \"a grandangolo\", in cui i lati divergono fortemente: l'arco superiore infatti \u00e8 visto dal basso, rivelando i lacunari, mentre il gradino inferiore mostra l'intera sua superficie in una visione dall'alto.\nL'attenzione ai dettagli decorativi, come il pavimento con un motivo che ricorda i tappeti orientali, o la fine decorazione dello specchio, denotano la lezione della pittura fiamminga della terza generazione, che in quegli anni a Firenze si faceva pi\u00f9 viva che mai grazie all'arrivo diretto di opere dalle Fiandre e dal nord-Europa."}
{"id": "2907652", "revid": "405275", "url": "https://it.wikipedia.org/wiki?curid=2907652", "title": "Hajime Fukuroda", "text": ""}
{"id": "2907653", "revid": "827882", "url": "https://it.wikipedia.org/wiki?curid=2907653", "title": "Sacramento Kings 2009-2010", "text": "La stagione 2009-10 dei Sacramento Kings fu la 61\u00aa nella NBA per la franchigia.\nI Sacramento Kings arrivarono quinti nella \"Pacific Division\" della \"Western Conference\" con un record di 25-57, non qualificandosi per i play-off."}
{"id": "2907654", "revid": "22475", "url": "https://it.wikipedia.org/wiki?curid=2907654", "title": "Gen'ei no Hasha Z", "text": ""}
{"id": "2907655", "revid": "110157", "url": "https://it.wikipedia.org/wiki?curid=2907655", "title": "He\u0159mani\u010dky", "text": "He\u0159mani\u010dky \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2907656", "revid": "729019", "url": "https://it.wikipedia.org/wiki?curid=2907656", "title": "East West Bank Classic 2007", "text": "L'East West Bank Classic 2007 \u00e8 stato un torneo di tennis giocato sul cemento.\n\u00c8 stata la 34\u00aa edizione del East West Bank Classic, che fa parte della categoria Tier II nell'ambito del WTA Tour 2007.\nSi \u00e8 giocato al Home Depot Center di Carson, vicino a Los Angeles negli Stati Uniti, dal 6 al 12 agosto 2007.\nCampionesse.\nSingolare.\n Ana Ivanovi\u0107 ha battuto in finale Nadia Petrova, 7\u20135, 6\u20134\nDoppio.\n Kv\u011bta Peschke / Rennae Stubbs hanno battuto in finale Alicia Molik / Mara Santangelo, 6\u20130, 6\u20131"}
{"id": "2907658", "revid": "767487", "url": "https://it.wikipedia.org/wiki?curid=2907658", "title": "Hradi\u0161t\u011b (Boemia centrale)", "text": "Hradi\u0161t\u011b \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2907660", "revid": "287204", "url": "https://it.wikipedia.org/wiki?curid=2907660", "title": "Hulice", "text": "Hulice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2907661", "revid": "405275", "url": "https://it.wikipedia.org/wiki?curid=2907661", "title": "Tadashi Sakurai", "text": ""}
{"id": "2907662", "revid": "1442080", "url": "https://it.wikipedia.org/wiki?curid=2907662", "title": "East West Bank Classic 2007 - Singolare", "text": "Elena Dement'eva era la detentrice del titolo, ma ha perso nei quarti di finale contro Marija \u0160arapova.\nIl singolare del torneo di tennis East West Bank Classic 2007, facente parte del WTA Tour 2007, ha avuto come vincitrice Ana Ivanovi\u0107 che ha battuto in finale 7\u20135, 6\u20134, Nadia Petrova.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2907664", "revid": "405275", "url": "https://it.wikipedia.org/wiki?curid=2907664", "title": "Tomoko &quot;Tontako&quot; Nomura", "text": ""}
{"id": "2907665", "revid": "110157", "url": "https://it.wikipedia.org/wiki?curid=2907665", "title": "Hv\u011bzdonice", "text": "Hv\u011bzdonice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "2907667", "revid": "838137", "url": "https://it.wikipedia.org/wiki?curid=2907667", "title": "East West Bank Classic 2007 - Doppio", "text": "Il doppio dell'East West Bank Classic 2007 \u00e8 stato un torneo di tennis facente parte del WTA Tour 2007.\nVirginia Ruano Pascual e Paola Su\u00e1rez erano le detentrici del titolo, ma quest'anno non ha partecipato.\nKv\u011bta Peschke e Rennae Stubbs hanno battuto in finale 6\u20130, 6\u20131 Alicia Molik e Mara Santangelo."}
{"id": "2907672", "revid": "110157", "url": "https://it.wikipedia.org/wiki?curid=2907672", "title": "NASA Distinguished Service Medal", "text": "La NASA Distinguished Service Medal \u00e8 un'onorificenza assegnata dalla NASA fin dal 1959 per decorare gli astronauti e le persone che si sono distinte nel programma spaziale."}
{"id": "2907675", "revid": "1305772", "url": "https://it.wikipedia.org/wiki?curid=2907675", "title": "Arghill\u00e0 (vino)", "text": "L'Arghill\u00e0 \u00e8 un vino ad Indicazione Geografica Tipica (IGT) la cui produzione \u00e8 consentita nella provincia di Reggio Calabria e, in particolare, nei comuni di Calanna, Campo Calabro, Fiumara, Villa San Giovanni e Reggio Calabria.\nNome.\nIl suo nome deriva da un quartiere a nord di Reggio Calabria, cio\u00e8 Arghill\u00e0. \u00c8 uno dei pi\u00f9 rinomati vini rossi e rosati calabresi. Viene prodotto su colline molto soleggiate, dal terreno argilloso giallo-grigio scuro e di tessitura fine e scheletro abbondante.\nVendemmia.\nSi vendemmia verso la terza decade di settembre. Dopo essere state pigiate, le uve fermentano per 48/60 ore a 28\u00a0\u00b0C, poi vengono pressate ed il mosto viene messo in serbatoi d'acciaio per circa 12 giorni a temperatura controllata. Viene imbottigliato a fine dicembre e invecchiato per un periodo che va dai due ai quattro anni. La gradazione alcoolica \u00e8 di 13\u00b0.\nAbbinamenti consigliati.\nL\"'Arghill\u00e0\" si abbina perfettamente a carni alla griglia, arrosti, cacciagione e formaggi stagionati. Da servire a 16\u00b0-18\u00b0.\nProduzione.\n\"Provincia, stagione, volume in ettolitri\""}
{"id": "2907677", "revid": "47767", "url": "https://it.wikipedia.org/wiki?curid=2907677", "title": "Webster (cognome)", "text": "Webster \u00e8 un cognome di lingua inglese.\nEtimologia.\nWebster \u00e8 un cognome derivato da un mestiere, dall'antico inglese \"webbestre\", tessitrice. Nel medio inglese si perse la distinzione di genere, dovuta originariamente alla desinenza femminile \"-estre\", quindi il termine poteva indicare anche un tessitore.\nDiffusione.\nIl cognome Webster risulta presente in Italia in un totale di 10 comuni italiani."}
{"id": "2907678", "revid": "729019", "url": "https://it.wikipedia.org/wiki?curid=2907678", "title": "Fortis Championships Luxembourg 2007", "text": "Il Fortis Championships Luxembourg 2007 \u00e8 stato un torneo di tennis giocato sul cemento indoor. \u00c8 stata la 12\u00aa edizione del torneo, che fa parte della categoria Tier II nell'ambito del WTA Tour 2007. Il torneo si \u00e8 giocato a Lussemburgo dal 24 al 30 settembre 2007.\nCampionesse.\nSingolare.\n Ana Ivanovi\u0107 ha battuto in finale Daniela Hantuchov\u00e1, 3\u20136, 6\u20134, 6\u20134\nDoppio.\n Iveta Bene\u0161ov\u00e1 / Janette Hus\u00e1rov\u00e1 hanno battuto in finale Viktoryja Azaranka / Shahar Peer 6-4,6-2"}
{"id": "2907680", "revid": "113590379", "url": "https://it.wikipedia.org/wiki?curid=2907680", "title": "Festival di Cannes 2010", "text": "La 63\u00aa edizione del Festival di Cannes si \u00e8 svolta a Cannes dal 12 al 23 maggio 2010.\nIl festival si \u00e8 aperto con la proiezione in anteprima mondiale del film \"Robin Hood\" di Ridley Scott e si \u00e8 chiuso con quella di \"L'albero\" di Julie Bertucelli.\nLa giuria presieduta dal regista statunitense Tim Burton ha assegnato la Palma d'oro per il miglior film a \"Lo zio Boonmee che si ricorda le vite precedenti\" di Apichatpong Weerasethakul.\nLa madrina della manifestazione \u00e8 stata l'attrice britannica Kristin Scott Thomas, che aveva gi\u00e0 ricoperto questo ruolo nell'edizione del 1999."}
{"id": "2907681", "revid": "339392", "url": "https://it.wikipedia.org/wiki?curid=2907681", "title": "Ple\u0161\u010deev", "text": ""}
{"id": "2907684", "revid": "287204", "url": "https://it.wikipedia.org/wiki?curid=2907684", "title": "Fortis Championships Luxembourg 2007 - Singolare", "text": "Il singolare del Fortis Championships Luxembourg 2007 \u00e8 stato un torneo di tennis facente parte del WTA Tour 2007.\nAl'ona Bondarenko era la detentrice del titolo, ma ha perso nel 1\u00ba turno contro Marion Bartoli.\nAna Ivanovi\u0107 ha battuto in finale Daniela Hantuchov\u00e1 3\u20136, 6\u20134, 6\u20134"}
{"id": "2907686", "revid": "465169", "url": "https://it.wikipedia.org/wiki?curid=2907686", "title": "Token bucket", "text": "In informatica e telecomunicazioni, nell'ambito delle reti di calcolatori, con il termine token bucket si indica un comune algoritmo utilizzato per controllare la quantit\u00e0 di dati che viene iniettato in una rete e che consente ai dati stessi di essere inviati. Anche se ha diversi utilizzi la sua utilit\u00e0 si comprende meglio nel contesto del \"traffic control \" (traffic shaping o rate limiting in trasmissione e traffic policing in ricezione).\nAlgoritmi di Traffic Shaping (leaky bucket versus token bucket).\nEsistono due metodi per modellare il traffico predominante: l'implementazione \"leaky bucket\" (secchio che perde) e \"token bucket\". A volte sono erroneamente raggruppate insieme sotto lo stesso nome. Questi sistemi hanno caratteristiche distinte e vengono utilizzati per scopi diversi. Esse differiscono principalmente in quanto il leaky bucket impone un limite rigido sulla velocit\u00e0 di trasmissione dati, mentre il token bucket consente una certa quantit\u00e0 di \"burstiness\" pur imponendo un limite al tasso medio di trasmissione dei dati.\nVista ad alto livello.\nIl token bucket \u00e8 un meccanismo di controllo di trasmissione che determina quando e quanto traffico dati (sotto forma di pacchetti) pu\u00f2 essere trasmesso in base alla presenza o meno di \"token\" (gettoni) in un contenitore astratto, che detiene il traffico complessivo di rete da trasmettere, detto appunto \"bucket\". Il bucket contiene dunque dei token, ciascuno dei quali pu\u00f2 rappresentare una unit\u00e0 in byte o un singolo pacchetto di dimensioni predeterminate. Un flusso \u00e8 autorizzato a trasmettere traffico solo quando sono presenti token nel bucket. L'amministratore di rete specifica quanti gettoni sono necessari per trasmettere una certa quantit\u00e0 di byte e i token vengono rimossi dal bucket quando si trasmette un pacchetto. Un flusso di traffico \u00e8 in grado di trasmettere fino alla sua velocit\u00e0 del suo rate di picco se ci sono abbastanza token nel bucket e se la soglia di rottura \u00e8 configurata in modo appropriato.\nL'algoritmo token bucket.\nL'algoritmo pu\u00f2 essere concettualmente inteso come segue:\nPropriet\u00e0.\nTasso medio.\nNel lungo periodo la produzione di pacchetti conforme \u00e8 limitata dal tasso r di aggiunta dei token nel bucket. \nDimensione Burst.\nSia M il tasso massimo possibile trasmissione in byte al secondo.\nPoi formula_1 \u00e8 il tempo massimo di burst, che \u00e8 il tempo per il quale il tasso M \u00e8 pienamente utilizzato.\nLa dimensione massima del burst \u00e8 quindi formula_2"}
{"id": "2907687", "revid": "107831", "url": "https://it.wikipedia.org/wiki?curid=2907687", "title": "Porsche Tennis Grand Prix 2007", "text": "Il Porsche Tennis Grand Prix 2007 \u00e8 stato un torneo femminile di tennis giocato sul cemento indoor. \n\u00c8 stata la 30\u00aa edizione del Porsche Tennis Grand Prix, che fa parte della categoria Tier II nell'ambito del WTA Tour 2007.\nSi \u00e8 giocato nel Porsche Arena di Stoccarda in Germania, dall'1 al 7 ottobre 2007.\nCampionesse.\nSingolare.\n Justine Henin ha battuto in finale Tatiana Golovin, 2\u20136, 6\u20132, 6\u20131\nDoppio.\n Kv\u011bta Peschke / Rennae Stubbs hanno battuto in finale Yung-Jan Chan / Dinara Safina, 6-7(5), 7-6(4), (10-2)"}
{"id": "2907690", "revid": "1442080", "url": "https://it.wikipedia.org/wiki?curid=2907690", "title": "Porsche Tennis Grand Prix 2007 - Singolare", "text": "Il singolare del Porsche Tennis Grand Prix 2007 \u00e8 stato un torneo di tennis facente parte del WTA Tour 2007.\nNadia Petrova era la detentrice del titolo, ma si \u00e8 ritirata nel match dei quarti di finale contro Jelena Jankovi\u0107.\nJustine Henin ha battuto in finale Tatiana Golovin 2\u20136, 6\u20132, 6\u20131"}
{"id": "2907694", "revid": "767487", "url": "https://it.wikipedia.org/wiki?curid=2907694", "title": "Generali Ladies Linz 2007", "text": "Il Generali Ladies Linz 2007 \u00e8 stato un torneo di tennis giocato sul cemento indoor. \u00c8 stata la 21\u00aa edizione del Generali Ladies Linz, che fa parte della categoria Tier II nell'ambito del WTA Tour 2007. Si \u00e8 giocato a Linz, in Austria, dal 22 ottobre al 28 ottobre 2007.\nCampionesse.\nSingolare.\n Daniela Hantuchov\u00e1 ha battuto in finale Patty Schnyder, 6-4, 6-2\nDoppio.\n Cara Black\u00a0/\u00a0 Liezel Huber hanno battuto in finale Katarina Srebotnik\u00a0/\u00a0 Ai Sugiyama, 6-2, 3-6, 10-8"}
{"id": "2907704", "revid": "1566286", "url": "https://it.wikipedia.org/wiki?curid=2907704", "title": "Daniele Segre", "text": "Biografia.\nDi famiglia ebraica osservante (suo nonno era rabbino della Comunit\u00e0 ebraica di Alessandria), ha iniziato la sua attivit\u00e0 come fotografo, per passare poi negli anni settanta al cinema di documentazione sociale realizzando documentari, film di fiction, servizi per la televisione (Rai, RTSI). Nel 1981 fonda la societ\u00e0 di produzione \"I Cammelli\" e nel 1989 la \"Scuola video di documentazione sociale I Cammelli\". Dal 1996 \u00e8 docente di regia alla Scuola nazionale di cinema (Centro sperimentale di cinematografia) di Roma.\nNel 1995 debutta in teatro ancora come regista con \"Week-end\" di Annibale Ruccello. Nel 1999 \u00e8 il regista di \"A proposito di sentimenti\" prodotto da AIPD (Associazione Italiana Persone Down). Il suo film \"Morire di lavoro\" del 2008 \u00e8 stato presentato in anteprima alla Camera dei deputati e al Parlamento europeo di Strasburgo.\nIl 17 settembre 2012 il film \"\u00c8 viva la Torre di Pisa\" \u00e8 stato presentato come evento speciale al 64 Prix Italia a Torino. L'8 novembre 2012, presso il Quirinale, Daniele Segre ha ricevuto il Premio Solinas - Premio Documentario per il cinema-medaglia del Presidente della Repubblica Giorgio Napolitano e il 29 novembre 2012 il Premio alla carriera Maria Adriana Prolo in occasione del Torino Film Festival. Dal 2014 Segre \u00e8 il direttore della sede distaccata della Scuola Nazionale di Cinema del Centro Sperimentale di Cinematografia, a L'Aquila (Corso di Reportage Audiovisivo).\nNel giugno 2015 gli viene conferito il diploma Honoris Causa dal Centro Sperimentale di Cinematografia per il \u201cReportage Storico d\u2019attualit\u00e0\u201d. Nel 2015 realizza \"Morituri\" che completa la trilogia composta da \"Vecchie\" e \"Mitraglia e il verme.\" \"Morituri\" viene invitato al Torino Film Festival nel novembre 2015 e nell\u2019aprile 2016 debutta al Teatro Nobel per la pace di San Demetrio ne\u2019 Vestini. Nel 2016 realizza \"Nome di battaglia donna\", raccogliendo le testimonianze di donne partigiane che hanno partecipato alla Resistenza contro il fascismo e il nazismo tra il 1943 e il 1945. Il documentario \u00e8 stato presente nella sezione Festa Mobile del 34\u00b0 Torino Film Festival."}
{"id": "2907705", "revid": "1442080", "url": "https://it.wikipedia.org/wiki?curid=2907705", "title": "Generali Ladies Linz 2007 - Singolare", "text": "Il singolare del Generali Ladies Linz 2007 \u00e8 stato un torneo di tennis facente parte del WTA Tour 2007.\nMarija \u0160arapova era la detentrice del titolo, ma non ha partecipato.\nDaniela Hantuchov\u00e1 ha battuto in finale Patty Schnyder 6-4, 6-2."}
{"id": "2907713", "revid": "212348", "url": "https://it.wikipedia.org/wiki?curid=2907713", "title": "Giustizia (Pollaiolo)", "text": "La Giustizia \u00e8 un dipinto a olio su tavola (167x88 cm) di Piero del Pollaiolo, databile al 1470 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal Tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Si conosce anche una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa bottega del Pollaiolo esegu\u00ec sei dei sette dipinti previsti; il settimo, la \"Fortezza\" venne eseguito dal giovane Sandro Botticelli.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio, sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole arrivarono agli Uffizi nel 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo) per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti.\nLa Giustizia era la Virt\u00f9 per certi sensi pi\u00f9 importante della serie poich\u00e9 destinata a un tribunale. Nella mano destra tiene la tradizionale spada, mentre con la sinistra tocca, al posto della tradizionale bilancia, un globo appoggiato sul ginocchio, simbolo augurale del mondo che deve essere da essa dominato. Il panneggio sulle gambe, rispetto ad altre Virt\u00f9 della serie, \u00e8 qui estremamente liscio e scultoreo, sbalzato da un profondo chiaroscuro con pieghe ampie e morbide, che rendono la consistenza della stoffa. A differenza di altre Virt\u00f9 della serie il trono non \u00e8 inquadrato da transenne, ma su uno sfondo scuro. La prospettiva usata \u00e8 \"a grandangolo\", cio\u00e8 estremamente scorciata in profondit\u00e0, permettendo di mostrare al contempo sia i lati inferiori che superiori del trono come se esso fosse di dimensioni enormi.\nL'attenzione ai dettagli decorativi, come il pavimento che imita un tappeto orientale o la preziosit\u00e0 dell'orlo del vestito o del gradino del trono tempestati di pietre preziose o semidure, denotano la lezione della pittura fiamminga, che in quegli anni a Firenze si faceva pi\u00f9 che mai viva grazie all'arrivo diretto di opere dalle Fiandre e dal nord-Europa."}
{"id": "2907714", "revid": "729019", "url": "https://it.wikipedia.org/wiki?curid=2907714", "title": "Chabomai", "text": "Le isole Chabomai o Habomai (in russo: \u0425\u0430\u0431\u043e\u043c\u0430\u0438, giapponese:\u6b6f\u821e\u7fa4\u5cf6 \"Habomai Gunto\" o \u6b6f\u821e\u8af8\u5cf6 \"Habomai Shoto\") sono un gruppo di isole nella parte meridionale delle isole Curili, amministrativamente appartenenti al Ju\u017eno-Kuril'skij rajon dell'oblast' di Sachalin, in Russia, ma sono, insieme a Iturup, Kuna\u0161ir e \u0160ikotan, rivendicate dal Giappone.\nSi trovano a sud di Kuna\u0161ir e circa 10\u00a0km ad est di Hokkaid\u014d, sono una decina di isole pi\u00f9 alcuni isolotti minori. La maggiore \u00e8 Zel\u00ebnyj (\u0417\u0435\u043b\u0451\u043d\u044b\u0439, l'\"isola verde\"), poi Polonskogo (\u041f\u043e\u043b\u043e\u043d\u0441\u043a\u043e\u0433\u043e), Tanfil\u2019eva (\u0422\u0430\u043d\u0444\u0438\u043b\u044c\u0435\u0432\u0430), Jurij (\u042e\u0440\u0438\u0439), Anu\u010dina (\u0410\u043d\u0443\u0447\u0438\u043d\u0430), D\u00ebmina (\u0414\u0451\u043c\u0438\u043d\u0430), il gruppo delle isolette Oskolki (\u041e\u0441\u043a\u043e\u043b\u043a\u0438) e la \"Banka Opasnaja\" con gli isolotti Signal'nyj, Rifovyj e Storo\u017eevoj."}
{"id": "2907715", "revid": "2077903", "url": "https://it.wikipedia.org/wiki?curid=2907715", "title": "'Ndrina Carvelli", "text": "I Carvelli sono una \"'ndrina\" originaria di Petilia Policastro, in provincia di Crotone, con collegamenti anche a Milano, nel quartiere Quarto Oggiaro e a Torino.\nSarebbero alleati dei Trovato e dei Comberiati-Garofalo di Petilia Policastro.\nDiramazioni varie.\n\u00c8 nota la diramazione di Peppino Carvelli e Giuseppina Carvelli, e quella di Annina Carvelli e Luigi Carvelli (deceduto pi\u00f9 di dieci anni fa), che hanno dato vita ad altre famiglie sparse nell'Italia del nord (Piemonte e Lombardia) dall'unione di diverse famiglie di Carvelli. A Petilia Policastro esistono almeno tre famiglie di Carvelli una diversa dall'altra che in alcuni casi come quelli elencati sopra si sono unite tra loro."}
{"id": "2907716", "revid": "1684799", "url": "https://it.wikipedia.org/wiki?curid=2907716", "title": "Welland (disambigua)", "text": ""}
{"id": "2907717", "revid": "599013", "url": "https://it.wikipedia.org/wiki?curid=2907717", "title": "Colomba Mongiello", "text": "Biografia.\nSi iscrive al Partito Comunista Italiano all'et\u00e0 di 18 anni, confluendo in seguito nel PDS, nei DS ed infine nel Partito Democratico.\nAlle elezioni politiche del 2006 viene eletta al Senato della Repubblica, in regione Puglia, nelle liste de L'Ulivo (in quota DS). Viene confermata senatrice anche alle elezioni politiche del 2008, nelle liste del Partito Democratico.\nDal 24 febbraio 2009 il Segretario del PD Dario Franceschini (nominato leader del PD dopo le dimissioni di Veltroni dalla Segreteria nazionale) la nomina presidente nazionale del Forum Agricoltura del PD.\nNel corso della sua prima legislatura al Senato svolge la mansione di segretario d'aula.\nAlle elezioni politiche del 2013 viene eletta alla Camera dei Deputati, nella circoscrizione Puglia."}
{"id": "2907718", "revid": "585241", "url": "https://it.wikipedia.org/wiki?curid=2907718", "title": "Area Schengen", "text": ""}
{"id": "2907719", "revid": "287204", "url": "https://it.wikipedia.org/wiki?curid=2907719", "title": "Divisione meccanizzata &quot;Mantova&quot;", "text": ""}
{"id": "2907723", "revid": "871355", "url": "https://it.wikipedia.org/wiki?curid=2907723", "title": "Fede (Pollaiolo)", "text": "La Fede \u00e8 un dipinto a olio su tavola (167x88 cm) di Piero del Pollaiolo, databile al 1470 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal Tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Un probabile ritardo nella consegna port\u00f2 a riallogare l'opera al Botticelli, che dipinse la \"Fortezza\", ma le energiche proteste dei due fratelli del Pollaiolo port\u00f2 a una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa bottega del Pollaiolo esegu\u00ec sei dei sette dipinti previsti.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio, sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole, dopo lo spostamento della magistratura nell'edifciio degli Uffizi, vennero esposte in Galleria dal 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nL'opera \u00e8 stata restaurata nel 1999: in quell'occasione si scopr\u00ec l'originalissima tecnica pittorica usata, che prevedeva la pittura della tavola direttamente sulla superficie del legno, senza preparazione in tela e gesso, sfruttando il colore della tavola per le parti scure del modellato.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo) per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti. Ci\u00f2 \u00e8 particolarmente evidente nella \"Fede\", la cui testa \u00e8 particolarmente piccola e scorciata.\nLa Fede ha gli attributi religiosi del calice e del crocifisso e lo sguardo rivolto verso l'alto, cio\u00e8 a Dio. Il panneggio sulle gambe, rispetto ad altre Virt\u00f9 della serie, \u00e8 qui estremamente monumentale e scultoreo, soprattutto grazie anche al colore chiaro che sembra voler competere con il vero marmo, sbalzato da un profondo chiaroscuro con pieghe ampie e morbide, che rendono la consistenza della stoffa. Il trono \u00e8 inquadrato da transenne ed \u00e8 rappresentato secondo una prospettiva \"a grandangolo\", cio\u00e8 estremamente scorciata in profondit\u00e0, permettendo di mostrare al contempo sia i lati inferiori che superiori del trono come se esso fosse di dimensioni enormi. Ci\u00f2 \u00e8 evidente ad esempio nel calice, del quale si vede il bordo inferiore, o nei lacunari dell'arco superiore, mentre in basso il gradino \u00e8 interamente rappresentato secondo una visione dall'alto.\nL'attenzione ai dettagli decorativi, come il pavimento che imita un tappeto orientale o la preziosit\u00e0 di dettaglio come il crocifisso, tempestato di perle e pietre preziose, denotano la lezione della pittura fiamminga, che in quegli anni a Firenze si faceva pi\u00f9 che mai viva grazie all'arrivo diretto di opere dalle Fiandre e dal nord-Europa."}
{"id": "2907724", "revid": "767487", "url": "https://it.wikipedia.org/wiki?curid=2907724", "title": "Aleksandr Sergeevi\u010d Ivan\u010denkov", "text": ""}
{"id": "2907726", "revid": "1913206", "url": "https://it.wikipedia.org/wiki?curid=2907726", "title": "Borgo Pace", "text": "Borgo Pace \u00e8 un comune italiano di 537 abitanti della provincia di Pesaro e Urbino nelle Marche.\nGeografia fisica.\nSi presenta come un piccolo borgo quasi interamente montano. A Borgo Pace si ha l'incontro dei due torrenti Meta e Auro, che fondendo le loro acque danno luogo al fiume Metauro, il pi\u00f9 lungo della regione Marche.\nNonostante il numero di abitanti dell'intero territorio comunale sia esiguo, l'estensione territoriale risulta tuttavia molto vasta, e comprende frazioni quali Parchiule, Sompiano, Lamoli; quest'ultima \u00e8 senza dubbio la pi\u00f9 conosciuta.\nDopo il passaggio degli ex comuni marchigiani dell'alta Val Marecchia alla regione Emilia-Romagna (15 agosto 2009) il comune di Borgo Pace \u00e8 divenuto il pi\u00f9 occidentale della regione Marche. Il suo territorio comunale si incunea tra la Toscana e l'Umbria.\nStoria.\nFece parte della Massa Trabaria. Sotto la giurisdizione della Chiesa per pi\u00f9 di due secoli, nella seconda met\u00e0 del Trecento pass\u00f2 ad Antonio da Montefeltro e poi ai duchi di Urbino. Segu\u00ec da allora le vicende del ducato. Essenziale tappa, in particolar modo nel XV e XVI secolo, per chi si recava da Sansepolcro a Urbino, percorso frequentemente da Piero della Francesca diretto alla Corte dei Montefeltro, a Borgo Pace, in un senso o nell'altro, come risulta anche dai taccuini di viaggio di viaggiatori quali Michel de Montaigne e Joseph Furttenbach, si trovava la locanda di \u00absosta per la cena, il cambio delle cavalcature e il pernottamento\u00bb. \nMonumenti e luoghi d'interesse.\nIl cuore del piccolo paese metaurense \u00e8 la Piazza del Pino, dove si possono ritrovare la chiesa di Santa Maria Nuova, il municipio e tutte le pi\u00f9 importanti strutture paesane.\nCultura.\nEventi.\nNella frazione di Lamoli, ogni anno dal 13 al 15 agosto si registra grande afflusso turistico in occasione della \"Sagra della panzanella\", che si conclude nella serata di Ferragosto con la rappresentazione dei tipici \"quadri viventi\" in occasione della Festa dell'Assunta.\nIn crescita \u00e8 la festa celebrata l'ultimo week-end di agosto dedicata \"patata di Sompiano\", variet\u00e0 autoctona di patata rossa che viene coltivata in zona senza l'ausilio di concimi chimici e fitofarmaci.\nPresso la frazione di Parchiule si tiene la \"Festa del basilico\", la prima domenica del mese di settembre.\nLa prima domenica di giugno, nella zona adiacente alla chiesa di S. Croce presso la frazione di Sompiano, si svolge la \"Festa della schiacciata al rosmarino\".\nEconomia.\nFra le principali attivit\u00e0 spiccano artigianato e soprattutto agricoltura. Molto importante \u00e8 comunque il paesaggio, sfruttato dal comune e dalla Comunit\u00e0 Montana come attrattiva turistica: in questo ambito, i percorsi montani dell'Alpe della Luna sono assiduamente frequentati da molti turisti, provenienti dall'entroterra pesarese nonch\u00e9 dalle vicine Toscana e Umbria, raggiungibili percorrendo il vicino valico di Bocca Trabaria.\nCaratteristica attivit\u00e0, riscontrata ormai soltanto in pochissime zone d'Italia, \u00e8 quella svolta dai \"carbonai\", i quali tutt'oggi lavorano nelle tipiche carbonaie per ottenere il carbone dalla combustione anossica del legname.\nSport.\nMolto sviluppati sono gli impianti sportivi del luogo\nDurante tutto l'anno il palazzetto dello sport comunale ospita tornei e ritiri di squadre di Pallacanestro.\nLa squadra di calcio locale \u00e8 l'A.S. Borgo Pace che milita attualmente in Terza Categoria.\n\u00c8 inoltre in costruzione un campo da golf, denominato \"Golf Club Alpe della Luna\"\", con campo pratica e sei buche gi\u00e0 presenti."}
{"id": "2907729", "revid": "339392", "url": "https://it.wikipedia.org/wiki?curid=2907729", "title": "Apollonopolis parva", "text": ""}
{"id": "2907730", "revid": "95049", "url": "https://it.wikipedia.org/wiki?curid=2907730", "title": "Trasporti a Roma", "text": "Il sistema dei trasporti pubblici della citt\u00e0 di Roma si compone di una rete metropolitana di 3 linee, una rete tranviaria di 6 linee, un sistema di servizi suburbani composto da 8 relazioni regionali e 3 ferrovie ex-concesse, una rete filoviaria composta da tre linee e una rete stradale di circa , che la rende la pi\u00f9 vasta d'Europa.\nLa rete dei trasporti \u00e8 gestita da 3 operatori: la societ\u00e0 in house comunale ATAC, Trenitalia e il consorzio privato Roma TPL.\nQuadro generale.\nMetropolitana e tram.\nMetropolitana di Roma.\nLa metropolitana di Roma, considerata la prima vera metropolitana d'Italia, fu inaugurata il 9 febbraio 1955 dal Presidente della Repubblica Luigi Einaudi con la linea allora denominata \"Ferrovia dell'E42\", poi divenuta linea B. Dopo altri 25 anni, il 16 febbraio 1980 fu inaugurata dal sindaco di Roma Luigi Petroselli la seconda linea della rete chiamata linea A, e il 9 novembre 2014 fu aperta l'ultima linea metropolitana, la linea C.\nSono in atto diversi progetti per l'espansione della metropolitana, tra cui la trasformazione della ferrovia Roma-Lido nella linea E, la creazione della linea D e i prolungamenti delle tre linee esistenti.\nLe rete si compone oggi di 3 linee per un totale di 59,4\u00a0km e 73 stazioni e trasporta circa passeggeri al giorno e 308 milioni di passeggeri l'anno, risultando essere la seconda rete pi\u00f9 estesa d'Italia dopo quella di Milano. Le linee sono identificate con una lettera e un colore, che viene usato anche nelle mappe, nella livrea dei treni e nell'arredo delle stazioni.\nRete tranviaria.\nPrecursori della rete tranviaria a Roma furono le linee omnibus, la cui prima linea a Roma fu inaugurata nel giugno 1845 da Piazza Venezia alla Basilica di San Paolo fuori le mura su autorizzazione di Papa Gregorio XVI, e le linee tram a cavalli la cui prima linea urbana fu inaugurata il 2 agosto 1877 tra Piazzale Flaminio e Ponte Milvio. Il 2 settembre 1895 giunse il primo tram elettrico funzionante con linea aerea tra Termini e Piazza di San Silvestro, che diede il via all'elettrificazione della rete urbana, completata nel 1904. Il 31 dicembre 1929 la rete tranviaria romana raggiunse la sua massima espansione: 800 motrici e 280 rimorchi circolavano su 59 linee, con 140\u00a0km di impianti e 400\u00a0km di lunghezza d'esercizio.\nOggi la rete si compone di 6 linee urbane per complessivi . Ogni linea \u00e8 contraddistinta da un numero di identificazione.\nTrasporto ferroviario.\nFerrovie ex-concesse.\nLe ferrovie Roma-Lido, Roma-Giardinetti e Roma-Civita Castellana-Viterbo (o Roma Nord), sono tre linee ex-concesse di propriet\u00e0 regionale gestite anch'esse dall'ATAC e che svolgono un servizio simile a quello metropolitano, ma in gran parte in superficie.\nFerrovie regionali FL.\nRoma \u00e8 collegata al resto della regione ed al suo hinterland da otto ferrovie regionali, operate da Trenitalia ed identificate come \"FL\" (Ferrovie Laziali).\nLa rete, composta da 8 linee, serve circa 130 stazioni per una lunghezza complessiva di oltre 732\u00a0km. Sono in particolare le linee FL1, FL2, FL3 e FL5 che grazie alle numerose fermate e alle alte frequenze offrono un servizio molto simile a quello metropolitano per Roma.\nFerrovie nazionali.\nPosta al centro della penisola, Roma \u00e8 anche il principale nodo ferroviario dell'Italia centrale, collegata mediante le linee ad alta velocit\u00e0 con Firenze e Napoli. Le altre principali direttrici di traffico ricalcano \u2014 almeno nella parte iniziale del percorso \u2014 il tracciato delle strade consolari: la linea tirrenica (Roma-Genova, lungo la via Aurelia); la linea verso nord inizialmente lungo la valle del Tevere (Roma-Firenze-Bologna); le linee verso l'Adriatico (Roma-Pescara, lungo la via Tiburtina, e Roma-Ancona, lungo la via Flaminia); le linee verso il meridione (Roma-Formia-Napoli, lungo la via Appia, e Roma-Cassino-Napoli, lungo la via Casilina).\nLa stazione principale e l'unica nel centro storico \u00e8 Roma Termini, la pi\u00f9 trafficata stazione d'Italia, ma i treni ad alta velocit\u00e0 di Trenitalia e Italo e i treni nazionali fermano anche a Roma Tiburtina (destinata a gestire livelli di servizio pari a Termini) e Roma Ostiense. Le altre stazioni svolgono un ruolo importante per i servizi metropolitani-regionali; fra di esse Roma San Pietro, Roma Trastevere, Roma Tuscolana, Roma Prenestina e Valle Aurelia.\nCollegamenti aeroportuali.\nL'aeroporto intercontinentale Leonardo da Vinci, il principale aeroporto di Roma e il pi\u00f9 grande d'Italia per numero di passeggeri, \u00e8 collegato da un servizio ferroviario denominato \"Leonardo Express\" che collega, senza fermate intermedie, l'aeroporto con la stazione Termini in circa 32 min.\nAccanto a questo servizio ci sono poi: il servizio offerto dalla linea \"FL1\" delle ferrovie regionali che al contrario collega l'aeroporto con tutte le stazioni della linea in questione, comprese le importanti stazioni di Roma Trastevere, Roma Ostiense e Roma Tiburtina e con la metropolitana ed infine il servizio dei \"Frecciargento\" di Trenitalia che lo collega alla rete nazionale ad alta velocit\u00e0 con fermate a Roma Termini, Roma Tiburtina, Firenze, Bologna, Padova e Venezia, e dal 2019 anche con Genova.\nTrasporto aereo e marittimo.\nAeroporti.\nLa citt\u00e0 \u00e8 servita da quattro aeroporti:\nNon \u00e8 pi\u00f9 funzionante l'aeroporto Francesco Baracca situato dentro la citt\u00e0 nel quadrante est, che fu il primo aeroporto d'Italia inaugurato nel 1909, e di cui \u00e8 ancora visibile una pista all'interno del parco archeologico di Centocelle.\nPorti.\nLa costruzione di un porto romano si deve, secondo la tradizione, ad Anco Marzio, quarto dei sette leggendari re di Roma, che fece costruire l'insediamento di Ostia (633 a.C.). Il piccolo nucleo, che fu verosimilmente la prima colonia di Roma, crebbe di notevole importanza nel corso dei secoli, tanto da raggiungere i 75\u00a0000 abitanti nell'et\u00e0 imperiale. Nella zona, inoltre, erano stati costruiti due nuovi porti per ordine degli imperatori Claudio e Traiano. La citt\u00e0 portuale sub\u00ec una lenta decadenza a partire dal IV secolo, complice la crisi economica dovuta alle invasioni barbariche; dal IX secolo, Ostia cominci\u00f2 ad essere distrutta.\nAltri porti romani furono quelli fluviali, costruiti per l'approdo delle imbarcazioni che anticamente risalivano il Tevere per giungere in citt\u00e0: il \"porto dell'Emporio\", abbandonato gi\u00e0 in epoca medievale; il \"porto di Ripa\", ricostruito nel 1642 con il nome di \"Ripa Grande\"; il \"porto di Ripetta\", costruito nel 1704 a monte di Castel Sant'Angelo ma distrutto nel 1893; il \"porto Leonino\", costruito nel 1827 per volere di Leone XII e distrutto nel 1863. Attualmente in citt\u00e0, lungo le sponde del Tevere, si trovano alcuni punti d'imbarco dei battelli turistici.\nIl nuovo porto di Roma sito a Ostia Lido venne inaugurato nel 2001. Si tratta di un porto turistico, strutturato come quello originario ma con funzioni completamente diverse: non pi\u00f9 un punto strategico e commerciale, bens\u00ec nuovo approdo turistico per imbarcazioni da diporto. Porti di Roma sono anche il \"porto canale\" di Fiumicino ma soprattutto il porto commerciale di Civitavecchia che collega con servizi regolari il centro Italia con le principali destinazioni del Mediterraneo, ed \u00e8 uno dei principali terminal nazionali per le navi da crociera.\nTrasporto stradale.\nStrade.\nLa citt\u00e0 \u00e8 al centro di una struttura radiale di vie di comunicazione che ricalcano le direttrici delle antiche strade consolari (Aurelia, Cassia, Flaminia, Salaria, Nomentana, Tiburtina, Casilina, Prenestina, Anagnina, Appia, Ardeatina, Laurentina, Ostiense, a cui nel medioevo si aggiunse la Tuscolana) che, partendo dal \"miliarium aureum\", il chilometro zero \"fisico\", congiungevano Roma a tutti gli angoli dell'Impero.\nLo spazio urbano, un tempo delimitato dalle mura, a partire dalla seconda met\u00e0 del XX secolo \u00e8 definito dall'anello esterno di raccordo tra le vie di penetrazione, il Grande Raccordo Anulare, che rappresenta la congiunzione principale del trasporto su strada tra Roma e il resto d'Italia. Sul Raccordo convergono le quattro autostrade per Firenze (A1 diramazione Roma nord), Teramo e Pescara (A24/A25), Napoli (A1 diramazione Roma sud) e l'aeroporto di Fiumicino (A91, da cui si dirama la A12 per Civitavecchia), oltre alle due superstrade Cassia Veientana (SR 2 bis) e Pontina (SR 148).\nRete filoviaria.\nIntrodotta negli anni trenta in sostituzione della rete tranviaria allora in dismissione, la rete filoviaria fu inaugurata il 7 gennaio 1937 e successivamente sviluppata fino a diventare la rete filoviaria pi\u00f9 estesa d'Italia e una delle pi\u00f9 estese d'Europa, con la massima estensione di di linee e 419 veicoli del 1957..\n\u00c8 soltanto con gli anni duemila che si pens\u00f2 di reintrodurre il mezzo a Roma e il 23 marzo 2005 fu inaugurato l'esercizio filoviario sulla linea 90 Express tra la Stazione Termini e largo Fausta Labia, lunga 11,77\u00a0km e gestita da ATAC. Talvolta anche la linea 60 Express sfrutta il percorso della stessa filovia da Porta Pia a piazza Sempione. Con l'attivazione del corridoio della mobilit\u00e0 Eur Laurentina-Tor Pagnotta-Trigoria, l'8 luglio 2019 sono state attivate le linee 72, 73 e 74. \nTrasporto di superficie.\nLa rete di superficie gestita dall'ATAC e da Roma TPL \u00e8 composta di circa 400 linee, la colonna portante del trasporto pubblico locale romano. Durante la notte \u00e8 attivo un servizio di autobus notturni, le \"linee N\", che servono anche i percorsi delle tre linee metropolitane e della Roma-Lido (nMA, nMB, nMB1, nMC, nME). Le vetture-km erogate nel 2019 sono state 84,4 milioni da ATAC e 28,2 da Roma TPL, per un totale di 112,8 compresi tram e filobus.\nTaxi e noleggio con conducente (NCC).\nSulla base delle normative nazionali e regionali del trasporto pubblico non di linea, l\u2019Amministrazione comunale fissa per entrambi i servizi il numero delle licenze, e per i soli taxi anche i massimali tariffari e i turni orari, mentre per gli NCC vigono le regole di mercato. A Roma le licenze taxi sono 7705, a cui si aggiungono 993 autorizzazioni NCC con autovetture.\nMobilit\u00e0 privata.\nLa mobilit\u00e0 privata \u00e8 regolata da:\nLa mobilit\u00e0 sostenibile \u00e8 invece incentivata dai servizi di car sharing classico e a flusso libero e dai nuovi servizi di bike sharing e monopattini elettrici a flusso libero."}
{"id": "2907732", "revid": "709565", "url": "https://it.wikipedia.org/wiki?curid=2907732", "title": "Blink (personaggio)", "text": "Blink, il cui vero nome \u00e8 Clarice Ferguson, \u00e8 un personaggio dei fumetti creato da Scott Lobdell (testi) e Joe Madureira (disegni), pubblicato dalla Marvel Comics. Apparsa per la prima volta sulle pagine di \"Uncanny X-Men\" n. 317 (ottobre 1994), il personaggio visse una doppia storia editoriale prima nella continuity ufficiale di Terra-616 e poi in quella alternativa dell'Era di Apocalisse.\nBiografia del personaggio.\nOrigini.\nAssieme ad altri giovani mutanti, Blink fu catturata dalla razza aliena Phalanx durante la loro invasione della Terra al fine di assimilarne i poteri. Incapace di gestire il proprio potere di teletrasporto, oltrech\u00e9 terrorizzata da esso, contribu\u00ec a liberare i compagni di prigionia prima di rimanere intrappolata e morire nel campo di forze generato dal suo potere. Grazie al suo sacrificio, i mutanti rimasti vennero raccolti nel team di Generation X sotto la guida di Emma Frost e Banshee ed addestrati come futuri X-Men.\nNella miniserie \"Apocalypse Vs Dracula\" scritta da Frank Tieri, \u00e8 rivelato che Frederick Slade, un discendente di Apocalisse appartenente al Clan Akkaba del 1897 possedeva tratti somatici e poteri simili a quelli di Blink. Slade aveva capelli rosa e occhi verdi, oltre all'abilit\u00e0 di teletrasportare s\u00e9 stesso, altre persone e oggetti. Successivamente, per assicurare continuit\u00e0 alla sua linea genetica, il clan fece in modo che Frederick concepisse un figlio con una donna conosciuta come Miss Ferguson. Vista la somiglianza fisica e di poteri, e le allusioni fatte nella storia riguardo al nome, si presume che Clarice Ferguson sia una discendente di Frederick Slade e Miss Ferguson e quindi una discendente della progenie di Apocalisse.\nPoteri e abilit\u00e0.\nBlink possiede un potere di teletrasporto, di molto maggiore rispetto a quello di Nightcrawler e Pixie, che le consente di spostare s\u00e9 stessa, oggetti interi o parti di essi di qualsiasi dimensione e persino altre persone a centinaia di chilometri di distanza. Oltre all'utilizzo canonico, pu\u00f2 concentrare il proprio potere in giavellotti di cristallo che teleportano via a contatto con l'obiettivo, emettendo un caratteristico \"blink!\" (da cui ha preso il nome).\nAltre versioni.\nUltimate.\nUna ragazza dalla pelle magenta e marchi tribali sul volto viene proposta al Governo degli Stati Uniti da Emma Frost nella creazione di un proprio gruppo mutante.\nPi\u00f9 tardi, una mutante di nome Blink viene menzionata da Mojo Adams come precedente partecipante al suo show televisivo.\nEra di Apocalisse.\nLa principale versione alternativa di Blink, il cui vero nome \u00e8 sempre Clarice Ferguson, \u00e8 quella presente su Terra-295. Apparsa per la prima volta sulle pagine di \"X-Men: Alpha\" (febbraio 1995), \u00e8 nota per il suo carattere intraprendente e coraggioso, di molto differente da quello della sua indifesa, timida e impaurita controparte ufficiale.\nOrigini.\nUcciso Xavier prima che potesse fondare gli X-Men, il nord America cadde nelle mani di Apocalisse che diede inizio al genocidio degli esseri umani ritenendoli indegni di ereditare la Terra.\nNata in Cartusia, Bahamas, Clarice fin dalla nascita esib\u00ec un'epidermide magenta, venendo catalogata fra i mutanti, tanto che i suoi genitori decisero di spostarsi a Miami per garantirle un'infanzia migliore. Quando Apocalisse invase la citt\u00e0 uccidendone gli umani, Clarice, ormai orfana, fu trovata dal Cavaliere Sinistro e da Bestia Nera che ne fece oggetto di studi e torture. Durante un'irruzione di Sabretooth e Arma X nei laboratori di Bestia venne liberata e adottata dal primo che l'addestr\u00f2, facendola diventare una X-Men fino al giorno in cui il viaggiatore crono-dimensionale Alfiere non elimin\u00f2 l'anomalia, che degener\u00f2 creando questo universo alternativo.\nCercando una soluzione per sconfiggere Apocalisse, Blink si teletrasporta nella Zona negativa, perdendo la memoria come effetto collaterale. Incontrato Ahmyor, leader della resistenza contro Blastaar, decide di unirsi alla sua causa finendo per innamorarsene prima di scoprire che in realt\u00e0 \u00e8 Annihilus, precedente regnante della Zona negativa affetto da amnesia. Recuperata la memoria Blink decide ugualmente di aiutarlo a riappropriarsi del trono, tuttavia dopo aver terminato il compito si teletrasporta nuovamente a casa.\nExiles.\nRiapparsa in un misterioso deserto, assieme ad altri cinque mutanti, viene designata come protettori del Multiverso.\nDiventata leader degli Exiles, indossando il bracciale-comunicatore \"Tallus\", dopo parecchie missioni e aver quasi perso la vita per il contagio dal virus Legacy, le viene concesso di tornare alla propria realt\u00e0. Ritornata nel gruppo dopo la morte di Sole Ardente, durante gli eventi di House of M, gli Exiles arrivano su Terra-616 dove si scontrano con Proteus. Impossessatosi del corpo del suo amato Mimo, Proteus lo utilizza per viaggiare in numerose realt\u00e0 abbandonandolo privo di vita una volta trovatone uno migliore. Rintracciatolo finalmente su una Terra parallela dove aveva preso il corpo dell'amico Morph, gli Exiles riescono a sconfiggerlo condizionandone la mente e facendogli credere di essere il vero Morph. Esausta e ancora addolorata per la perdita dell'amato, Blink decide di lasciare il team stabilendosi sulla Terra di Sasquatch assieme a Nocturne e Thunderbird.\nAltri media.\nCinema.\nBlink compare nel film \"X-Men - Giorni di un futuro passato\" (2014), interpretata dall'attrice cinese Fan Bingbing."}
{"id": "2907734", "revid": "871355", "url": "https://it.wikipedia.org/wiki?curid=2907734", "title": "Speranza (Pollaiolo)", "text": "La Speranza \u00e8 un dipinto a olio su tavola (167x88 cm) di Piero del Pollaiolo, databile al 1470 e conservato nella Galleria degli Uffizi a Firenze.\nStoria.\nSette \"Virt\u00f9\" vennero commissionate con un contratto datato 18 agosto 1469 al Pollaiolo dal Tribunale della Mercanzia (l'organo che soprintendeva alle corporazioni di arti e mestieri di Firenze) per decorare le spalliere degli stalli nella sala delle Udienze della sede in piazza della Signoria. Si conosce anche una seconda delibera che conferm\u00f2 l'incarico, al quale dovette partecipare, ma non sappiamo esattamente in quale misura, anche il fratello di Piero, Antonio.\nLa bottega del Pollaiolo esegu\u00ec sei dei sette dipinti previsti; il settimo, la \"Fortezza\" venne eseguito dal giovane Sandro Botticelli.\nMolto controversa \u00e8 l'attribuzione a Piero o Antonio, con questioni che peraltro riguardano quasi l'intero catalogo dei dipinti dei due fratelli. Se alcuni (come Billi, Albertini e Cruttwell) basandosi sui documenti attribuiscono l'intero ciclo a Piero, altri (come Ullman) li riferiscono ad Antonio sulla base di confronti stilistici con le poche opere firmate da lui (come alcune incisioni); altri infine riferiscono il disegno dei cartoni ad Antonio e l'esecuzione pittorica a Piero.\nLe tavole arrivarono agli Uffizi nel 1717 dopo la soppressione dell'istituzione. Nel XIX secolo per\u00f2 versavano in uno stato di conservazione poco soddisfacente, tanto che delle sette solo la \"Prudenza\" veniva esposta.\nDescrizione e stile.\nLe \"Virt\u00f9\" erano collocate in posizione piuttosto alta (come cerca anche di ricreare l'attuale disposizione nella sala del museo) per questo le figure sono deformate per ottimizzare una visione dal basso, con le gambe e la parte inferiore possente e la testa e le spalle pi\u00f9 esili, in modo da far sembrare le figure pi\u00f9 slanciate e imponenti.\nLa Speranza, che \u00e8 la tavola peggio conservata della serie, non ha attributi ed \u00e8 riconoscibile dal solo gesto della preghiera con gli occhi rivolti al cielo verso Dio. Il panneggio sulle gambe \u00e8 estremamente monumentale e scultoreo, privo di quegli accenti nervosi e grafici della \"Temperanza\" o della \"Carit\u00e0\", ma sbalzato piuttosto dal chiaroscuro profondo con pieghe ampie e morbide. Il trono non \u00e8 inquadrato da transenne come in altre virt\u00f9 della serie, ma presentato su uno sfondo scuro. La prospettiva usata \u00e8 quella \"a grandangolo\", cio\u00e8 estremamente scorciata in profondit\u00e0, permettendo di mostrare al contempo sia i lati inferiori che superiori del trono come se esso fosse di dimensioni enormi. Ci\u00f2 \u00e8 evidente ad esempio nella superficie interna dell'arco superiore, mentre in basso il gradino \u00e8 interamente rappresentato secondo una visione dall'alto.\nL'attenzione ai dettagli decorativi, come il pavimento che imita un tappeto orientale, denotano la lezione della pittura fiamminga, che in quegli anni a Firenze si faceva pi\u00f9 che mai viva grazie all'arrivo diretto di opere dalle Fiandre e dal nord-Europa."}
{"id": "2907735", "revid": "1305772", "url": "https://it.wikipedia.org/wiki?curid=2907735", "title": "Wellfleet", "text": ""}
{"id": "2907737", "revid": "767487", "url": "https://it.wikipedia.org/wiki?curid=2907737", "title": "Vladimir Afanas'evi\u010d Ljachov", "text": ""}
{"id": "2907739", "revid": "292162", "url": "https://it.wikipedia.org/wiki?curid=2907739", "title": "Infrastrutture e trasporti a Roma", "text": ""}
{"id": "2907744", "revid": "2043462", "url": "https://it.wikipedia.org/wiki?curid=2907744", "title": "Alessandra di Baviera", "text": "Biografia.\nGiovinezza.\nAlessandra nacque a Schloss Johannisburg ad Aschaffenburg, ottava figlia (e quinta femmina) di re Ludovico I di Baviera e della moglie Teresa di Sassonia-Hildburghausen. Ancora quindicenne essa venne ritratta dal pittore Joseph Karl Stieler per la \"Galleria delle Bellezze\", che il padre aveva voluto costruire nel Castello di Nymphenburg.\nMaturit\u00e0.\nAlessandra non si spos\u00f2 mai e venne nominata badessa del Regio Capitolo per Dame di Sant'Anna di Monaco e W\u00fcrzburg, una specifica comunit\u00e0 religiosa per nobili signore. Negli anni 1850 il principe Luigi Luciano Bonaparte chiese a Ludovico I la mano della figlia, ma visto che egli era divorziato dalla prima moglie, il Re rifiut\u00f2 adducendo come scusa la salute delicata di Alessandra.\nNel 1852 Alessandra inizi\u00f2 la sua carriera letteraria; il suo primo libro di storie fu intitolato \"Weihnachtsrosen\" (\"Rose di Natale\"). L'anno successivo pubblic\u00f2 \"Souvenirs, pens\u00e9es et essais\" (\"Memorie, pensieri e saggi\") Nel 1856 comparve \"Feldblumen\" (\"Fiori di campo\"), i cui proventi vennero donati all'Orfanotrofio Maximilian; nel 1858 fu il turno di \"Phantasie- und Lebensbilder\" (\"Ritratti di fantasia e biografici\"), una collezione di traduzioni in tedesco dall'inglese e dal francese. Nel 1862 essa scrisse una nuova traduzione in tedesco di alcune novelle di Eugenie Foa; l'anno successivo apparve \"Thautropfen\" (\"Gocce di rugiada\"), una raccolta di storie francesi tradotte e di alcune di suo pugno.\nNel 1870 Alessandra scrisse \"Das Kindertheater\" (\"Il teatro dei bambini\"), traduzione tedesca di alcune commedie per bambini tratte da \"L'ami des enfants\" di Arnaud Berquin; lo stesso anno apparve \"Der erste des Monats\" (\"Il primo dei mesi\"), anch'esso una traduzione di un libro francese di Jean-Nicolas Bouilly. Nel 1873 scrisse \"Maigl\u00f6ckchen\" (\"Campanelle di maggio\"), una raccolta di storie.\nNumerosi contributi scritti dalla principessa Alessandra di Baviera vennero pubblicati sul periodico \"Jugendbl\u00e4tter\" di Isabella Braun.\nEccentricit\u00e0 e morte.\nNonostante il suo talento ed i suoi risultati letterari, Alessandra era affetta da numerose manie, tra cui un'ossessione per la pulizia.\nAlessandra mor\u00ec nel 1875 all'et\u00e0 di quarantanove anni al castello di Nymphenburg; essa \u00e8 sepolta nella cripta dei Wittelsbach nella \"Theatinerkirche\" di Monaco."}
{"id": "2907747", "revid": "1573940", "url": "https://it.wikipedia.org/wiki?curid=2907747", "title": "Chenonetta jubata", "text": "L' Anatra arboricola australiana, anche oca arborea australiana, oca dalla criniera o anatra crinita (Chenonetta jubata )), \u00e8 una specie di anatra che vive in Australia. \u00c8 l'unica specie vivente del genere Chenonetta.\nBiologia.\nComportamento.\nSi alimenta pascolando in branchi e, aspetto insolito per un'anatra, nuota raramente.\nIl richiamo pi\u00f9 comune \u00e8 un suono simile a uno \"gnow\" molto forte. La chiamata del maschio \u00e8 pi\u00f9 breve e di intensit\u00e0 superiore a quella delle femmine.\nAlimentazione.\nSi nutre nelle acque poco profonde e nelle praterie.\nRiproduzione.\nQuest' anatra fa il nido in una cavit\u00e0 di un albero dove depone da 9 a 11 uova di colore bianco panna.\nTassonomia.\nL'estinta anatra di Finsch, in passato attribuita al genere monotipico \"Euryanas\", \u00e8 stata invece riconosciuta come appartenente al genere \"Chenonetta\" (\"Chenonetta finschi\"). L'esatta data dell'estinzione di questa specie \u00e8 incerta, in quanto avvenuta prima che i ricercatori riuscissero a monitorare appropriatamente l'avifauna della Nuova Zelanda. Si stima che possa essere avvenuta intorno al 1870, data dell'ultimo ritrovamento di un esemplare a Opotiki.\nDistribuzione e habitat.\nOriginaria dell'Australia questa specie si rinviene occasionalmente anche in Nuova Zelanda e Papua Nuova Guinea.\nLa specie ha beneficiato ampiamente dei campi agricoli e delle dighe. Il suo habitat naturale comprende paludi leggermente boschive, boschi e praterie aperte.\nConservazione.\nPer l'ampiezza del suo areale e le ampie dimensioni della popolazione esistente \"Chenonetta jubata\" \u00e8 classificata nella Lista Rossa IUCN come specie a basso rischio di estinzione."}
{"id": "2907754", "revid": "729019", "url": "https://it.wikipedia.org/wiki?curid=2907754", "title": "Kuna\u0161ir", "text": "Kuna\u0161ir (; in giapponese: \u56fd\u5f8c\u5cf6, \"Kunashiri-t\u014d\"; che significa \"isola nera\" o \"isola d'erba\" in Lingua ainu) \u00e8 la pi\u00f9 meridionale delle isole Curili controllate dalla Russia e rivendicate dal Giappone. \u00c8 situata nel Mare di Ochotsk. Amministrativamente fa parte del Ju\u017eno-Kuril'skij rajon dell'oblast' di Sachalin, nel Circondario federale dell'Estremo Oriente.\nIl centro principale \u00e8 la citt\u00e0 di Ju\u017eno-Kuril'sk, che \u00e8 il anche il centro amministrativo del distretto delle Curili meridionali. Ju\u017eno-Kuril'sk contava 6.617 abitanti nel 2010 e si trova sulla costa orientale dell'isola.\nGeografia.\nL'isola si estende da nord-est a sud-ovest per una lunghezza di 123\u00a0km, ed \u00e8 larga da 7 a 30\u00a0km; ha una superficie di 1.490\u00a0km\u00b2. Il picco pi\u00f9 alto \u00e8 il vulcano Tjatja (1.819\u00a0m s.l.m.) che si trova nella parte nord-orientale dell'isola.\nKuna\u0161ir \u00e8 separata dall'isola di Iturup, che si trova 22\u00a0km a nord-est, dallo stretto di Ekaterina (\u043f\u0440\u043e\u043b\u0438\u0432 \u0415\u043a\u0430\u0442\u0435\u0440\u0438\u043d\u044b); lo stretto di Nemuro (in russo \u041a\u0443\u043d\u0430\u0448\u0438\u0440\u0441\u043a\u0438\u0439 \u043f\u0440\u043e\u043b\u0438\u0432; in giapponese \u6839\u5ba4\u6d77\u5ce1, \"Nemuro-kaiky\u014d\"), a ovest, e lo stretto Izmeny (\u043f\u0440\u043e\u043b\u0438\u0432 \u0418\u0437\u043c\u0435\u043d\u044b), a sud, la separano dall'isola di Hokkaid\u014d, la cui penisola di Shiretoko si trova a una distanza di 25\u00a0km a ovest. Infine, lo stretto Ju\u017eno-Kuril\u2019skij la divide dalla piccola catena delle Curili che comprende \u0160ikotan e le isole Chabomai.\nIl fiume pi\u00f9 lungo, il Tjatina (\u0440\u0435\u043a\u0430 \u0422\u044f\u0442\u0438\u043d\u0430), proviene dal vulcano Tjatja. I laghi maggiori, il Pes\u010danoe e il Gorja\u010dee (\u041f\u0435\u0441\u0447\u0430\u043d\u043e\u0435 - \u0413\u043e\u0440\u044f\u0447\u0435\u0435), sono lagunari e si trovano nella parte meridionale dell'isola.\nVulcani.\nSull'isola ci sono 4 vulcani attivi:\nSono presenti molte sorgenti calde di origine vulcanica che si concentrano soprattutto sulle pendici del vulcano Mendeleev.\nStoria.\nNel 1789 Kuna\u0161ir \u00e8 stata teatro della battaglia Menashi-Kuna\u0161ir in cui gli Ainu insorsero contro i commercianti e i coloni giapponesi.\nIl navigatore russo Vasilij Michajlovi\u010d Golovnin cerc\u00f2 di mappare ed esplorare l'isola nel 1811, ma fu arrestato dalle autorit\u00e0 giapponesi e trascorse due anni in prigione.\nEntrata a far parte dell'URSS alla fine della seconda guerra mondiale, nel 1945, Kuna\u0161ir \u00e8 oggetto di disputa con il Giappone che ha sempre chiamato \"Territori del Nord\" le quattro isole Curili pi\u00f9 meridionali.\nDopo il forte terremoto del 1994, e lo \"tsunami\" che segu\u00ec, buona parte della popolazione abbandon\u00f2 l'isola e non vi fece pi\u00f9 ritorno."}
{"id": "2907756", "revid": "767487", "url": "https://it.wikipedia.org/wiki?curid=2907756", "title": "Mondial Australian Women's Hardcourts 2007", "text": "Il Mondial Australian Women's Hardcourts 2007 \u00e8 stato un torneo di tennis giocato sul cemento. \u00c8 stata l'11\u00aa edizione del Mondial Australian Women's Hardcourts,\nche fa parte della categoria Tier III nell'ambito del WTA Tour 2007.\nSi \u00e8 giocato sulla Gold Coast dell'Australia, dal 31 dicembre 2006 al 6 gennaio 2007.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Dinara Safina ha battuto in finale Martina Hingis, 6\u20133, 3\u20136, 7\u20135\nDoppio.\n Dinara Safina / Katarina Srebotnik hanno battuto in finale Iveta Bene\u0161ov\u00e1 / Galina Voskoboeva 6\u20133, 6\u20134"}
{"id": "2907760", "revid": "80339", "url": "https://it.wikipedia.org/wiki?curid=2907760", "title": "Vladimir Ljachov", "text": ""}
{"id": "2907761", "revid": "1442080", "url": "https://it.wikipedia.org/wiki?curid=2907761", "title": "Mondial Australian Women's Hardcourts 2007 - Singolare", "text": "Il singolare del Mondial Australian Women's Hardcourts 2007 \u00e8 stato un torneo di tennis facente parte del WTA Tour 2007.\nLucie \u0160af\u00e1\u0159ov\u00e1 era la detentrice del titolo, ma quest'anno non ha partecipato.\nDinara Safina ha battuto in finale Martina Hingis 6\u20133, 3\u20136, 7\u20135."}
{"id": "2907768", "revid": "729019", "url": "https://it.wikipedia.org/wiki?curid=2907768", "title": "Bangalore Open 2007", "text": "Il Bangalore Open 2007 \u00e8 stato un torneo di tennis giocato sul cemento.\n\u00c8 stata la 5\u00aa edizione del Bangalore Open ,che fa parte della categoria Tier III nell'ambito del WTA Tour 2007.\nSi \u00e8 giocato al KSTLA Signature Kingfisher Tennis Stadium nella citt\u00e0 indiana di Bangalore dal 12 al 18 febbraio.\nCampionesse.\nSingolare.\n Jaroslava \u0160vedova ha battuto in finale Mara Santangelo, 6\u20134, 6\u20134\nDoppio.\n Chan Yung-jan / Chuang Chia-jung hanno battuto in finale Hsieh Su-wei / Alla Kudrjavceva, 6\u20137(4), 6\u20132, [11\u20139]"}
{"id": "2907770", "revid": "47112", "url": "https://it.wikipedia.org/wiki?curid=2907770", "title": "Ski roll", "text": ""}
{"id": "2907771", "revid": "1104133", "url": "https://it.wikipedia.org/wiki?curid=2907771", "title": "Drumming Song", "text": "Drumming Song \u00e8 un singolo del gruppo musicale britannico Florence and the Machine, il quinto estratto dall'album in studio di debutto \"Lungs\" e pubblicato il 13 settembre 2009.\n\u00c8 inoltre il secondo singolo della band pi\u00f9 trasmesso da BBC Radio 1, ed il quarto consecutivo ad entrare nella top 75 della Official Singles Chart.\nIl singolo contiene anche una traccia b-side, intitolata \"Falling\", presente esclusivamente nell'edizione Deluxe di \"Lungs\".\nComposizione.\n\"Drumming Song\" \u00e8 caratterizzato dalla collaborazione strumentale di tamburi, organo, basso, pianoforte, violino, viola, violoncello ed arpa; James Ford, produttore e coautore del brano, \u00e8 accreditato come suonatore di organo, basso tamburi e pianoforte. Le voci femminili di sottofondo appartengono a Ladonna Hartley-Peters e Victoria Alkinlola.\nVideo.\nIl video musicale di \"Drumming Song\" \u00e8 stato candidato come \u00abBest Music Video\u00bb ai britannici Q Awards, svoltisi il 25 ottobre 2009. Esso \u00e8 ambientato nelle stanze di un monastero che ospita un ampio colonnato, lucenti lampadari pendenti dal soffitto e vetrate dipinte. In questo ambiente, Florence Welch \u00e8 dapprima colta mentre, distesa sul pavimento, sussulta a ritmo della melodia."}
{"id": "2907775", "revid": "287204", "url": "https://it.wikipedia.org/wiki?curid=2907775", "title": "Bangalore Open 2007 - Singolare", "text": "Il singolare del Bangalore Open 2007 \u00e8 stato un torneo di tennis facente parte del WTA Tour 2007.\nMara Santangelo era la detentrice del titolo, ma ha perso in finale contro Jaroslava \u0160vedova 6\u20134, 6\u20134."}
{"id": "2907789", "revid": "287204", "url": "https://it.wikipedia.org/wiki?curid=2907789", "title": "Bangalore Open 2007 - Doppio", "text": "Il doppio del torneo di tennis Bangalore Open 2007, facente parte del WTA Tour 2007, ha avuto come vincitrici Chan Yung-jan e Chuang Chia-jung che hanno battuto in finale Hsieh Su-wei e Alla Kudrjavceva 6\u20137(4), 6\u20132, 11\u20139."}
{"id": "2907790", "revid": "254059", "url": "https://it.wikipedia.org/wiki?curid=2907790", "title": "Stele di Raimondi", "text": "La stele di Raimondi \u00e8 il maggior reperto artistico della antica cultura Chav\u00edn, sviluppatasi prevalentemente nell'area dell'odierno Per\u00f9. L'oggetto attualmente \u00e8 ospitato nel cortile del Museo Nazionale di Archeologia e Storia del Per\u00f9.\nLa stele misura 1950x740x170 mm, \u00e8 realizzata in granito finemente lavorato, e rappresenta il disegno di una divinit\u00e0 tramite linee poco profonde. Perci\u00f2, allo stato attuale del manufatto, esse sono meglio visibili con luce radente.\nGli artisti della civilt\u00e0 di Chav\u00edn facevano spesso uso della tecnica a contrasto di contorni nelle loro opere e la Stele di Raimondi \u00e8 frequentemente considerata uno dei pi\u00f9 raffinati esempi conosciuti. Tramite tale tecnica le linee che formano un disegno possono essere interpretate in vari modi a seconda della posizione dalla quale l'oggetto viene osservato. Nel caso della stele, quando osservata in una orientazione, l'immagine mostra una terrificante divinit\u00e0 che impugna due bastoni o scettri ed i suoi occhi guardano verso l'ampio ed elaborato copricapo formato da serpenti e volute.\nLa stessa immagine, quando viene capovolta, appare completamente differente: il copricapo diventa una pila di volti zannuti e sorridenti mentre il volto della divinit\u00e0 si \u00e8 trasformato nel muso di un rettile, anch'esso sorridente. Anche i due scettri impugnati dalla divinit\u00e0 appaiono come una fila di facce."}
{"id": "2907797", "revid": "767487", "url": "https://it.wikipedia.org/wiki?curid=2907797", "title": "Copa Colsanitas 2007", "text": "Il Copa Colsanitas 2007 \u00e8 stato un torneo di tennis giocato sulla terra rossa.\n\u00c8 stata la 10\u00aa edizione del Copa Colsanitas, che fa parte della categoria Tier III nell'ambito del WTA Tour 2007.\nSi \u00e8 giocato al Club Campestre El Rancho di Bogot\u00e0 in Colombia, dal 19 al 25 febbraio 2007.\nCampionesse.\nSingolare.\n Roberta Vinci ha battuto in finale Tathiana Garbin, 6\u20137(5), 6\u20134, 0\u20133 ret.\nDoppio.\n Lourdes Dom\u00ednguez Lino / Paola Su\u00e1rez hanno battuto in finale Flavia Pennetta / Roberta Vinci, 1\u20136, 6\u20133, 11\u20139"}
{"id": "2907804", "revid": "1929943", "url": "https://it.wikipedia.org/wiki?curid=2907804", "title": "Josef Fabian", "text": "\u00c8 scomparso nel 2008 all'et\u00e0 di 84 anni.\nCarriera.\nGiocatore.\nClub.\nNato in Transilvania, inizia a giocare con una formazione della sua citt\u00e0, il Muncitorii Cluj, trasferendosi presto in Ungheria dove disputa due campionati col Szeged e uno col M\u00c1VAG Budapest\nTorna nel 1945 in Romania militando prima nel Ferar di Cluj, quindi nel Carmen di Bucarest, dove realizza in due campionati 24 reti in 24 incontri disputati, debuttando nella squadra il 25 agosto 1946 nella vittoria contro lo Jiul Petro\u015fani per 3\u20131 (in cui segn\u00f2 un gol) contribuendo al secondo posto finale della stagione 1946-1947 con 13 gol in 13 partite.\nNell'estate 1947 viene ingaggiato dal Torino, reduce da tra successi consecutivi nel campionato italiano, e di cui diviene il primo straniero in rosa. Inizialmente rincalzo, trova frequentemente spazio in prima squadra per gli infortuni dei compagni di reparto Ferraris e Franco Ossola, scendendo in campo in 15 occasioni e contribuendo attivamente al quarto scudetto consecutivo dei granata con 9 reti, con due doppiette in due successi storici: l'1-7 del 5 ottobre 1947 in casa della e il 10-0 del 2 maggio 1948 sull', tuttora la partita con pi\u00f9 reti realizzate da una squadra nella Serie A a girone unico.\nA fine stagione lascia la squadra granata destinata a chiudere tragicamente la sua parabola a Superga, e si trasferisce alla Lucchese, dove forma con Ugo Conti una coppia d'attacco (13 reti Conti, 12 Fabian) che trascina i toscani all'ottavo posto nella stagione 1948-1949.\nNel 1950 cambia nuovamente casacca passando al Bari, dove tuttavia in due stagioni, nonostante i suoi 15 gol complessivi all'attivo, subisce una doppia retrocessione dalla Serie A alla Serie C.\nSi trasferisce quindi in Francia dove disputa due campionati di Division 2 col Cannes e uno, in prestito, di Division 1 col Roubaix-Tourcoing nella stagione 1951-1952.\nNel 1953 si sposta in Portogallo dove disputa da rincalzo una stagione con lo Sporting Lisbona, con cui si aggiudica titolo nazionale e Coppa del Portogallo, per proseguire con due stagioni alla Barreirense sempre in Primeira Liga, nella seconda stagione nel ruolo di allenatore-giocatore, e chiudere la carriera agonistica nella serie minori portoghesi, sempre svolgendo il doppio incarico.\nIn Italia ha totalizzato complessivamente 74 presenze e 25 reti in Serie A e 32 presenze e 11 reti in Serie B.\nNazionale.\nNel 1946 ha disputato tre incontri validi per la Coppa dei Balcani per nazioni con la Nazionale rumena, guidata dal tecnico Virgil Economu, debuttando l'8 ottobre 1946 in una gara contro la Bulgaria finita 2-2 e realizzando 1 reti.\nAllenatore.\nDopo l'esperienza da allenatore-giocatore con Barreirense, Serpa e Sporting Covilh\u00e3, prosegue la carriera di allenatore in Portogallo e Mozambico per concludere la carriera di allenatore all'Imortal de Albufeira nella stagione 1983\u201384."}
{"id": "2907805", "revid": "3115", "url": "https://it.wikipedia.org/wiki?curid=2907805", "title": "Lingua aceh", "text": "La lingua aceh \u00e8 una lingua maleo-polinesiaca parlata in Aceh, Sumatra, Indonesia.\nDialetti.\nEsistono almeno 10 dialetti acehnesi: Pas\u00e8, Peusangan, Matang, Pidi\u00eb, Bu\u00ebng, Banda, Daya, Meulab\u00f4h, Seunagan and Tunong.\nScrittura.\nIn passato era scritta tramite l'uso dei caratteri dell'alfabeto Jawi, derivato da quello arabo. Attualmente \u00e8 largamente preferito l'utilizzo dell'alfabeto latino, cui vengono aggiunte le lettere: \"\u00e9\", \"\u00e8\", \"\u00eb\", \"\u00f6\" e \"\u00f4\"."}
{"id": "2907823", "revid": "287204", "url": "https://it.wikipedia.org/wiki?curid=2907823", "title": "Yonny Hernandez", "text": ""}
{"id": "2907824", "revid": "113783972", "url": "https://it.wikipedia.org/wiki?curid=2907824", "title": "Fontanarossa (Gorreto)", "text": "Fontanarossa \u00e8 una frazione di 54 abitanti del comune di Gorreto, nella citt\u00e0 metropolitana di Genova.\nUbicata in alta val Trebbia, posizionata a 938 metri sul livello del mare sul versante settentrionale del monte della Cavalla, digradando verso il torrente Terenzone, dista circa otto chilometri dal centro abitato gorretese.\nSecondo alcune fonti storiche qui nacque Susanna Fontanarossa - o Susanna da Fontanarossa - madre del celebre navigatore Cristoforo Colombo.\nStoria.\nCitata con l'antico toponimo di \"Fontana Rubea\", in epoca medievale fu soggetta alla famiglia ghibellina dei Malaspina (1197) fino al passaggio, nel 1361 e assieme ad altre terre vicine, nei possedimenti del signore di Milano Galeazzo II Visconti. Cedute quindi ai Fieschi, dal 1515 le terre di Fontanarossa furono propriet\u00e0 delle famiglie genovesi Pallavicini e quindi dei Doria dopo il XVII secolo.\nDominio dei Doria fino alla fine del XVIII secolo, con la nuova dominazione francese di Napoleone Bonaparte divenne terra di confine territoriale e civile assieme ai borghi di Orezzoli e Pregola.\nSegu\u00ec quindi le vicissitudini storiche del capoluogo Gorreto che dal 2 dicembre 1797 rientr\u00f2 nel Dipartimento dei Monti Liguri Orientali, con capoluogo Ottone, all'interno della Repubblica Ligure. Dal 28 aprile del 1798 con i nuovi ordinamenti francesi, rientr\u00f2 nei possedimenti del capoluogo gorretese del III Cantone della Giurisdizione dei Monti Liguri Orientali e dal 1803 uno dei centri principali del IV Cantone della Trebbia nella Giurisdizione dell'Entella.\nNel 1815 venne inglobato nel Regno di Sardegna cos\u00ec come stabil\u00ec il congresso di Vienna del 1814 anche per gli altri comuni della Repubblica Ligure. Il 7 febbraio del 1819 pass\u00f2 sotto il controllo del mandamento di Ottone nell'allora provincia di Bobbio (oggi entrambi i comuni sono in provincia di Piacenza).\nSuccessivamente il Decreto Reale n\u00b0 1726 datato 8 luglio 1923, firmato dal re Vittorio Emanuele III di Savoia, stabil\u00ec il passaggio definitivo nella provincia di Genova. Durante la seconda guerra mondiale sub\u00ec, come altri borghi della valle, feroci rastrellamenti dei soldati tedeschi per la cattura di rifugiati ebrei e soldati alleati.\nIl simbolo del paese \u00e8 il narciso bianco, fiore molto comune nei prati del monte della Cavalla sul quale sorge anche Fontanarossa."}
{"id": "2907833", "revid": "1543377", "url": "https://it.wikipedia.org/wiki?curid=2907833", "title": "San Ramon (California)", "text": "San Ramon (dallo spagnolo \"San Ram\u00f3n\") \u00e8 una citt\u00e0 della contea di Contra Costa, California, Stati Uniti d'America. \u00c8 parte della San Francisco Bay Area.\n\u00c8 il quartier generale della Chevron Corporation, 24-Hour Fitness e del San Ramon Medical Center.\nIl 24 aprile 2001, San Ramon ricevette il titolo di Tree City USA.\nOrigini del nome.\nIl nome della citt\u00e0 (originariamente \"San Ram\u00f3n\") \u00e8 di chiara origine spagnola, dato che l'area era stata colonizzata dalla Spagna.\nSociet\u00e0.\nCome rilevato dal censimento del 2012, la citt\u00e0 conta 73.927 abitanti. La densit\u00e0 della popolazione \u00e8 di 1,491.1/km\u00b2. Ha 17,552 unit\u00e0 abitative per una densit\u00e0 di 585.2/km\u00b2. La popolazione bianca \u00e8 il 76,82% del totale, l'1,93% afroamericani, lo 0,36% sono nativi americani, il 14,94% asiatici, lo 0,21% nativi del Pacifico, il 2,16% di altre etnie ed il 3,58% appartenenti a due o pi\u00f9 etnie. Il 7,24% della popolazione \u00e8 ispanica.\nGovernmento.\nSan Ramon \u00e8 governata da un consiglio cittadino di quattro membri eletti per quattro anni sovrapponendosi al sindaco eletto ogni due anni. Dal 30 giugno 2007, il servizio di polizia \u00e8 ricoperto dal Contra Costa County Sheriff's Department.\nEssendo San Ramon nella contea di Contra Costa \u00e8 parte del California's 10th congressional district (CA-10).\nEconomia.\nNumerose aziende hanno sede nell'area conosciuta con il nome di 'Bishop Ranch', tra queste la pi\u00f9 conosciuta \u00e8 sicuramente la Chevron Corporation.\nMonumenti e luoghi d'interesse.\nDowntown San Ramon.\nL'amministrazione cittadina e la \"Sunset Development Co.\" sono divenuti partner per l'edificazione del nuovo \"San Ramon City Center\", nell'area del \"Bishop Ranch\" e l'intersezione intersection della \"Bollinger Canyon Road\" e del \"Camino Ramon\". L'intero progetto, secondo le aspettative, dovrebbe essere realizzato entro il novembre 2012.\nMemorial Park.\nOriginariamente, questo parco cittadino situato su una collina che domina la \"Bollinger Canyon Road\" e la \"San Ramon Valley Blvd\", era chiamato \"Alta Mesa Park\". Durante la costruzione del parco, il consiglio cittadino vot\u00f2 di cambiarne il nome in \"Memorial Park\" in onore di Tom Burnett, un residente di San Ramon, ed alle altre vittime del Volo United Airlines 93 uccisi negli attentati dell'11 settembre 2001. Il parco fu loro dedicato esattamente un anno dopo il tragico evento.\nCultura.\nIstruzione.\nScuole.\nLe scuole di San Ramon sono parte del San Ramon Valley Unified School District\nBiblioteche.\nLa San Ramon Library facente parte del Contra Costa County Library \u00e8 situata in citt\u00e0.\nInfrastrutture e trasporti.\nIl servizio locale di bus nella San Ramon Valley, che provvede soprattutto ai collegamenti con il resto della contea \u00e8 chiamato Central Contra Costa Transit Authority, o CCCTA."}
{"id": "2907834", "revid": "1442080", "url": "https://it.wikipedia.org/wiki?curid=2907834", "title": "Copa Colsanitas 2007 - Singolare", "text": "Il singolare del Copa Colsanitas 2007 \u00e8 stato un torneo di tennis facente parte del WTA Tour 2007.\nLourdes Dom\u00ednguez Lino era la detentrice del titolo, ma ha perso in semifinale contro Tathiana Garbin.\nRoberta Vinci ha battuto in finale Tathiana Garbin che si \u00e8 ritirata sul punteggio di 6\u20137(5), 6\u20134, 0\u20133."}
{"id": "2907836", "revid": "290023", "url": "https://it.wikipedia.org/wiki?curid=2907836", "title": "Dionigi Scano", "text": "Biografia.\nLaureatosi alla Regia Scuola d'Applicazione di Torino, fu richiamato in Sardegna da Filippo Vivanet per diventare suo collaboratore nell'ufficio regionale per la conservazione dei monumenti, del cui ufficio divenne in seguito capo.\nSuccessivamente venne incaricato dal Ministero della Pubblica Istruzione di eseguire l'inventario degli edifici di pregio artistico della Sardegna. Il lavoro dur\u00f2 15 anni ed in quell'occasione fu compilata la prima classificazione degli edifici romanici della Sardegna. Restaur\u00f2, con interventi talvolta discutibili e che ne alterarono l'originale aspetto, anche alcuni importanti monumenti come la basilica di San Gavino a Porto Torres, la Torre di San Pancrazio, la Chiesa di San Pietro di Simbranos a Bulzi. Candidatosi alle elezione del 1905 per il Comune di Cagliari, diventa Consigliere e assessore.\nMolto interessante \u00e8 la sua attivit\u00e0 di architetto, con la costruzione di molti edifici come il palazzo Accardo di Cagliari, la sede del Museo archeologico nazionale, in stile eclettico, la villa Congiu Pattarozzi e la propria abitazione sita un tempo in viale Trento a Cagliari, progettata insieme al figlio Flavio.\nAttivo anche come scrittore, scrisse molti saggi sull'architettura e sull'arte medioevale in Sardegna, sulla storia della Sardegna ma anche su altri svariati argomenti."}
{"id": "2907841", "revid": "287204", "url": "https://it.wikipedia.org/wiki?curid=2907841", "title": "Budapest Grand Prix 2007", "text": "Il Budapest Grand Prix 2007 \u00e8 un torneo di tennis giocato sulla terra battuta.\n\u00c8 la 13\u00aa edizione del Budapest Grand Prix, che fa parte della categoria Tier III nell'ambito del WTA Tour 2007.\nSi gioca a Budapest in Ungheria, dal 21 al 29 aprile 2007.\nCampioni.\nSingolare.\n Gisela Dulko ha battuto in finale Sorana C\u00eerstea, 6\u20137(2), 6\u20132, 6\u20132\nDoppio.\n \u00c1gnes Sz\u00e1vay / Vladim\u00edra Uhl\u00ed\u0159ov\u00e1 hanno battuto in finale Martina M\u00fcller / Gabriela Navr\u00e1tilov\u00e1, 7-5,6-2"}
{"id": "2907847", "revid": "1543377", "url": "https://it.wikipedia.org/wiki?curid=2907847", "title": "Studio sulla sifilide di Tuskegee", "text": "Lo studio sulla sifilide di Tuskegee fu un esperimento clinico attuato e seguito dallo United States Public Health Service nella citt\u00e0 di Tuskegee, in Alabama, negli USA.\nSvoltosi tra il 1932 e il 1972, ebbe ad oggetto lo studio dell'evoluzione della sifilide non curata nella popolazione maschile nera della cittadina statunitense, venne effettuato con lo scopo di verificare gli effetti della progressione naturale della malattia su un corpo infetto non curato.\nStoria.\nPer gli esperimenti vennero reclutati 399 inconsapevoli mezzadri afroamericani malati di sifilide e 201 sani (come gruppo di controllo), i quali furono seguiti dalle autorit\u00e0 coinvolte per capire l'evoluzione della malattia e i suoi reali effetti anche nella speranza di giustificare i programmi di trattamento sulla popolazione nera.\nSebbene nel 1940 fosse stata provata l'efficacia della penicillina come cura della malattia, i medici proseguirono nel programma di studio, seppur consapevoli che avrebbe portato a un disastro sia sul piano sanitario che su quello sociale. Nel 1947, la penicillina era ormai ampiamente utilizzata come cura universale per la sifilide, ma dal momento che l'accettazione di essa come cura avrebbe causato la chiusura dello studio di Tuskegee, gli studiosi continuarono per la propria strada impedendo anche agli altri neri della citt\u00e0 di sottoporsi al trattamento di penicillina.\nSeguito da numerose autorit\u00e0 di vigilanza, lo studio di Tuskegee continu\u00f2 le proprie attivit\u00e0 fino al 1972, quando, dopo che la ricerca cadde sotto i riflettori dell'opinione pubblica, prendendo la prima pagina di tutte le testate nazionali, si concluse nel giro di un giorno, il 16 novembre. \nL'eredit\u00e0 del programma di ricerca fu la morte, seguita all'aggravarsi della sifilide, di numerosi uomini e la trasmissione della malattia attraverso i rapporti sessuali alle proprie donne, che una volta incinte, trasmisero una sifilide congenita ai propri nascituri.\nCitato in seguito come \"\"senza dubbio lo studio pi\u00f9 infame nella ricerca biomedica nella storia degli Stati Uniti\", le vicende che ne seguirono portarono nel 1979 alla creazione del rapporto Belmont e l'istituzione dell'Office for Human Research Protections (OHRP). Inoltre port\u00f2 all'adozione di una regolamentazione federale richiedente una commissione di revisione istituzionale per la tutela dei soggetti partecipi a sperimentazioni sul corpo umano. A gestire questa responsabilit\u00e0 sar\u00e0 quindi incaricato in seguito l'OHRP, messo a sua volta come sezione interna del dipartimento della Salute e dei Servizi Umani degli Stati Uniti.\nNel 1997 l'allora presidente degli Stati Uniti Bill Clinton chiese ufficialmente scusa per l'accaduto a tutta la nazione.\nConseguenze.\nImplicando numerose riflessioni sull'etica dell'intero programma, il fallimento del quarantennale studio medico port\u00f2 grandi modifiche nel diritto statunitense e pose le basi per le moderne leggi circa la regolamentazione relativa alla protezione dei partecipanti a sperimentazioni umane. Oggi, ai soggetti sottopostisi volontariamente agli studi \u00e8 richiesta la firma del consenso informato, per il quale \u00e8 previsto l'obbligo di pubblicare le diagnosi e i risultati dei relativi esami effettuati.\nGli scandali che ne seguirono portarono alla nascita di nuove regolamentazioni circa la sperimentazione su soggetti umani e di enti istituiti affinch\u00e9 esse venissero seguite. Tra questi: la Commissione Nazionale per la protezione dei Soggetti Umani nelle Ricerche Biomediche e Comportamentali e il National Research Act; quest'ultimo prevede l'attuazione di una commissione di revisione istituzionale (IRB) presso gli istituti che ricevono sovvenzioni federali.\nDocumentari.\nLa vicenda \u00e8 oggetto del radiodocumentario del 2021 di Luca Tancredi Barone \"L\u2019esperimento di Tuskegee\"\" trasmesso da RAI Radio 3."}
{"id": "2907850", "revid": "1573940", "url": "https://it.wikipedia.org/wiki?curid=2907850", "title": "Brachypelma auratum", "text": "Brachypelma auratum () \u00e8 una ragno della famiglia Theraphosidae, endemico delle regioni di Guerrero e Michoac\u00e1n in Messico.\nRisulta essere apparentemente simile alla specie \"Brachypelma smithi\", bench\u00e9 sia leggermente pi\u00f9 scura. A causa di questa somiglianza queste due non sono state considerate specie distinte fino al 1992."}
{"id": "2907857", "revid": "300067", "url": "https://it.wikipedia.org/wiki?curid=2907857", "title": "Rasho Nesterovic", "text": ""}
{"id": "2907859", "revid": "147575", "url": "https://it.wikipedia.org/wiki?curid=2907859", "title": "Belmont Report", "text": ""}
{"id": "2907864", "revid": "729019", "url": "https://it.wikipedia.org/wiki?curid=2907864", "title": "Scintigrafia polmonare", "text": "La scintigrafia ventilo-perfusoria, o scintigrafia polmonare, \u00e8 una procedura diagnostica medico-nucleare utilizzata in medicina per cercare possibili anomalie nel rapporto ventilazione/perfusione, cio\u00e8 della ventilazione o della circolazione polmonare.\nProcedura.\nScintigrafia perfusoria.\nSi esegue iniettando per via endovenosa dei macroaggregati di albumina marcati con Tecnezio 99 metastabile (99mTc. Circa 222MBq). Questi dal circolo venoso periferico verranno trasportati fino al cuore e da li poi ai vasi arteriosi polmonari fino ai capillari che irrorano tali organi. Arrivati a questo livello, avendo questi aggregati un diametro che varia da 5 a 90 micron, questi si fermano. Successivamente l'acquisizione delle immagini con una gamma camera permette quindi di localizzare la posizione e la quantit\u00e0 di queste particelle, che riflette la perviet\u00e0 dei vasi polmonari a monte della loro posizione. L'iniezione va di norma eseguita previa agitazione della siringa per mantenere le particella disaggregate, a paziente in posizione eretta per visualizzare la fisiologica variazione dall'apice alla base della perfusione polmonare (se l'iniezione \u00e8 fatta a paziente in clinostatismo, tenere conto che questa variazione sar\u00e0 invece antero-posteriore),lentamente, preferibilmente senza usare cateteri (alle cui pareti possono aderire i macroaggregati, in tal caso iniettare, per ridurre questo problema, velocemente) e senza formare coaguli di sangue dentro la siringa (se inglobano i macroaggregati marcati possono portare a disomogeneit\u00e0 artefattuali nell'immagine). L'acquisizione pu\u00f2 essere eseguita sia con tecnica SPECT, sia mediante plurime acquisizioni planari (di solito: anteriore, posteriore, laterali destra e sinistra ed oblique posteriori destra e sinistra) Le proiezioni oblique posteriori sono particolarmente utili per discriminare le porzioni postero- e latero-basali dei 2 polmoni senza artefatti da sovrapposizione. Particolare attenzione va poi posta al numero di particelle da somministrare al paziente, specie nei casi ove \u00e8 presente ipertensione polmonare grave o shunt fra il circolo destro e quello sinistro. Nel caso dell'ipertensione polmonare primitiva il diminuito diametro dei vasi polmonari presente in questa patologia porta i macroaggregati ad embolizzare vasi pi\u00f9 a monte, con conseguente maggior embolismo del circolo polmonare complessivo (che pu\u00f2 anche porre a rischio la vita del paziente); mentre nel secondo caso le particelle possono andare ad embolizzare capillari sistemici provocando micro eventi ischemici. Di norma invece il numero di particelle iniettato non provoca alterazioni emodinamicamente significative in quanto queste occludono solo lo 0,1% dei capillari polmonari. I macroaggregati sono dopo poco distrutti spontaneamente dall'organismo stesso, ripristinando la permeabilit\u00e0 dei capillari occlusi.\nScintigrafia ventilatoria.\nLa ventilazione polmonare \u00e8 pi\u00f9 difficile da analizzare rispetto alla perfusione per 2 motivi: in primis il flusso di aria non \u00e8 unidirezionale, al contrario di quello sanguigno; ed in secondo luogo il movimento dell'aria avviene sia per trasporto di massa (ventilazione \"convettiva\") sia per diffusione (ventilazione \"diffusiva\", tipica delle porzioni distali dell'albero bronchiale e degli spazi alveolari). I radiofarmaci utilizzabili nello studio della ventilazione polmonare possono essere dei gas oppure degli aerosol. Mentre i primi si distribuiscono nel polmone come l'aria inspirata sfruttando entrambi i processi, i secondi diffondono quasi del tutto per convezione tendendo a depositarsi nelle vie aeree distali in quanto pi\u00f9 pesanti dell'aria (\"sedimentazione gravitazionale\") oltre che lungo le pareti delle vie respiratorie alte (impatto inerziale). I tre meccanismi che concorrono nel determinare la distribuzione delle particelle (impatto inerziale, sedimentazione gravitazionale e diffusione) sono descritti dall'equazione di Landhahl come percentuale di probabilit\u00e0 in funzione della \"generazione\" dell'albero bronchiale da studiare (che va da 0, in corrispondenza della trachea, fino a 23 dove si trovano gli spazi alveolari). Flusso aereo e dimensione delle particelle influenzano inoltre la loro deposizione. Nelle vie aeree superiori il flusso \u00e8 massimo e il tempo di transito basso (quindi prevale la componente da impatto, massima alla quinta generazione), mentre nelle vie aeree inferiori il flusso \u00e8 sempre pi\u00f9 basso con conseguente maggiore tempo di transito e prevalenza della componente di sedimentazione.\nAlterazioni del diametro delle vie aeree, cambiando questi parametri fisici, possono quindi alterare la distribuzione delle particelle. Nella bronchite asmatica ad esempio si ha riduzione di calibro delle vie aeree prossimali, con conseguente aumentato deposito \"centrale\" per aumento della componente da impatto; mentre una riduzione di calibro delle vie aeree distali (come avviene nella bronchite cronica per la presenza di depositi flogistici o nell'enfisema per distruzione dei bronchioli respiratori) porter\u00e0 a una maggiore sedimentazione pi\u00f9 distalmente, con pattern scintigrafici disomogenei o \"a macchie\".\nTraccianti utilizzabili.\nI gas disponibili per eseguire una scintigrafia ventilatoria sono lo Xeno-133 ed il Kripton-81m (quest'ultimo ottenibile da un generatore di Rubidio-81). Questi gas mostrano una volta inalati la distribuzione dei volumi aerei polmonari.\nGli studi con Xenon si eseguono facendo dapprima respirare il gas al paziente per 15 secondi (fase di \"wash in\") e successivamente aria ambiente (fasi di \"wash out\") in modo da osservare come questo venga eliminato dall'organismo (trascurandone la piccola quota che si scioglie nel sangue e va ad accumularsi a livello del tessuto adiposo).\nIl Kripton, avendo un'emivita di soli 13 secondi, consente di eseguire in tempi molto brevi studi dinamici, anche dopo somministrazione di farmaci (ad esempio di un broncodilatatore).\nSono disponibili diversi tipi di aerosol marcati con Tecnezio-99m: \nIndicazioni all'esame.\nQuesto test viene solitamente effettuato al fine di verificare la presenza di anomalie del flusso del sangue all'interno dei polmoni, come nel caso della tromboembolia polmonare, sebbene il gold standard per questa patologia sia oggi l'Angio TC (tomografia computerizzata); si pu\u00f2 ricorrere alla scintigrafia in quelle circostanze in cui l'utilizzo del mezzo di contrasto sarebbe inappropriato, come nel caso dell'insufficienza renale.. Altra indicazione all'uso della scintigrafia al posto dell'angio TC \u00e8 la gravidanza in atto (in quanto la dose di radiazioni a cui questa espone il nascituro \u00e8 minore). Nei pazienti affetti da embolia polmonare esiste infatti, a livello delle aree interessate dall'evento embolico, un deficit di perfusione sanguigna non accompagnato da una alterazioni della ventilazione. La scintigrafia perfusoria \u00e8 anche utilizzata per valutare la distribuzione del flusso ematico fra i 2 polmoni (e quindi, indirettamente in quanto ventilazione e perfusione sono legati da una stretta relazione, anche la funzionalit\u00e0 separata degli stessi), ad esempio in previsione di una pneumectomia.\nLa scintigrafia polmonare pu\u00f2 essere eseguita anche in caso di alterazioni della ventilazione a causa di patologie polmonari come la BPCO o di una polmonite, come analisi della funzionalit\u00e0 polmonare pre- e post-lobectomia. La ventilazione dei due polmoni viene di solito valutata indirettamente mediante l'utilizzo di un radiogramma del torace.\nDiagnosi di tromboembolia polmonare (TEP).\nIl polmone possiede una vascolarizzazione termino-terminale (senza anastomosi fra i diversi territori di pertinenza di un vaso arterioso), perci\u00f2 ogni qualvolta sia presente un'occlusione di un vaso arterioso tributario a un determinato distretto, \u00e8 possibile rilevare questa alterazione alla scintigrafia perfusoria come un'area di \"minus\" (spesso \"a cuneo\"), accompagnata da una ventilazione allo stesso livello non alterata. In generale, una scintigrafia perfusoria negativa esclude la diagnosi di TEP, mentre se positiva non consente da sola di formularla, in quanto anche altri processi che alterano il parenchima polmonare (infezioni, neoplasie, atelectasie, BPCO, ecc...) possono produrre il medesimo quadro scintigrafico. La tecnica possiede quindi un'elevata sensibilit\u00e0, ma una bassa specificit\u00e0. Per aumentare quest'ultima si \u00e8 quindi proposto di abbinare all'esame di perfusione dapprima la scintigrafia ventilatoria e successivamente la radiografia del torace. Queste associazioni di tecniche sono state prese in esame in 2 studi: il PIOPED (Prospective Investigation Of Pulmonary Embolism Diagnosis), che utilizza la scintigrafia ventilatoria assieme alla perfusoria, ed il PISA-PED (Prospective Investigation Study of Acute Pulmonary Embolism Diagnosis) che utilizza la radiografia del torace per valutare la ventilazione polmonare. Nel PIOPED i pazienti sono classificati come a probabilit\u00e0 alta, intermedia o bassa di TEP, mentre nel PISA-PED i pazienti sono divisi in affetti e non affetti da TEP.\nScintigrafia perfusoria e BPCO.\nLa scintigrafia perfusoria non mostra difetti \"tipici\" come nel caso di TEP, evidenzia invece diffuse disomogeneit\u00e0 distribuite in tutto l'ambito polmonare. Nella caratterizzazione della BPCO trova indicazione la scintigrafia ventilatoria."}
{"id": "2907866", "revid": "124470485", "url": "https://it.wikipedia.org/wiki?curid=2907866", "title": "Svevi del Banato", "text": "Gli Svevi del Banato (in tedesco \"Banater Schwaben\", in romeno semplicemente \"\u015fvabi\") sono un'etnia germanica del gruppo degli Svevi del Danubio, emigrati in Banato nel corso del XVIII secolo, provenienti da diverse regioni del sud della Germania e dall'Austria.\nNonostante abbiano a lungo rappresentato un'importante e potente minoranza della popolazione romena, a causa delle trasformazioni politiche dell'ultimo secolo, la maggior parte degli svevi del Banato \u00e8 ritornata in Germania."}
{"id": "2907873", "revid": "647919", "url": "https://it.wikipedia.org/wiki?curid=2907873", "title": "Occupazione della Venezia Giulia", "text": ""}
{"id": "2907881", "revid": "594360", "url": "https://it.wikipedia.org/wiki?curid=2907881", "title": "Instead of Saying Goodbye", "text": ""}
{"id": "2907882", "revid": "30753", "url": "https://it.wikipedia.org/wiki?curid=2907882", "title": "RAW is Owen", "text": ""}
{"id": "2907884", "revid": "30753", "url": "https://it.wikipedia.org/wiki?curid=2907884", "title": "Raw is Owen", "text": ""}
{"id": "2907885", "revid": "1442080", "url": "https://it.wikipedia.org/wiki?curid=2907885", "title": "Budapest Grand Prix 2007 - Singolare", "text": "Il singolare del torneo di tennis Budapest Grand Prix 2007, facente parte del WTA Tour 2007, ha avuto come vincitrice Gisela Dulko che ha battuto in finale Sorana C\u00eerstea 6\u20137(2), 6\u20132, 6\u20132."}
{"id": "2907893", "revid": "1442080", "url": "https://it.wikipedia.org/wiki?curid=2907893", "title": "Budapest Grand Prix 2007 - Doppio", "text": "Il doppio del torneo di tennis Budapest Grand Prix 2007, facente parte del WTA Tour 2007, ha avuto come vincitrici \u00c1gnes Sz\u00e1vay e Vladim\u00edra Uhl\u00ed\u0159ov\u00e1 che hanno battuto in finale M M\u00fcller e G Navr\u00e1tilov\u00e1 7-5,6-2."}
{"id": "2907894", "revid": "76963", "url": "https://it.wikipedia.org/wiki?curid=2907894", "title": "Kotoko", "text": "Ha iniziato la sua carriera di cantante nel 2000 come membro di I've Sound, e successivamente nel 2004 ha stretto un contratto con Rondorobe sotto Geneon Entertainment, durato fino al 2010. In quest'anno Kotoko lascia I've Sound e Geneon per stringere poi l'anno seguente un contratto con la Warner Home Video, tuttora attivo. Lei compone e scrive testi (per s\u00e9 stessa oltre per i membri di I've Sound quando ne era membro) per numerose altre collezioni di brani. Ha contribuito alla creazione di numerosi brani per diversi anime e videogiochi, tra cui \"Onegai Teacher\", \"Maria-sama ga Miteru\", \"Natsuiro no Sunadokei\", \"Hayate the Combat Butler\", \"Kannazuki no Miko\", \"Shakugan no Shana\", \"\" e \"Accel World\", oltre a molti altri.\nBiografia.\nKotoko nacque a Sapporo, Giappone il 19 gennaio. Dalla scuola elementare lei credeva che la sua carriera sarebbe stata influenzata dalla sua voce e prov\u00f2 a migliorare partecipando a tutte le audizioni a cui poteva accedere. In aggiunta alla regolare educazione partecip\u00f2 a dei corsi presso la scuola di musica Haura dove perfezion\u00f2 il suo talento musicale.\nKotoko divenne una cantante di professione nel 2000. La sua prima successiva audizione fu con I've Sound, una squadra di produttori che utilizzano il talento di varie voci femminili per le loro produzioni volte a fare da colonna sonora per molti videogiochi simulatori di appuntamenti ed eroge. Da allora Kotoko ha eseguito sigle di apertura e chiusura per alcuni anime e ha guadagnato un importante riconoscimento dall'uscita dei suoi due album relativi ad I've Sound. Il suo secondo album, \"Garasu no Kaze\", uscito nel giugno 2005 \u00e8 stato elogiato in diverse comunit\u00e0 online. Il 13 ottobre 2005, ha pubblicato il suo quarto maxi singolo, che utilizza un brano estratto dal suo album \"Garasu no Kaze\", \"\" e la sua traccia B , che \u00e8 presente nel suo terzo album, \"Uzu-Maki\".\nSebbene non riportato sul suo sito ufficiale di Geneon, Kotoko ha attualmente pubblicato cinque album. Il suo primo album fu \"Sora o Tobetara\", che \u00e8 uscito nel 2000. Molte delle tracce di questo album furono registrate nuovamente in seguito per il suo primo album in I've Sound, , che fu attribuito come suo primo album. La sua prima apparizione sui CD registrati con I've Sound fu sul CD \"Dear Feeling\" (distribuito solo durante il \"Comic Market 59\") con previous cantante Aki. Kotoko poi appar\u00ec su \"I've Girls Compilation Album Vol.3 \"Disintegration\"\", una serie di album con vari brani delle cantanti di I've Sound.\nLa prima esibizione ufficiale di Kotoko nel Nord America fu il suo debutto americano, che registr\u00f2 un grande successo, a un concerto all'Anime Expo 2005, presto seguito dal \"Kotoko Lax Tour\". Nel 2009 scrisse la canzone \"Screw\" per l'live-action movie di Mamoru Oshii \"Assault Girls\". La canzone fu utilizzata come sigla di apertura della versione per console del videogioco ', e la sua canzone \"\"Hekira no Sora e Izanaedo\" fu utilizzata come sigla di apertura per il sequel di \"BlazBlue\", '. Il suo diciassettesimo singolo \"Light My Fire\"\" \u00e8 scritto da Ryo di Supercell e fu utilizzata come prima sigla di apertura della terza stagione dell'anime \"Shakugan no Shana\", \"Shakugan no Shana III (Final)\"."}
{"id": "2907896", "revid": "23671", "url": "https://it.wikipedia.org/wiki?curid=2907896", "title": "KOTOKO", "text": ""}
{"id": "2907898", "revid": "287204", "url": "https://it.wikipedia.org/wiki?curid=2907898", "title": "Internationaux de Strasbourg 2007", "text": "L'Internationaux de Strasbourg 2007 \u00e8 stato un torneo di tennis giocato sulla terra rossa.\n\u00c8 stata la 21\u00aa edizione del Internationaux de Strasbourg, che fa parte della categoria Tier III nell'ambito del WTA Tour 2007. Si \u00e8 giocato al Centre Sportif de Hautepierre di Strasburgo in Francia, dal 21 al 26 maggio 2007.\nCampionesse.\nSingolare.\n Anabel Medina Garrigues ha battuto in finale Am\u00e9lie Mauresmo, 6\u20134, 4\u20136, 6\u20134\nDoppio.\n Yan Zi / Zheng Jie hanno battuto in finale Alicia Molik / Sun Tiantian, 6\u20133, 6\u20134"}
{"id": "2907901", "revid": "3115", "url": "https://it.wikipedia.org/wiki?curid=2907901", "title": "Gemma Giannini", "text": "Biografia.\nLa vita della Venerabile Eufemia Gemma Giannini \u00e8 strettamente legata a quella di Gemma Galgani, la quale venne ospitata per quattro anni nella sua famiglia a Lucca. Terza figlia di Matteo Giannini, farmacista, e di Giustina Bastiani, studi\u00f2 ed ottenne il diploma di maestra. \nNel 1906 entr\u00f2 nel monastero delle monache passioniste di Lucca con il nome di Gemma Maddalena di Ges\u00f9 ed assistette alle estasi di Gemma Galgani, scrivendone le parole che pronunciava. Dopo alcuni anni dovette lasciare la clausura per motivi di salute.\nNon abbandon\u00f2 mai il carisma passionista e nel 1939 fond\u00f2 la Congregazione Missionaria delle Sorelle di Santa Gemma a Lucca.\nIl processo di beatificazione.\nIl 15 marzo 2008 il papa Benedetto XVI ha autorizzato la promulgazione del Decreto della Congregazione delle Cause dei Santi riguardante le virt\u00f9 eroiche della Serva di Dio Gemma Giannini."}
{"id": "2907904", "revid": "149727", "url": "https://it.wikipedia.org/wiki?curid=2907904", "title": "Belzig", "text": ""}
{"id": "2907905", "revid": "287204", "url": "https://it.wikipedia.org/wiki?curid=2907905", "title": "Internationaux de Strasbourg 2007 - Singolare", "text": "Il singolare dell'Internationaux de Strasbourg 2007 \u00e8 stato un torneo di tennis facente parte del WTA Tour 2007.\nNicole Vaidi\u0161ov\u00e1 era la detentrice del titolo, ma quest'anno non ha partecipato.\nAnabel Medina Garrigues ha battuto in finale Am\u00e9lie Mauresmo 6\u20134, 4\u20136, 6\u20134."}
{"id": "2907910", "revid": "1305772", "url": "https://it.wikipedia.org/wiki?curid=2907910", "title": "Something for the Pain", "text": "Something for the Pain \u00e8 una canzone dei Bon Jovi, scritta da Jon Bon Jovi, Richie Sambora e Desmond Child. \u00c8 stata estratta come secondo singolo dal sesto album in studio del gruppo, \"These Days\", nel settembre del 1995. Negli Stati Uniti \u00e8 stata pubblicata come doppio lato A insieme a \"Lie to Me\", raggiungendo la posizione numero 76 della Billboard Hot 100. Altrove, si \u00e8 posizionata all'ottavo posto nel Regno Unito.\nUna breve sezione centrale della canzone vede Richie Sambora come voce solista; si tratta dell'unico brano registrato in studio dai Bon Jovi a presentare tale particolarit\u00e0.\nEsibizioni dal vivo.\nLa canzone fu regolarmente inserita in quasi tutte le scalette dei concerti del \"These Days Tour\", ma come molte altre canzoni di quell'album, venne raramente riproposta dal gruppo nei tour successivi. Il brano ritorn\u00f2 a sorpresa come punto stabile nelle scalette del \"The Circle Tour\" nel 2010, venendo eseguito in forma acustica. Una performance dal vivo delle canzone \u00e8 presente nell'album live \"One Wild Night Live 1985-2001\".\nVideo musicale.\nIl video musicale della canzone \u00e8 stato diretto da Marty Callner e vede come protagonista un adolescente che entra in un negozio di dischi. Egli comincia ad ascoltare musica attraverso degli auricolari, quando sullo schermo vengono mostrati i Bon Jovi insieme (sotto lo stupore del ragazzo) ad altri artisti sconosciuti che cantano il brano in scenari differenti; si tratta in realt\u00e0 di attori che interpretano caricature di Eddie Vedder, Snoop Dogg, Dr. Dre, Courtney Love e Scott Weiland. Il video si conclude con il ragazzo che prende una copia dell'album \"These Days\".\nTracce.\nLe tracce dal vivo sono state registrate al Wembley Stadium di Londra, Inghilterra, nel giugno del 1995."}
{"id": "2907911", "revid": "729019", "url": "https://it.wikipedia.org/wiki?curid=2907911", "title": "Istanbul Cup 2007", "text": "L'Istanbul Cup 2007 \u00e8 stato un torneo di tennis giocato sul cemento.\n\u00c8 stata la 3\u00aa edizione dell'Istanbul Cup, che fa parte della categoria Tier III nell'ambito del WTA Tour 2007.\nSi \u00e8 giocato a Istanbul in Turchia, dal 19 al 26 maggio 2007.\nCampioni.\nSingolare.\n Elena Dement'eva ha battuto in finale Aravane Reza\u00ef, 7-5(5), 3-0 ritiro\nDoppio.\n Agnieszka Radwa\u0144ska / Urszula Radwa\u0144ska hanno battuto in finale Chan Yung-jan / Sania Mirza, 6\u20131, 6\u20133"}
{"id": "2907914", "revid": "83531", "url": "https://it.wikipedia.org/wiki?curid=2907914", "title": "E3 Prijs Vlaanderen 2010", "text": "L'E3 Prijs Vlaanderen 2010, cinquantatreesima edizione della corsa e valida come prova del calendario UCI Europe Tour 2010, si disput\u00f2 il 27 marzo 2010, per un percorso totale di 203 \u00a0km. Il corridore svizzero Fabian Cancellara del Team Saxo Bank si impose in solitaria con il tempo di 4h44'34\".\nPercorso.\nLungo 203\u00a0km, prevedeva la partenza e l'arrivo ad Harelbeke. Lungo il percorso si trovavano diversi tratti in pav\u00e9 e 12 asperit\u00e0, i cosiddetti \"muri\" tipici delle classiche del nord, cos\u00ec composti:"}
{"id": "2907918", "revid": "716642", "url": "https://it.wikipedia.org/wiki?curid=2907918", "title": "Peterhead Football Club", "text": "Il Peterhead Football Club \u00e8 una societ\u00e0 calcistica scozzese che milita nella Scottish Third Division. Il club \u00e8 stato fondato nel 1891 e ha lungamente disputato la Highland Football League, nella quale ha conquistato cinque titoli, prima di affiliarsi alla Scottish Football League.\nGioca le partite casalinghe al Balmoor Stadium, un impianto con una capacit\u00e0 di spettatori, dei quali a sedere. In occasione della partita contro i Rangers del 20 gennaio 2013 \u00e8 stato stabilito il record assoluto di presenze, con spettatori.\nQuesto club ha una fortissima rivalit\u00e0 sportiva con il Fraserburgh, che continua a militare nella Highland League. Dopo il passaggio alla SFL, questa rivalit\u00e0 \u00e8 venuta meno e si \u00e8 imposta quella con l'Elgin City.\nRosa 2020-2021.\n\"Aggiornata al 3 marzo 2021\""}
{"id": "2907919", "revid": "287204", "url": "https://it.wikipedia.org/wiki?curid=2907919", "title": "Istanbul Cup 2007 - Singolare", "text": "Il singolare del torneo di tennis Istanbul Cup 2007, facente parte del WTA Tour 2007, ha avuto come vincitrice Elena Dement'eva che ha battuto in finale Aravane Reza\u00ef che si ritirata sul punteggio di 7-5(5), 3-0."}
{"id": "2907928", "revid": "1442080", "url": "https://it.wikipedia.org/wiki?curid=2907928", "title": "Istanbul Cup 2007 - Doppio", "text": "Il doppio del torneo di tennis Istanbul Cup 2007, facente parte del WTA Tour 2007, ha avuto come vincitrici A Radwa\u0144ska e U Radwa\u0144ska che hanno battuto in finale Y-J Chan e S Mirza 6\u20131, 6\u20133."}
{"id": "2907933", "revid": "287204", "url": "https://it.wikipedia.org/wiki?curid=2907933", "title": "DFS Classic 2007", "text": "Il DFS Classic 2007 \u00e8 stato un torneo di tennis giocato sull'erba.\n\u00c8 stata la 26\u00aa edizione del DFS Classic, che fa parte della categoria Tier III nell'ambito del WTA Tour 2007.\nSi \u00e8 giocato al Edgbaston Priory Club a Birmingham in Inghilterra,\ndall'11 al 17 giugno 2007.\nCampionesse.\nSingolare.\n Jelena Jankovi\u0107 ha battuto in finale Marija \u0160arapova 4\u20136, 6\u20133, 7\u20135\nDoppio.\n Yung-jan Chan / Chia-jung Chuang hanno battuto in finale Tiantian Sun / Meilen Tu 7\u20136 (7\u20133), 6\u20133"}
{"id": "2907938", "revid": "1442080", "url": "https://it.wikipedia.org/wiki?curid=2907938", "title": "DFS Classic 2007 - Singolare", "text": "Vera Zvonar\u00ebva era la detentrice del titolo ma quest'anno non ha partecipato.\nIl singolare del torneo di tennis DFS Classic 2007, facente parte del WTA Tour 2007, ha avuto come vincitrice Jelena Jankovi\u0107 che ha battuto in finale 4\u20136, 6\u20133, 7\u20135 Marija \u0160arapova.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2907939", "revid": "838137", "url": "https://it.wikipedia.org/wiki?curid=2907939", "title": "DFS Classic 2007 - Doppio", "text": "Il doppio del DFS Classic 2007 \u00e8 stato un torneo di tennis facente parte del WTA Tour 2007.\nJelena Jankovi\u0107 e Li Na erano le detentrici del titolo, ma hanno perso nel 1\u00ba turno contro Chunmei Ji e Shengnan Sun.\nYung-jan Chan e Chia-jung Chunag hanno battuto in finale 7\u20136 (7\u20133), 6\u20133 Tiantian Sun e Meilen Tu."}
{"id": "2907942", "revid": "1699816", "url": "https://it.wikipedia.org/wiki?curid=2907942", "title": "Cha-La Head-Cha-La", "text": " \u00e8 la prima sigla di apertura dell'anime \"Dragon Ball Z\", ed il quindicesimo singolo di Hironobu Kageyama. \u00c8 stato pubblicato su vinile, audio cassette e mini CD il 1\u00ba maggio 1989, soltanto in Giappone. Sul singolo oltre al brano \u00e8 presente \"Detekoi tobikiri zenkai Power!\", sigla di chiusura di \"Dragon Ball Z\", interpretata da Manna. La canzone viene utilizzata nei primi 200 episodi della serie televisiva e nei primi nove film legati alla serie. Il brano \u00e8 stato inoltre registrato in numerose altre lingue, fra cui una versione in inglese interpretata dallo stesso Kageyama, pubblicata sul terzo greatest hits dell'artista \"\" nel 1996.\nSviluppo.\nNel periodo in cui a Kageyama fu offerta la possibilit\u00e0 di registrare il tema d'apertura di \"Dragon Ball Z\", il cantante conosceva gi\u00e0 il manga che leggeva su \"Shonen Jump\" da diverso tempo. Kageyama considera \"Cha-La Head-Cha-La\" il suo migliore brano, dato che i fan si mostrano sempre entusiasti quando la interpreta durante i concerti.\nVersione del 2005.\nNel 2005 Kageyama fu richiamato per registrare una nuova versione di \"Cha-La Head Cha-La\", intitolata \"Cha-La Head-Cha-La (2005 Ver.)\". Questa nuova versione figura un arrangiamento completamente nuovo. La pubblicazione del singolo \u00e8 stata abbinata con una nuova versione di \"We Gotta Power\", sempre cantata da Kageyama. Il singolo \u00e8 stato distribuito anche su iTunes. Questa nuova edizione del brano \u00e8 servita come sigla di apertura della pubblicazione giapponese del videogioco \"Super Dragon Ball Z\", avvenuta quattro mesi dopo. Il singolo \u00e8 giunto sino alla posizione numero 118 della classifica dei singoli pi\u00f9 venduti in Giappone.\nCover.\nSin dalla sua prima pubblicazione, il brano \u00e8 stato oggetto di numerose cover da parte di numerosi artisti. Nel 2001 gli Anipara Kids hanno registrato una reinterpretazione sull'album \"Club Ani para presents: Ani para Best &amp; More\". Nel 2004 la compilation \"Anime Trance 2\" include una versione del brano interpretata da Tora + R-SEQ. Nel 2005 la compilation \"Anime Speed\" include una versione registrata da Lee Tairon.\nLa band italiana Highlord ha registrato una propria versione di \"Cha-La Head Cha-La\", inserita come bonus track sull'edizione giapponese dell'album \"Instant Madness\". Gli Animetal hanno registrato una reinterpretazione heavy metal sull'album \"Animetal Marathon VII\", come parte del medley \"Jump Into The Fire mini-Marathon\".\nNel 2007 la compilation \"Zakkuri! Paratech\" include il brano come parte del megamix interpretato dai 777BOYS.\nIl quinto episodio dell'anime \"Lucky Star\" utilizza come sigla di chiusura una versione di \"Cha-La Head Cha-La\" cantata al karaoke dalla protagonista dell'anime, Konata. La scelta di tale brano \u00e8 stata espressamente richiesta da Aya Hirano, doppiatrice di Konata. Nel 2008 un'altra versione del brano \u00e8 stata registrata da Black Steel sulla compilation \"Hi-Speed Kirakira Jk\".\nNel 2013, per il film \"\", viene realizzata una nuova cover dalla band Flow."}
{"id": "2907945", "revid": "1442080", "url": "https://it.wikipedia.org/wiki?curid=2907945", "title": "Cincinnati Masters 2007 - Singolare femminile", "text": "Il singolare del Cincinnati Masters 2007 \u00e8 stato un torneo di tennis facente parte del WTA Tour 2007.\nAnna \u010cakvetadze ha battuto in finale Akiko Morigami 6\u20131, 6\u20133."}
{"id": "2907950", "revid": "1504506", "url": "https://it.wikipedia.org/wiki?curid=2907950", "title": "Ducato di San Biagio", "text": "Il ducato di San Biagio \u00e8 stato un feudo del Regno di Sicilia sorto nel XVII secolo comprendente le terre circostanti l'attuale comune di San Biagio Platani, in provincia di Agrigento.\nIl Ducato, che comprendeva oltre alle Terre di San Biagio anche quelle di Gialdonieri, Mandralia e Ragattano, \u00e8 stato istituito nel 1666 a partire dalla omonima Baronia, dopo che, grazie ad una apposita licenza (la licentia populandi del 1635) si pot\u00e9 procedere alla popolazione del feudo ed alla creazione del centro urbano. La concessione della licentia populandi era legata ad una elevazione dello stesso feudo ad un rango superiore nella gerarchia feudale, pertanto la Baronia di San Biagio divenne un Ducato e di conseguenza il Barone, Don Diego Ioppolo Sidoti, divenne il primo Duca di San Biagio."}
{"id": "2907951", "revid": "1232112", "url": "https://it.wikipedia.org/wiki?curid=2907951", "title": "Tatti Sanguineti", "text": "Biografia.\nNei primi anni ottanta ha lavorato nel campo del cinema come organizzatore per la Mostra del Cinema di Venezia, Incontri Cinematografici di Salsomaggiore e Taormina Film Fest.\nCome giornalista ha collaborato con \"La Repubblica\", \"Panorama\" e \"L'Europeo\".\nTra il 1986 e il 1993 ha partecipato a diverse trasmissioni di Raitre come \"Fuori orario. Cose (mai) viste\", \"Va' pensiero\" e \"Fluff\". Nel 1989 inizia la lunga collaborazione con Piero Chiambretti, come coautore e a volte spalla nei suoi programmi televisivi \"Prove tecniche di trasmissione\", \"Prove tecniche di Mundi\u00e0l\", \"Goodbye Cortina\", \"Il portalettere\", \"Telegiornale zero\" e \"Chiambretti Night\", dove ha rivestito il ruolo di \"Guardia della garitta 17\".\nOltre a interpretare s\u00e9 stesso nel documentario \"Belluscone - Una storia siciliana\" (2014) di Franco Maresco e in un episodio della fiction \"1992\" (2015), ha inoltre recitato in alcuni film, sceneggiato e diretto diversi documentari e per un breve periodo \u00e8 stato conduttore del programma radiofonico \"Hollywood Party\" di Rai Radio 3.\n\u00c8 coordinatore del progetto di ricerca \"Italia Taglia\", del Ministero dello Spettacolo e dall'Anica, sul tema della censura cinematografica in Italia: per esso ha anche pubblicato due volumi monografici dedicati a \"Tot\u00f2 e Carolina\" di Mario Monicelli e \"La spiaggia\" di Alberto Lattuada.\nNegli anni duemila ha curato alcune strisce tematiche per Sky Cinema, mentre nel decennio successivo \u00e8 passato a Mediaset, occupandosi su Iris delle rubriche \"Storie di cinema\" e \"Note di cinema\" e su Cine34 con \"Segreti di cinema\"."}
{"id": "2907952", "revid": "287204", "url": "https://it.wikipedia.org/wiki?curid=2907952", "title": "Gastein Ladies 2007", "text": "Il Gastein Ladies 2007 \u00e8 stato un torneo di tennis giocato sulla terra battuta. \u00c8 stata la 1\u00aa edizione del Gastein Ladies, che fa parte della categoria Tier III nell'ambito del WTA Tour 2007. Si \u00e8 giocato a Bad Gastein in Austria,dal 23 al 29 luglio 2007.\nCampionesse.\nSingolare.\n Francesca Schiavone ha battuto in finale Yvonne Meusburger 6\u20131, 6\u20134\nDoppio.\n Lucie Hradeck\u00e1 / Renata Vor\u00e1\u010dov\u00e1 hanno battuto in finale \u00c1gnes Sz\u00e1vay / Vladim\u00edra Uhl\u00ed\u0159ov\u00e1 6\u20133, 7\u20135"}
{"id": "2907958", "revid": "1543377", "url": "https://it.wikipedia.org/wiki?curid=2907958", "title": "Gastein Ladies 2007 - Singolare", "text": "Il singolare del torneo di tennis Gastein Ladies 2007, facente parte del WTA Tour 2007, ha avuto come vincitrice Francesca Schiavone che ha battuto in finale Yvonne Meusburger, 6\u20131, 6\u20134."}
{"id": "2907960", "revid": "124123", "url": "https://it.wikipedia.org/wiki?curid=2907960", "title": "Leonid Popov", "text": ""}
{"id": "2907961", "revid": "247222", "url": "https://it.wikipedia.org/wiki?curid=2907961", "title": "No time to cry", "text": ""}
{"id": "2907963", "revid": "599013", "url": "https://it.wikipedia.org/wiki?curid=2907963", "title": "David Nish", "text": "Carriera.\nClub.\nEsord\u00ec da professionista nel Leicester City nel 1966, giocandovi fino al 1972, anno in cui fu ceduto al Derby County per una cifra che batt\u00e9 il record inglese del trasferimento (225.000 sterline). Gioc\u00f2 con i \"Rams\" fino al 1978 (vincendo un titolo nazionale nella stagione 1974-1975 e un Charity Shield nel 1976), dopodich\u00e9 si trasfer\u00ec negli Stati Uniti dove gioc\u00f2 gli ultimi quattro anni della sua carriera indossando la maglia del Tulsa Roughnecks e dei Seattle Sounders.\nNazionale.\nLa prima convocazione in nazionale risale al 12 maggio 1973 in occasione di un match contro l'. Fino al 12 maggio 1974, data della sua ultima convocazione in nazionale, Nish totalizz\u00f2 cinque presenze senza segnare reti. \nDopo il ritiro.\nSubito dopo il ritiro dal calcio giocato, avvenuto nel 1982 a causa di un infortunio da cui non riusc\u00ec a risollevarsi nonostante tre interventi, Nish ha fatto parte dello staff tecnico del settore giovanile del Derby County e del Leicester City."}
{"id": "2907964", "revid": "1428919", "url": "https://it.wikipedia.org/wiki?curid=2907964", "title": "Jurij Vasil'evi\u010d Maly\u0161ev", "text": "Ha comandato le missioni Soyuz T-2 e Soyuz T-11."}
{"id": "2907965", "revid": "1305772", "url": "https://it.wikipedia.org/wiki?curid=2907965", "title": "Ferrari Millechili", "text": "La Ferrari Millechili \u00e8 un concetto automobilistico pensato dalla casa automobilistica italiana Ferrari; tale pensiero viene presentato al pubblico tramite una \"maquette\" nel 2007.\nDa questo concetto nasce anche una collaborazione fra la casa di Maranello e la facolt\u00e0 di ingegneria meccanica dell'Universit\u00e0 degli Studi di Modena e Reggio Emilia che d\u00e0 vita ad un laboratorio di studio, ricerca e formazione chiamato \"Millechili Lab\".\nIl concept.\nCon il concept \"Millechili\" la Ferrari ha voluto racchiudere in un unico ideale di autovettura tutte le tecnologie che saranno presenti nelle proprie vetture di prossima produzione. La vettura di fatto non \u00e8 mai esistita, poich\u00e9 era prematuro realizzarla, al suo posto \u00e8 stato realizzato un modello in scala 1:1, non marciante, dalle sembianze della Ferrari Enzo. Sebbene tutte le caratteristiche della vettura non abbiano mai preso forma in un'unica concept car anticipatoria, queste sono state distribuite nei vari modelli prodotti negli anni successivi.\nCome suggerisce il nome uno dei concetti chiave \u00e8 la leggerezza, con non solo il fine di aumentare le prestazioni ma anche quello di ridurre i consumi rendendo pi\u00f9 ecosostenibile l'utilizzo del veicolo, filosofia che fino al qualche anno prima era del tutto estranea all'azienda. Per renderla 300Kg pi\u00f9 leggera della Enzo i progettisti della Ferrari l'hanno concepita 1 metro pi\u00f9 corta, ed effettuato altri accorgimenti (come l'eliminazione dei sedili) senza per\u00f2 ripiegare nella fibra di carbonio, la cui produzione e dismissione \u00e8 tutt'altro che sostenibile da un punto di vista ambientale. La Millechili, anticipa anche soluzioni che poi si \u00e8 visto svilupparsi molto velocemente negl'anni successivi alla sua presentazione, in molti concept e modelli di varie altre case automobilistiche. Infatti la vettura \u00e8 dotata di un sistema di alimentazione ibrido caratterizzato da un motore elettrico da 60KW accostato al V12 a benzina, quest'ultimo \u00e8 dotato di iniezione diretta, soluzione che trova la sua concretizzazione nella produzione in serie in casa Ferrari con la Ferrari California. Nel sistema di propulsione vi \u00e8 anche un altro elemento innovativo, derivato dagli sviluppi fatti dalla Scuderia Ferrari in Formula 1: il Kers; anticipando cos\u00ec un'altra concept car del cavallino: la \"599 HY-KERS\". Tale sistema consiste nell'accumulare energia durante la frenata per poi restituirla in accelerazione. Nel concept sono presenti anche altre innovazioni che nel giro di qualche anno hanno trovato applicazione su modelli di produzione come il nuovo cambio a doppia frizione capace di ridurre il tempo di cambiata dai 150 ms di quello pi\u00f9 performante presente in quel momento in un modello di produzione della casa, a 30 ms, trova applicazione prima sulla California e poi sulla Ferrari 458 Italia. In quest'ultima \u00e8 stato anche applicato l'inedito studio aerodinamico sviluppato proprio sulla Millechili che consiste nella dotazione del corpo vettura di appendici mobili, che cambiano forma a seconda della velocit\u00e0, proprio come nella 458 Italia. Per quanto riguarda l'impianto frenante la Ferrari si \u00e8 rivolta alla Brembo per dei dischi carbonceramici da 350 mm.\nIl laboratorio MilleChili.\n\"MilleChili Lab\" \u00e8 il progetto nato dalla collaborazione fra la Ferrari e la facolt\u00e0 di ingegneria meccanica dell'Universit\u00e0 degli Studi di Modena e Reggio Emilia con l'intento di formazione degli studenti e il finanziamento di ricerca e sviluppo di nuove tecnologie al fine di ridurre i pesi per le proprie autovetture..\nLo scopo principale del progetto Millechili \u00e8 di studiare e progettare telai di autovetture leggere per modelli ad alte prestazioni, grazie al lavoro di studenti e dottorandi.\nCi sono solo poche condizioni per la progettazione, pi\u00f9 precisamente la possibilit\u00e0 di messa in serie dei prodotti ed il rispetto delle alte prestazioni richieste ai modelli. I futuri telai, creati per vetture con motore centrale, dovrebbero essere disponibili nel 2012.\nIl progetto ha a disposizione diversi ritrovati tecnici, tra cui delle workstation con sistema Unix, oltre a due con sistema Windows. Ogni PC era fornito di diversi software, come il CAD, gli stessi usati dalla Ferrari. Ci\u00f2 fu fatto per la semplificazione della trasmissione dati..\nAltri progetti omonimi.\n\"Millechili\" \u00e8 anche il nome di uno dei quattro progetti vincitori del concorso, sempre organizzato dalla Ferrari, \" New Concepts of the Myth\". L'esercizio di stile \u00e8 stato realizzato da due studenti dell'Istituto Europeo di Design di Torino."}
{"id": "2907966", "revid": "72396", "url": "https://it.wikipedia.org/wiki?curid=2907966", "title": "NBA Playoffs 2010", "text": "Gli NBA Playoffs 2010 hanno avuto inizio il 17 aprile 2010 e si sono conclusi il 17 giugno 2010 con la vittoria dei Los Angeles Lakers (campioni della Western Conference) che hanno sconfitto i campioni della Eastern Conference, i Boston Celtics.\nFormato.\nIl formato \u00e8 stato lo stesso della precedente stagione.\nEastern Conference.\nPrimo turno.\n(1) Cleveland Cavaliers - (8) Chicago Bulls.\nRISULTATO FINALE: 4-1\nPRECEDENTI NEI PLAYOFF\n(2) Orlando Magic - (7) Charlotte Bobcats.\nRISULTATO FINALE: 4-0\nPRECEDENTI NEI PLAYOFF\n(3) Atlanta Hawks - (6) Milwaukee Bucks.\nRISULTATO FINALE: 4-3\nPRECEDENTI NEI PLAYOFF\n(4) Boston Celtics - (5) Miami Heat.\nRISULTATO FINALE: 4-1\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Cleveland Cavaliers - (4) Boston Celtics.\nRISULTATO FINALE: 2-4\nPRECEDENTI NEI PLAYOFF\n(2) Orlando Magic - (3) Atlanta Hawks.\nRISULTATO FINALE: 4-0\nPRECEDENTI NEI PLAYOFF\nFinale.\n(2) Orlando Magic - (4) Boston Celtics.\nRISULTATO FINALE: 2-4\nPRECEDENTI NEI PLAYOFF\nWestern Conference.\nPrimo turno.\n(1) Los Angeles Lakers - (8) Oklahoma City Thunder.\nRISULTATO FINALE: 4-2\nPRECEDENTI NEI PLAYOFF\n(2) Dallas Mavericks - (7) San Antonio Spurs.\nRISULTATO FINALE: 2-4\nPRECEDENTI NEI PLAYOFF\n(3) Phoenix Suns - (6) Portland Trail Blazers.\nRISULTATO FINALE: 4-2\nPRECEDENTI NEI PLAYOFF\n(4) Denver Nuggets - (5) Utah Jazz.\nRISULTATO FINALE: 2-4\nPRECEDENTI NEI PLAYOFF\nSemifinali.\n(1) Los Angeles Lakers - (5) Utah Jazz.\nRISULTATO FINALE: 4-0\nPRECEDENTI NEI PLAYOFF\n(3) Phoenix Suns - (7) San Antonio Spurs.\nRISULTATO FINALE: 4-0\nPRECEDENTI NEI PLAYOFF\nFinale.\n(1) Los Angeles Lakers - (3) Phoenix Suns.\nRISULTATO FINALE: 4-2\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 2010.\nLos Angeles Lakers - Boston Celtics.\nRISULTATO FINALE\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 2 giugno 2021\"."}
{"id": "2907967", "revid": "1776051", "url": "https://it.wikipedia.org/wiki?curid=2907967", "title": "Babalon A.D. (So Glad for the Madness)", "text": "Babalon A.D. (So Glad for the Madness) \u00e8 un singolo dei Cradle of Filth, pubblicato il 3 marzo 2003 dall'etichetta discografica Sony. Il brano \u00e8 stato tratto dall'album \"Damnation and a Day\" ed \u00e8 stato pubblicato anche in versione dvd. Il videoclip della canzone \u00e8 un omaggio al film Sal\u00f2 o le 120 giornate di Sodoma di Pier Paolo Pasolini."}
{"id": "2907970", "revid": "767487", "url": "https://it.wikipedia.org/wiki?curid=2907970", "title": "Chaloneria cormosa", "text": "La chaloneria (Chaloneria cormosa) \u00e8 una pianta estinta, appartenente alle licofite. Visse nel Carbonifero superiore (circa 310 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesta pianta possedeva un aspetto slanciato, grazie al fusto snello e sottile che si protendeva verso l'alto ed era privo di rami. Il fusto della chaloneria raggiungeva i 2 metri di altezza e i 10 centimetri di diametro, ma altre licofite del Carbonifero (come \"Lepidodendron\" e \"Sigillaria\") potevano superare i 30 o i 40 metri. Le foglie spuntavano direttamente dal tronco, conferendo alla pianta un aspetto stranamente \"peloso\", e sulla sommit\u00e0 del tronco era presente una zona fertile per la produzione delle spore. Le radici erano bilobate e molto simili a quelle dell'attuale \"Isoetes\".\nClassificazione.\nLa chaloneria era una pianta licofita appartenente alle isoetopsidi, rappresentate attualmente da pochissime forme. In particolare, si ritiene che questa pianta fosse una rappresentante delle Pleuromeiales, il cui rappresentante pi\u00f9 noto \u00e8 \"Pleuromeia\", molto diffuse tra il Carbonifero e il Triassico ma vissute fino al Cretaceo (\"Nathorstiana\").\nHabitat.\nSi ritiene che la chaloneria crescesse in abbondanza e in folti gruppi nelle aree acquitrinose del Carbonifero superiore."}
{"id": "2907971", "revid": "22356", "url": "https://it.wikipedia.org/wiki?curid=2907971", "title": "Chaloneria", "text": ""}
{"id": "2907972", "revid": "1381093", "url": "https://it.wikipedia.org/wiki?curid=2907972", "title": "Twisted Nails of Faith", "text": "Twisted Nails of Faith \u00e8 il primo singolo dei Cradle of Filth, tratto dall'album \"Cruelty and the Beast\" del 1998.\nIl singolo \u00e8 stato distribuito in 500 copie.\nIl disco.\n\u00c8 composto dal brano che d\u00e0 il titolo al singolo e dal suo remix.\nEdizioni.\nSono quattro le edizioni pubblicate di \"Twisted Nails of Faith\":\nTracce.\nTesti a cura di Dani, musiche dei Cradle of Filth..eccetto dove indicato!"}
{"id": "2907973", "revid": "298873", "url": "https://it.wikipedia.org/wiki?curid=2907973", "title": "Didelphis albiventris", "text": "L'opossum dall'orecchio bianco (Didelphis albiventris) \u00e8 una specie di mammifero della famiglia Didelphidae.\nDistribuzione.\nVive in Sud America. \u00c8 stato trovato in Argentina, Bolivia, Brasile, Ecuador, Guyana, Paraguay, Per\u00f9, Suriname, Uruguay e Venezuela.\nBiologia.\n\u00c8 un animale terrestre, e, qualche volta, arboricolo. Vive in un vasto range di habitat. \u00c8 un onnivoro, si nutre di invertebrati, piccoli vertebrati, frutta e piante.\nTassonomia.\nPer qualche tempo, queste specie erano scorrettamente conosciute con il nome di \"D. azarae\", correttamente applicata all'opossum dal grande orecchio.\nDal 1993 al 2002, in questa denominazione di specie erano inclusi anche il \"Didelphis imperfecta\" e il \"Didelphis pernigra\" quali sottospecie.\nIl timbu come mascotte.\nIl timbu (nome locale del \"Didelphis albiventris\") \u00e8 la mascotte della squadra di calcio brasiliana del N\u00e1utico di Recife."}
{"id": "2907974", "revid": "339392", "url": "https://it.wikipedia.org/wiki?curid=2907974", "title": "Valeri V. Ryumin", "text": ""}
{"id": "2907975", "revid": "297059", "url": "https://it.wikipedia.org/wiki?curid=2907975", "title": "Leonid I. Popov", "text": ""}
{"id": "2907976", "revid": "991694", "url": "https://it.wikipedia.org/wiki?curid=2907976", "title": "Comuni tedeschi", "text": ""}
{"id": "2907977", "revid": "92723", "url": "https://it.wikipedia.org/wiki?curid=2907977", "title": "Yuri V. Malyshev", "text": ""}
{"id": "2907978", "revid": "339392", "url": "https://it.wikipedia.org/wiki?curid=2907978", "title": "Vladimir Aksyonov", "text": ""}
{"id": "2907979", "revid": "339392", "url": "https://it.wikipedia.org/wiki?curid=2907979", "title": "Yuri V. Romanenko", "text": ""}
{"id": "2907980", "revid": "339392", "url": "https://it.wikipedia.org/wiki?curid=2907980", "title": "Alexander S. Ivanchenkov", "text": ""}
{"id": "2907981", "revid": "767487", "url": "https://it.wikipedia.org/wiki?curid=2907981", "title": "No Time to Cry", "text": "No Time to Cry \u00e8 un singolo della band symphonic black metal britannica Cradle of Filth, tratto dall'EP del 2001 \"Bitter Suites to Succubi\". Sono presenti tre tracce tra cui una canzone inedita.\nSi tratta di una cover del gruppo gothic rock The Sisters of Mercy, contenuta nel loro primo album del 1985 \"First and Last and Always\"."}
{"id": "2907982", "revid": "297059", "url": "https://it.wikipedia.org/wiki?curid=2907982", "title": "Vladimir A. Lyakhov", "text": ""}
{"id": "2907984", "revid": "297059", "url": "https://it.wikipedia.org/wiki?curid=2907984", "title": "Byron K. Lichtenberg", "text": ""}
{"id": "2907985", "revid": "297059", "url": "https://it.wikipedia.org/wiki?curid=2907985", "title": "Paul D. Scully-Power", "text": ""}
{"id": "2907986", "revid": "297059", "url": "https://it.wikipedia.org/wiki?curid=2907986", "title": "John Creighton", "text": ""}
{"id": "2907988", "revid": "297059", "url": "https://it.wikipedia.org/wiki?curid=2907988", "title": "Ronald A. Parise", "text": ""}
{"id": "2907990", "revid": "767487", "url": "https://it.wikipedia.org/wiki?curid=2907990", "title": "Ron Webster", "text": "Carriera.\nGiocatore.\nHa legato la sua carriera esclusivamente al Derby County, giocandovi diciotto stagioni (dal 1960 al 1978) e totalizzando 455 presenze (piazzandosi secondo nella graduatoria dei giocatori del Derby County per presenza, dietro a Kevin Hector). Durante la sua carriera Webster vinse inoltre gran parte dei trofei del palmar\u00e8s della squadra, ossia due titoli nazionali (1971-1972, 1974-1975) e una supercoppa.\nDopo il ritiro.\nDopo il ritiro Webster rimase nel Derby County come membro dello staff tecnico. Nel 2009 \u00e8 stato elettro miglior terzino destro della storia del Derby County."}
{"id": "2907991", "revid": "1356", "url": "https://it.wikipedia.org/wiki?curid=2907991", "title": "Giacomo fratello del Signore", "text": ""}
{"id": "2907995", "revid": "1839090", "url": "https://it.wikipedia.org/wiki?curid=2907995", "title": "Werbig (Seelow)", "text": "Werbig \u00e8 una frazione della citt\u00e0 tedesca di Seelow, nel Brandeburgo.\nConta (2002) 691 abitanti.\nStoria.\nWerbig costitu\u00ec un comune autonomo fino al 2003."}
{"id": "2907997", "revid": "149727", "url": "https://it.wikipedia.org/wiki?curid=2907997", "title": "Citt\u00e0 tedesca", "text": ""}
{"id": "2907998", "revid": "486946", "url": "https://it.wikipedia.org/wiki?curid=2907998", "title": "Domenico Gangala", "text": ""}
{"id": "2908003", "revid": "287204", "url": "https://it.wikipedia.org/wiki?curid=2908003", "title": "5917 Chibasai", "text": "5917 Chibasai \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,5947812\u00a0UA e da un'eccentricit\u00e0 di 0,1393834, inclinata di 14,28013\u00b0 rispetto all'eclittica.\nL'asteroide \u00e8 dedicato all'organizzazione non-profit \"Chiba Science Association\" che si pone finalit\u00e0 di divulgazione scientifica rivolta ai bambini nella prefettura di Chiba in Giappone."}
{"id": "2908004", "revid": "648716", "url": "https://it.wikipedia.org/wiki?curid=2908004", "title": "Classe Ramb", "text": "La classe Ramb era composta da quattro bananiere veloci della Marina mercantile italiana, di propriet\u00e0 della \"Regia Azienda Monopolio Banane\", che allo scoppio della seconda guerra mondiale vennero convertite in incrociatori ausiliari.\nLa \"Regia Azienda Monopolio Banane\" (RAMB) venne istituita con r.d.l. 2 dicembre 1935 n. 2085, pubblicati sulla Gazzetta Ufficiale n. 291 del 14 dicembre 1935.\nL'azienda costru\u00ec depositi nelle principali citt\u00e0 italiane e, per il trasporto delle banane, si avvalse all'inizio di navi frigorifero esistenti.\nCostruzione.\nIl Ministero delle colonie del Regno d'Italia, che controllava l'azienda, aveva la necessit\u00e0 di trasportare nel territorio metropolitano le banane prodotte in Somalia, all'epoca colonia italiana, per questo motivo ordin\u00f2 quattro navi che dovevano avere un'autonomia sufficiente per effettuare il percorso da Mogadiscio a Napoli senza soste intermedie ed a pieno carico.\nIn base a queste necessit\u00e0 ordin\u00f2 la costruzione di quattro navi frigorifere che dovevano essere gestite dalla Regia Azienda Monopolio Banane, due da costruire nel Cantiere Ansaldo di Sestri Ponente e due ai Cantieri Riuniti dell'Adriatico da costruire negli stabilimenti di Monfalcone.\nAlla fine del 1937 venne decisa dalla presidenza dell'azienda l'istituzione di agenzie nell'Adriatico a Fiume, Venezia, Trieste e Ancona.\nAllo scoppio della guerra, in base a disposizioni legislative, fu prevista la possibilit\u00e0 di trasformarle in incrociatori ausiliari, con quattro cannoni singoli da in coperta. I materiali per la militarizzazione delle navi furono posti in deposito a Massaua per due unit\u00e0 ed a Napoli per le altre due.\nCaratteristiche.\nLe 4 \"Ramb\", progettate dall'Ing. Luigi Barberis, Maggiore Generale del Genio Navale, per le loro caratteristiche erano particolarmente ricercate da esportatori ed industriali.\nLe motonavi sviluppavano una velocit\u00e0 media di 17 nodi e massima di 19,5 nodi e disponevano di 15 picchi di carico cos\u00ec suddivisi: 12 da cinque tonnellate, 1 da trenta a prua, 1 da quindici a poppa e 1 da 1500 Kg per l'apparato motore.\nLe Ramb potevano anche trasportare 12 passeggeri, la cui sistemazione era stata curata al massimo. I passeggeri disponevano di un ponte esclusivamente per loro, separati nettamente dall'equipaggio. I passeggeri erano cos\u00ec alloggiati: 2 in appartamento di lusso con camera da letto salotto e bagno; 10 in cinque ampi camerini a due letti, dai quali uno con bagno e gli altri quattro che disponevano di un bagno per ogni coppia di camerini.\nLa sala da pranzo era a prora, con vista libera davanti e ai due lati; a destra e a sinistra c'erano due verande-fumatoi tutti a vetri. Sala da pranzo, verande-fumatoi e cabine disponevano di aria condizionata.\nServizio.\nAll'atto delle dichiarazione di guerra, solo la Ramb III si trovava nel Mediterraneo, mentre le altre Ramb si trovavano nel Mar Rosso e quindi tagliate fuori dal territorio metropolitano. In questa situazione la \"Ramb I\" e la \"Ramb II\" furono armate come incrociatori ausiliari con il materiale approvvigionato a Massaua, mentre la \"Ramb IV\" fu convertita in nave ospedale.\nLa \"Ramb I\" e la \"Ramb II\" nel Mar Rosso ebbero un'attivit\u00e0 bellica estremamente modesta, finch\u00e9, nel febbraio del 1941, in seguito al precipitare degli eventi nell'Africa Orientale Italiana, abbandonarono Massaua per tentare di raggiungere il Giappone.\nLa \"Ramb I\" fu intercettata nell'Oceano Indiano dall'incrociatore \"Leander\" ed affondata dopo un combattimento senza possibilit\u00e0 di scampo il 27 febbraio 1941.\nLa \"Ramb II\", arrivata in Giappone circa quattro settimane dopo la partenza da Massaua, fu utilizzata con il nome di \"Calitea\" come nave da trasporto fino all'armistizio, quando venne sabotata dall'equipaggio affinch\u00e9 non cadesse in mani giapponesi. Riadattata, fu utilizzata dalla Marina Giapponese sempre come nave da trasporto e venne affondata il 12 gennaio 1945 nel porto di Osaka per un bombardamento aereo statunitense, subendo in tal modo esattamente la stessa sorte della \"Ramb III\".\nLa Ramb III, impiegata con compiti di scorta nel Mediterraneo, colpita da un sommergibile inglese nel porto di Bengasi, riusc\u00ec a rientrare in Italia e trasportata a Trieste, presso il Cantiere San Marco per i lavori di ripristino che erano quasi terminati, quando in seguito agli eventi che seguirono l'armistizio la nave venne abbandonata. Catturata dai tedeschi venne ribattezzata Kiebitz e utilizzata come posamine. Il 5 novembre mentre era alla fonda nel porto di Fiume venne affondata durante un bombardamento alleato della citt\u00e0. Alla fine della seconda guerra mondiale venne recuperata dagli jugoslavi nel 1947 e riattata a Pola con lavori che durarono dal 1948 al 1952 e ribattezzata Galeb. Nella Marina jugoslava altern\u00f2 compiti di nave scuola per allievi ufficiali a quello di nave di rappresentanza del dittatore Tito. Con il collasso della Jugoslavia la nave venne assegnata al governo del Montenegro e lasciata abbandonata presso le Bocche di Cattaro. Alcuni anni dopo venne venduta ad un uomo di affari greco per un eventuale restauro che non venne realizzato ed \u00e8 attualmente ormeggiata in un cantiere nei pressi di Fiume in attesa che venga deciso il suo destino.\nLa \"Ramb IV\", alla caduta di Massaua, fu abbordata dalla flotta britannica (nonostante la protezione della Croce Rossa) e, tenuta come preda bellica, fu inviata nel Mediterraneo Orientale come nave ausiliaria (alla fine del 1941 portava ancora i contrassegni come nave ospedale) e fu affondata il 10 maggio 1942 da un attacco aereo tedesco."}
{"id": "2908005", "revid": "1522738", "url": "https://it.wikipedia.org/wiki?curid=2908005", "title": "Frederica Potter", "text": "Frederica Potter \u00e8 il personaggio letterario che fa da filo conduttore fra i romanzi di Antonia Susan Byatt \"La vergine nel giardino\", \"Natura morta\", \"La torre di Babele\", \"Una donna che fischia\".\nFiglia di Bill e di Winifred Potter, sorella minore di Stephanie Potter, sorella maggiore di Marcus Potter, nel primo romanzo della saga, \"La vergine nel giardino\", Frederica \u00e8 un'adolescente inquieta, desiderosa di trovare la sua strada, innamorata del docente ed autore teatrale Alexander Wedderburn. Frederica interpreta la parte della giovane regina Elisabetta I in un dramma scritto da Wedderburn (il titolo del romanzo fa proprio riferimento alla figura della sovrana inglese).\nNel secondo romanzo, \"Natura morta\", Frederica \u00e8 una studentessa universitaria disinibita e vivace, ma la sua gioia di vivere viene smorzata dall'improvvisa morte della sorella Stephanie. I riferimenti alla pittura contenuti nel romanzo sono in parte legati al fatto che Alexander Wedderburn compone un nuovo dramma, incentrato sulla figura di Vincent van Gogh.\nNel terzo romanzo, \"La torre di Babele\", Frederica, che dopo la morte della sorella ha accettato di sposare Neigel Reiver, affronta le vicissitudini del divorzio e riesce ad ottenere l'affidamento del figlio Leo, dopo aver lottato per affermare la propria indipendenza economica, professionale ed intellettuale. Per guadagnarsi da vivere, Frederica comincia ad insegnare letteratura presso una scuola d'arte e in un corso serale, dove conosce John Ottokar che diventa suo amante. Collabora inoltre con una casa editrice che, su suo consiglio, pubblica il romanzo \"La torre del balbettio\". Il romanzo suscita scandalo e l'autore e l'editore affrontano un processo che li vedr\u00e0 alla fine assolti.\nNel quarto romanzo, \"Una donna che fischia\", Frederica ottiene il successo come conduttrice di una trasmissione televisiva e pubblica una sua raccolta di testi intitolata \"Laminazioni\". Il personaggio di Frederica nell'ultimo capitolo della saga perde la sua centralit\u00e0. Il titolo allude alle \"fischianti\", personaggi fantastici di un libro che Agatha Mond, con la quale Frederica condivide l'abitazione, ha scritto e dedicato alla propria figlia Saskia e al figlio di Frederica Leo."}
{"id": "2908012", "revid": "1543377", "url": "https://it.wikipedia.org/wiki?curid=2908012", "title": "Pertica quadrifaria", "text": "La pertica (Pertica quadrifaria) \u00e8 una pianta estinta, appartenente alle trimerofitofite, vissuta nel Devoniano inferiore (circa 390 milioni di anni fa). I suoi resti fossili sono stati ritrovati in Nordamerica.\nDescrizione.\nCon un'altezza massima di tre metri, questa pianta era uno dei pi\u00f9 grandi organismi terrestri del suo periodo (da qui il nome \"pertica\"). Il suo fusto era largo al massimo tre centimetri, e possedeva sia rami fertili che rami non fertili, disposti in quattro file avvolte a spirale lungo il fusto (da qui l'epiteto specifico \"quadrifaria\", in quattro file). I rami fertili terminavano in densi ammassi di sporangi, mentre quelli sterili si suddividevano in estremit\u00e0 biforcute. Queste strutture potrebbero rappresentare il primo passo nell'evoluzione delle foglie.\nClassificazione.\nFossili di pertica sono stati rinvenuti per la prima volta nel 1968, nella formazione Trout Valley del Baxter State Park, nel Maine. La descrizione, avvenuta nel 1972 ad opera di Kasper e Andrews, ha messo in luce i rapporti di questa pianta con il gruppo delle trimerofite, delle quali \"Pertica\" costituisce una delle forme di maggiori dimensioni. Altre piante simili erano \"Psilophyton\" e \"Aarabia\".\nHabitat.\nI resti di \"Pertica\" sono stati ritrovati in rocce che fanno supporre la presenza di un antico vulcano attivo. Questa pianta cresceva in abbondanza in terreni paludosi o in mezzo al fango nei pressi di laghi e fiumi. A causa dei numerosi sporangi, gli studiosi ritengono che la pertica avesse una maggior capacit\u00e0 riproduttiva rispetto ad altre piante analoghe, come \"Psilophyton\".\nFossile di Stato.\n\"Pertica quadrifaria\" \u00e8 il fossile simbolo dello Stato statunitense del Maine."}
{"id": "2908014", "revid": "124696768", "url": "https://it.wikipedia.org/wiki?curid=2908014", "title": "Monte Sambughetti", "text": "Il Monte Sambughetti (1.558 ) \u00e8 una montagna appartenente alla catena montuosa dei Nebrodi nell'Appennino siculo. Segna il punto pi\u00f9 alto del libero consorzio comunale di Enna, ed \u00e8 uno dei rilievi maggiori dei Nebrodi Occidentali.\nNel periodo invernale, la vetta, soprattutto nel versante settentrionale, \u00e8 spesso coperta di neve anche per lunghi periodi, e il paesaggio assume un aspetto di tipo nordico, con laghetti ghiacciati e alberi adornati dalla neve.\nDalla cima del Sambughetti si domina un vasto panorama, l'Etna (3.357 m) ed il Monte Castelli (1.566 m) sui Nebrodi ad est, le Madonie ad ovest, il mar Tirreno con le vallate di Mistretta e Tusa a nord, le campagne di Sperlinga e Nicosia ed il Bosco di Sperlinga a sud.\nCon il Monte Campanito forma una dorsale secondaria a quella principale e insieme costituiscono il territorio della Riserva naturale orientata dei monti Sambughetti e Campanito, estesa circa 2300 ha di eccezionale valore naturalistico perch\u00e9 comprende una notevole variet\u00e0 di paesaggi, ambienti e biodiversit\u00e0.\nFlora.\nNella parte sommitale del rilievo del Monte Sambughetti, sopra l'isoipsa 1400 del versante settentrionale, resiste il relitto di una faggeta cui segue in continuit\u00e0 pi\u00f9 in basso un esteso querceto misto noto come Bosco della Giumenta. Interessante la vegetazione acquatica dei laghetti Campanito, il pi\u00f9 alto dei quali si trova a circa 1350\u00a0m.s.l.m. e quella di alcune aree paludose (i cosiddetti \"margi\") nelle adiacenze. Seguono i pascoli montani ed un esteso rimboschimento di Pino laricio che interessa i versanti meridionali, pi\u00f9 caldi. Associato al faggio \u00e8 localmente l'agrifoglio che costituisce generalmente sottobosco. Gli esemplari sparsi di Sambuco (\"Sambucus nigra\") hanno suggerito il nome del rilievo.\nFauna.\nLa fauna che popola il territorio comprende specie comuni nei boschi nebroidei e siciliani, come la volpe, la lepre, il coniglio, il gatto selvatico e la donnola, e uccelli rapaci, diurni e notturni, come il nibbio, il falco, la poiana, l'allocco, e il barbagianni. Tra gli uccelli acquatici troviamo le comunissime folaga e gallinella d'acqua, ma anche il raro porciglione. Da segnalare inoltre la presenza della cincia bigia di Sicilia, (Parus palustris siculus), uccello endemico dei Nebrodi. Interessante la fauna delle aree umide comprendente la tartaruga palustre.\nVia d'accesso alla vetta e sentieri.\nLa vetta del Sambughetti \u00e8 facilmente accessibile grazie a una buona segnaletica che traccia la pianta dei principali sentieri escursionistici dell'area. Dal Colle del Contrasto (1.120\u00a0m.s.l.m.), sulla statale 117, si imbocca una strada non asfaltata verso ovest in direzione del monte. Giunti ad un bivio, si trova un cartello indicatore con riportata la pianta della montagna.\nAttualmente sono percorribili diversi itinerari: uno denominato sentiero n\u00ba 1, consente di visitare i tre laghetti del Campanito, la grotta Nivarola e le relative aree attrezzate, fino a raggiungere la vetta; un altro denominato sentiero n\u00ba 2, piuttosto impegnativo, raggiunge la cima di Monte Graffagna (1423\u00a0m.s.l.m.), ai piedi della Rocca Campanito; \ninfine un ulteriore percorso, denominato sentiero n\u00ba 3, consente di visitare l'insediamento rupestre, (un antico casolare scavato nella roccia), la sughera monumentale, la tomba sicula a forno e due antichi bevai dell'Ottocento."}
{"id": "2908017", "revid": "47767", "url": "https://it.wikipedia.org/wiki?curid=2908017", "title": "Ermione (nome)", "text": "Origine e diffusione.\nNome di scarsa diffusione in italiano, continua il greco \u1f19\u03c1\u03bc\u03b9\u03cc\u03bd\u03b7 (\"Hermione\") che, secondo l'interpretazione pi\u00f9 diffusa, \u00e8 un derivato di Ermes tramite il genitivo \"hermeio\"; si tratta quindi, al pari di Ermolao, Ermogene ed Ermacora, di un nome teoforico riferito al dio greco Ermes.\n\u00c8 portato, nella mitologia greca, da Ermione, figlia di Menelao ed Elena; a questo personaggio sono ispirate diverse opere, come l'\"Ermione\" di Rossini e l'\"Hermiona\" di Pacuvio, e le sono anche stati dedicati un asteroide (121 Hermione, uno dei pi\u00f9 grandi della fascia principale) e quattro diverse navi della Royal Navy (le HMS Hermione). Oltre alla tradizione classica, il nome ha anche radici letterarie: venne impiegato da Shakespeare, che lo diede ad un personaggio della sua opera \"Il racconto d'inverno\", e pi\u00f9 avanti da Gabriele D'Annunzio, che cant\u00f2 una donna con questo nome ne \"La pioggia nel pineto\". Molto pi\u00f9 recentemente, il nome \u00e8 associato ad Hermione Granger, uno dei personaggi principali della serie di \"Harry Potter\".\nOnomastico.\nL'onomastico pu\u00f2 essere festeggiato il 4 settembre in ricordo di santa Ermione, figlia di san Filippo il Diacono, profetessa e martire ad Efeso."}
{"id": "2908020", "revid": "31423836", "url": "https://it.wikipedia.org/wiki?curid=2908020", "title": "Ferro di cavallo minore", "text": ""}
{"id": "2908022", "revid": "31423857", "url": "https://it.wikipedia.org/wiki?curid=2908022", "title": "Rinolofo maggiore", "text": ""}
{"id": "2908030", "revid": "287204", "url": "https://it.wikipedia.org/wiki?curid=2908030", "title": "23490 Monikohl", "text": "23490 Monikohl \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,5217162\u00a0UA e da un'eccentricit\u00e0 di 0,1654982, inclinata di 13,06293\u00b0 rispetto all'eclittica."}
{"id": "2908034", "revid": "287204", "url": "https://it.wikipedia.org/wiki?curid=2908034", "title": "24699 Schwekendiek", "text": "24699 Schwekendiek \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,4442863\u00a0UA e da un'eccentricit\u00e0 di 0,2112090, inclinata di 3,59805\u00b0 rispetto all'eclittica."}
{"id": "2908045", "revid": "287204", "url": "https://it.wikipedia.org/wiki?curid=2908045", "title": "24713 Ekrutt", "text": "24713 Ekrutt \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,3346293\u00a0UA e da un'eccentricit\u00e0 di 0,2271453, inclinata di 4,94168\u00b0 rispetto all'eclittica."}
{"id": "2908049", "revid": "339392", "url": "https://it.wikipedia.org/wiki?curid=2908049", "title": "Cassina di Giorgio Aliprandi", "text": ""}
{"id": "2908054", "revid": "228587", "url": "https://it.wikipedia.org/wiki?curid=2908054", "title": "Ferraiolo (disambigua)", "text": ""}
{"id": "2908056", "revid": "106908", "url": "https://it.wikipedia.org/wiki?curid=2908056", "title": "Ferraioli", "text": ""}
{"id": "2908059", "revid": "104458", "url": "https://it.wikipedia.org/wiki?curid=2908059", "title": "Mondiali di sci nordico 1925", "text": ""}
{"id": "2908061", "revid": "1318658", "url": "https://it.wikipedia.org/wiki?curid=2908061", "title": "Paesaggio culturale", "text": "I paesaggi culturali sono stati definiti dal Comitato per il Patrimonio dell'umanit\u00e0 come aree geografiche o propriet\u00e0 distinte che in modo peculiare \"...rappresentano l'opera combinata della natura e dell'uomo\". Questo concetto \u00e8 stato adattato e sviluppato nell'ambito dei forum internazionali sui patrimoni dell'umanit\u00e0 (UNESCO) come parte di uno sforzo internazionale per riconciliare \"...uno dei pi\u00f9 pervasivi dualismi del pensiero occidentale - quello di natura e cultura\".\nIl Comitato per il Patrimonio dell'Umanit\u00e0 ha identificato e adottato tre categorie di paesaggio culturale, che spaziano da (i) quei paesaggi \"modellati\" in modo pi\u00f9 deliberato dall'uomo, attraverso (ii) un'ampia gamma di \"opere\" combinate, fino a (iii) quelli \"modellati\" in modo meno evidente dall'uomo (ancora altamente apprezzati). Le tre categorie estratte dalle Linee guida operative del Comitato, sono le seguenti:\n(i) un \"paesaggio progettato e creato intenzionalmente dall'uomo\";&lt;br&gt;\n(ii) un \"paesaggio organicamente evoluto\" che pu\u00f2 essere un \"paesaggio relitto (o fossile)\" o un \"paesaggio continuo\";&lt;br&gt;\n(iii) un \"paesaggio culturale associativo\" che pu\u00f2 essere apprezzato per le \"associazioni religiose, artistiche o culturali dell'elemento naturale\".\nStoria.\nIl concetto di \"paesaggi culturali\" trova le sue origini nella tradizione europea della pittura paesaggistica. Dal Cinquecento in poi, molti artisti europei dipinsero paesaggi che tendevano a prevalere sui personaggi, riducendo questi ultimi a figure immerse in scenari pi\u00f9 ampi, definiti dal punto di vista della regione.\nLa parola \"paesaggio\" viene da \"paese\", sul modello del francese \"paysage\", e contiene quindi in s\u00e9 l'idea di un territorio omogeneo sotto un determinato aspetto. Propriamente, esso pu\u00f2 essere definito come la \"particolare conformazione di un territorio che risulta dall'insieme degli aspetti fisici, biologici e antropici\". Questo concetto del paesaggio come prodotto finale dell'azione di diversi fattori \u00e8 ancora pi\u00f9 chiaro nel termine corrispondente inglese, \"landscape\", che combina la parola \"land\", \"terra\", con un verbo di origine germanica, \"scapjan/shaffen\", \"trasformare, modellare\", per significare, letteralmente, \"terre trasformate\". Le terre erano allora considerate come modellate dalle forze naturali, e i dettagli peculiari di tali \"landshaffen\" (\"terre modellate\") divennero esse stesse il soggetto dei dipinti paesaggistici.\nAl geografo Otto Schluter si attribuisce di aver usato formalmente per la prima volta \"paesaggio culturale\" come termine accademico all'inizio del XX secolo. Nel 1908, Schluter sostenne che la definizione della geografia come \"Landschaftskunde\" (\"scienza del paesaggio\") le avrebbe dato dal punto di vista logico una materia di studio non condivisa con nessun'altra disciplina. Egli defin\u00ec due forme di paesaggio: lo \"Urlandschaft\" (tradotto: \"paesaggio originario\"), o paesaggio che esisteva prima di cambiamenti rilevanti indotti dall'uomo, e il \"Kulturlandschaft\" (tradotto: \"paesaggio culturale\"), un paesaggio creato dalla cultura umana. Il compito principale della geografia era di tracciare i cambiamenti in questi due paesaggi.\nFu probabilmente Carl O. Sauer, studioso di geografia culturale e umana, la pi\u00f9 influente figura che promosse e svilupp\u00f2 l'idea dei paesaggi culturali. Sauer era determinato a sottolineare l'azione della cultura come forza capace di modellare i tratti visibili della superficie terrestre in aree limitate. Nell'ambito della sua definizione, l'ambiente fisico mantiene un significato centrale, come il mezzo con il quale e attraverso il quale le culture umane agiscono.. La sua classica definizione di un \"paesaggio culturale\" \u00e8 la seguente:\n\"\u201cIl paesaggio culturale \u00e8 forgiato da un paesaggio naturale ad opera di un gruppo culturale. La cultura \u00e8 l'agente, gli elementi naturali sono il mezzo, il paesaggio culturale \u00e8 il risultato.\"\"\nA partire dal primo uso formale del termine da parte di Schulter e dall'effettiva promozione dell'idea da parte di Sauer, il concetto di \"paesaggio culturale\" \u00e8 stato in vario modo utilizzato, applicato, dibattuto, sviluppato e raffinato all'interno del mondo accademico, fino a quando, nel 1992, il Comitato per il Patrimonio dell'Umanit\u00e0 deliber\u00f2 di organizzare una riunione degli \"specialisti\" per consigliare ed assistere la riscrittura delle Linee guida operative del Comitato al fine di includere i \"paesaggi culturali\" come opzione per l'inserimento nella lista dei patrimoni di propriet\u00e0 che non avessero una forma n\u00e9 puramente naturale n\u00e9 puramente culturale (cio\u00e8 i patrimoni \"misti\").&lt;br&gt;\nL'adozione e l'uso del concetto di \"paesaggi culturali\" da parte del Comitato per il Patrimonio dell'Umanit\u00e0 ha visto molteplici specialisti nel mondo e molte nazioni identificare, valutare, includere nella lista dei patrimoni, gestire e rendere effettivamente conosciuti e visibili al mondo i \"paesaggi culturali\", con ramificazioni e sfide molto pratiche.\nNel 2006, una revisione accademica degli sforzi combinati del Comitato per il Patrimonio dell'Umanit\u00e0, dei vari specialisti nel mondo e delle nazioni per applicare il concetto di \"paesaggi culturali\", osserv\u00f2 e concluse che:\n\"Anche se il concetto di paesaggio \u00e8 stato per qualche tempo sganciato dalle sue originali associazioni artistiche... c'\u00e8 ancora una visione dominante dei paesaggi come una superficie incisa, affine ad una mappa o a un testo, dalla quale possono essere letti in modo semplice il significato culturale e le forme sociali.\"\nIn ambito accademico, qualsiasi sistema d'interazione tra l'attivit\u00e0 umana e l'habitat naturale \u00e8 considerato come un paesaggio culturale. In un certo senso quest'accezione \u00e8 pi\u00f9 ampia della definizione applicata nell'ambito dell'UNESCO, includendo, come fa, quasi l'intera superficie occupata del mondo, pi\u00f9 quasi tutti gli usi, le ecologie, le interazioni. le pratiche, le credenze, i concetti e le tradizioni delle persone che vivono all'interno dei paesaggi culturali..\nAlcune universit\u00e0 ora offrono lauree specialistiche per lo studio dei paesaggi culturali, incluse, ad esempio, le Universit\u00e0 di Napoli, St.-\u00c9tienne e Stoccarda che offrono un diploma di \"Master in paesaggi culturali\".\nPaesaggi culturali: esempi.\nIl Comitato per il Patrimonio dell'Umanit\u00e0 ha identificato ed elencato un numero di aree o propriet\u00e0 come paesaggi culturali di valore universale per il genere umano, incluse le seguenti:\nParco nazionale di Tongariro, Nuova Zelanda (1993).\n\"Nel 1993 Tongariro divenne la prima propriet\u00e0 ad essere iscritta sulla Lista del Patrimonio Mondiale in base ai criteri rivisti che descrivono i paesaggi culturali. Le montagne nel cuore del parco hanno un significato culturale e religioso per il popolo Maori e simboleggiano i legami spirituali tra questa comunit\u00e0 ed il suo ambiente. Il parco ha vulcani attivi ed estinti, una diversa gamma di ecosistemi e alcuni spettacolari paesaggi.\"\nParco nazionale di Uluru-Kata Tjuta, Australia (1994).\n\"Questo parco, in precedenza chiamato Parco nazionale di Uluru (Ayers Rock \u2013 Mount Olga), presenta spettacolari formazioni geologiche che dominano la vasta pianura di sabbia rossa dell'Australia centrale. Uluru, un immenso monolite, e Kata Tjuta, le cupole di roccia collocate ad ovest di Uluru, formano parte del sistema tradizionale di credenze di una delle pi\u00f9 antiche societ\u00e0 umane del mondo. I tradizionali proprietari di Uluru-Kata Tjuta sono il\npopolo degli Aborigeni Anangu.\"\nTerrazze di riso delle Cordigliere delle Filippine (1995).\n\"Per 2.000 anni, gli alti campi di riso degli Ifugao hanno seguito i contorni delle montagne. Frutto della conoscenza tramandata da una generazione alla successiva, ed espressione and di tradizioni sacre di un delicato equilibrio sociale, essi hanno aiutato a creare un paesaggio di grande bellezza che esprime l'armonia tra l'umanit\u00e0 e l'ambiente.\"\nPaesaggio culturale di Sintra, Portogallo (1995).\n\"Nel XIX secolo Sintra divenne il primo centro dell'architettura romantica europea. Ferdinando II trasform\u00f2 un monastero in rovina in un castello dove questa nuova sensibilit\u00e0 fu esibita nell'uso di elementi gotici, egizi, moreschi e rinascimentali e nella creazione di un parco che mescolava specie di alberi locali ed esotiche. Altre raffinate dimore, costruite sulla stessa falsariga nella serra circostante, crearono una combinazione unica di parchi e giardini che influenzarono lo sviluppo dell'architettura paesaggistica in tutta Europa\". \nPortovenere, Cinque Terre, e le Isole (Palmaria, Tino e Tinetto), Italia (1997).\n\"La costa ligure tra le Cinque Terre e Portovenere e un paesaggio culturale di grande valore scenico e culturale. La configurazione e la disposizione delle piccole citt\u00e0 e la forma del paesaggio circostante, superando gli svantaggi di un terreno ripido, accidentato, racchiudono la storia continua dell'insediamento umano in questa regione durante lo\nscorso millennio.\"\nValle dell'Elba, Germania (2004).\n\"Il paesaggio del XVIII-XIX secolo della Valle dell'Elba... presenta bassi prati, ed \u00e8 coronata dal Palazzo di Pillnitz e dal centro di Dresda con i suoi numerosi monumenti e parchi dal XVI al XX secolo. Il paesaggio presenta anche ville e giardini suburbani del XIX e XX secolo e preziose caratteristiche naturali. Alcuni pendii terrazzati lungo il fiume sono ancora usati per la viticultura e alcuni vecchi villaggi hanno mantenuto la loro struttura storica ed elementi della rivoluzione industriale, in particolare il ponte d'acciaio Meraviglia Azzurra di 147 m (1891\u201393), la funicolare sospesa monorotaia (1898\u20131901), e la funicolare (1894\u201395). I piroscafi per passeggeri (il pi\u00f9 vecchio del 1879) ed il cantiere navale (c. 1900) sono ancora in uso.\"\nQuesto paesaggio \u00e8 stato cancellato dalla lista dei Patrimoni dell'Umanit\u00e0 nel 2009."}
{"id": "2908065", "revid": "104458", "url": "https://it.wikipedia.org/wiki?curid=2908065", "title": "Mondiali di sci nordico 1926", "text": ""}
{"id": "2908070", "revid": "104458", "url": "https://it.wikipedia.org/wiki?curid=2908070", "title": "Mondiali di sci nordico 1927", "text": ""}
{"id": "2908074", "revid": "104458", "url": "https://it.wikipedia.org/wiki?curid=2908074", "title": "Mondiali di sci nordico 1929", "text": ""}
{"id": "2908078", "revid": "104458", "url": "https://it.wikipedia.org/wiki?curid=2908078", "title": "Mondiali di sci nordico 1930", "text": ""}
{"id": "2908080", "revid": "104458", "url": "https://it.wikipedia.org/wiki?curid=2908080", "title": "Mondiali di sci nordico 1931", "text": ""}
{"id": "2908081", "revid": "104458", "url": "https://it.wikipedia.org/wiki?curid=2908081", "title": "Mondiali di sci nordico 1933", "text": ""}
{"id": "2908082", "revid": "767487", "url": "https://it.wikipedia.org/wiki?curid=2908082", "title": "Adriano di Canterbury", "text": " \nBiografia.\nAbate di Nisida, venne designato dal papa Vitaliano arcivescovo di Canterbury, ma declin\u00f2 l'incarico in favore dell'amico Teodoro di Tarso, che nel 668 segu\u00ec in Inghilterra.\nPortato per le scienze sacre e profane, cooper\u00f2 con Teodoro all'istituzione di molte scuole, e speciale impulso dette a quella a lui affidata di Canterbury, che fu principale centro di cultura greco-latina e di canto corale romano nell'isola.\nFu il maestro di Sant'Aldelmo che lo defin\u00ec nei suoi scritti \u00ab... venerando maestro della mia rude infanzia ...\u00bb.\nLa sua memoria liturgica ricorre il 9 gennaio."}
{"id": "2908087", "revid": "104458", "url": "https://it.wikipedia.org/wiki?curid=2908087", "title": "Mondiali di sci nordico 1934", "text": ""}
{"id": "2908093", "revid": "104458", "url": "https://it.wikipedia.org/wiki?curid=2908093", "title": "Mondiali di sci nordico 1935", "text": ""}
{"id": "2908107", "revid": "104458", "url": "https://it.wikipedia.org/wiki?curid=2908107", "title": "Mondiali di sci nordico 1937", "text": ""}
{"id": "2908109", "revid": "104458", "url": "https://it.wikipedia.org/wiki?curid=2908109", "title": "Mondiali di sci nordico 1938", "text": ""}
{"id": "2908110", "revid": "1120856", "url": "https://it.wikipedia.org/wiki?curid=2908110", "title": "La Valsusa", "text": "La Valsusa \u00e8 un settimanale d'informazione locale d'ispirazione cattolica edito a Susa (TO) da Stampa Diocesana Segusina s.r.l..\nStoria.\nLa fondazione del Vescovo beato Rosaz.\nNacque con il nome \"Rocciamelone\" nell'aprile 1897 in ossequio all'omonimo monte valsusino che domina la valle per volont\u00e0 del vescovo di Susa Edoardo Giuseppe Rosaz (proclamato Beato da Giovanni Paolo II il 14 luglio 1991). Sono sue le seguenti parole riportate sul primo numero: \u00abAccanto agli interessi religiosi noi propugneremo eziando quelli temporali dei valsusini\u00bb.\nLa prima sede, l'alloggio del vescovo stesso, ospitava la stamperia e la redazione, che annoverava fra gli altri l'avvocato Cesare Napoli ed il futuro vescovo di Aosta Giuseppe Calabrese.\nLa tiratura iniziale si assestava sulle 500 copie e si avvaleva di collaborazioni esterne, di carattere pi\u00f9 o meno volontario, dei valsusini risiedenti nei vari comuni della vallata.\nLa pubblicazione del giornale fu sospesa tra il 1905 e il 1907 quando, con l'attuale denominazione, la testata ritorn\u00f2 in edicola.\nLe Paoline e La Valsusa.\nNel 1918 vennero chiamate a collaborare alla redazione de La Valsusa Suor Tecla Merlo che stava fondando l'istituto religioso denominato Pia societ\u00e0 figlie di San Paolo, che aveva come scopo la buona stampa. Il giornale divenne cos\u00ec una palestra delle future edizioni Paoline, che si diffonderanno nel mondo.\nL'Epoca di Don Marra.\nTra le figure che pi\u00f9 influenzarono la vita del periodico va ricordata quella di mons. Carlo Marra, che dopo avere iniziato a collaborare con il giornale nel 1912 lo diresse tra il 1935 e il 1975. \nSotto la direzione del successore di Don Marra, don Aldo Amprimo, venne introdotta da Guido Ferrero la pagina sportiva del giornale.\nDon De Faveri e il tabloid.\nNel 1979 subentr\u00f2 alla guida del settimanale l'attuale direttore, don Ettore De Faveri.\nNel 1987 venne modificato il formato della pubblicazione, che pass\u00f2 da lenzuolo a tabloid, con un numero di pagine variabile tra le 48 e le 64.\nNegli anni fra 2006 e 2008 il giornale \u00e8 arrivato alle 96 pagine, per poi ritornare a un formato 56-64-72 pagine.\nOltre alla redazione centrale di Susa il settimanale dispone di due redazioni distaccate collocate ad Avigliana e a Giaveno.\nCollaboratori.\nTra i collaboratori storici del giornale si ricordano:\nIniziative editoriali.\nLa Valsusa sotto la direzione di don Ettore de Faveri ha pubblicato sino al 2009 venti numeri di \"Raccontavalsusa\", pubblicazione che si proponeva di approfondire storia, tradizioni, costumi, personaggi, fatti che contraddistinguono la vita della Valle di Susa.\nIl giornale ha poi pubblicato numeri speciali in occasione degli anniversari dei 100 anni e dei 110 anni di vita.\nArchivio.\nUna collezione non completa delle edizioni dal 1897 a oggi \u00e8 conservata presso l'Archivio Storico Diocesano curato dal Centro Culturale Diocesano. Un'altra collezione \u00e8 conservata dalla Biblioteca Civica di Susa.\nCollegamenti esterni.\nSito del settimanale "}
{"id": "2908111", "revid": "104458", "url": "https://it.wikipedia.org/wiki?curid=2908111", "title": "Mondiali di sci nordico 1939", "text": ""}
{"id": "2908112", "revid": "104458", "url": "https://it.wikipedia.org/wiki?curid=2908112", "title": "Mondiali di sci nordico 1941", "text": ""}
{"id": "2908115", "revid": "104458", "url": "https://it.wikipedia.org/wiki?curid=2908115", "title": "Mondiali di sci nordico 1950", "text": ""}
{"id": "2908116", "revid": "104458", "url": "https://it.wikipedia.org/wiki?curid=2908116", "title": "Mondiali di sci nordico 1954", "text": ""}
{"id": "2908118", "revid": "104458", "url": "https://it.wikipedia.org/wiki?curid=2908118", "title": "Mondiali di sci nordico 1958", "text": ""}
{"id": "2908119", "revid": "1662206", "url": "https://it.wikipedia.org/wiki?curid=2908119", "title": "Baduizm", "text": "Baduizm \u00e8 l'album di debutto della cantautrice Soul/R&amp;B Erykah Badu, pubblicato all'inizio del 1997.\nIl disco.\nIl disco ha debuttato direttamente al numero 1 della Billboard R&amp;B/Hip-Hop Albums e al numero 2 della Billboard 200, ed \u00e8 stato certificato triplo disco di platino dalla RIIA vendendo l'incredibile cifra di tre milioni di copie negli Stati Uniti.\nL'album, oltre a lanciare la carriera dell'artista, \u00e8 considerato una delle pietre miliari nell'ascesa del genere musicale cosiddetto Neo soul, emerso durante la met\u00e0 degli anni novanta. Oltre ad aver ricevuto recensioni positive dalle maggiori riviste musicali, \"Baduizm\" ha conquistato un Grammy Award come Miglior Album R&amp;B."}
{"id": "2908124", "revid": "767487", "url": "https://it.wikipedia.org/wiki?curid=2908124", "title": "Torneo di Wimbledon 1884 - Singolare femminile", "text": "Maud Watson ha battuto in finale Lillian Watson 6\u20138, 6\u20133, 6\u20133."}
{"id": "2908125", "revid": "339392", "url": "https://it.wikipedia.org/wiki?curid=2908125", "title": "Canonical Ltd", "text": ""}
{"id": "2908130", "revid": "288300", "url": "https://it.wikipedia.org/wiki?curid=2908130", "title": "Jos\u00e9 Ismael Montagnoli", "text": ""}
{"id": "2908131", "revid": "1543377", "url": "https://it.wikipedia.org/wiki?curid=2908131", "title": "Mama's Gun", "text": "Mama's Gun \u00e8 il secondo album in studio della cantautrice statunitense Erykah Badu, pubblicato alla fine del 2000. L'album \u00e8 stato acclamato all'unanimit\u00e0 dalla critica, ottenendo ottime recensioni, ma ha ricevuto molte meno nomination a premi musicali rispetto al precedente \"Baduizm\". Il disco ha venduto oltre un milione di copie negli Stati Uniti, ottenendo il disco di platino.\nL'album \u00e8 stato anche incluso nel libro \"1001 Albums You Must Hear Before You Die\"."}
{"id": "2908138", "revid": "31425233", "url": "https://it.wikipedia.org/wiki?curid=2908138", "title": "Giovanni Lippi", "text": ""}
{"id": "2908143", "revid": "742538", "url": "https://it.wikipedia.org/wiki?curid=2908143", "title": "Progetto 112", "text": "Progetto 112 (112 fa riferimento al numero d'appartenenza nel processo di revisione) \u00e8 il nome in cui rientrano una serie di esperimenti scientifico-militari per la realizzazione di armi chimiche e biologiche, condotti dall'US Army tra il 1962 e il 1973. Iniziato sotto l'amministrazione Kennedy , il progetto fu autorizzato dal segretario della Difesa Robert McNamara nel piano di un quadro di revisione completa della panoramica logistica e militare degli Stati Uniti. Al finanziamento della ricerca militare contribu\u00ec ogni ramo delle forze armate.\nLe armi vennero sperimentate nei siti: Deseret Test Center e Deseret Chemical Depot , nell'area di Fort Douglas (Utah). Lo scopo ufficiale del progetto era di sperimentare gli effetti delle armi biologiche e chimiche sul personale di servizio, naturalmente ignaro della presenza degli agenti nelle aree di lavoro. Oltre a ci\u00f2, altre persone furono esposte inconsapevolmente alle tossine su navi da guerra USA.\nScoperta del progetto.\nNonostante le forti indiscrezioni che volevano la realt\u00e0 del progetto e suoi simili nel contesto della realizzazione segreta di armi chimiche e biologiche da parte dell'esercito degli Stati Uniti, fino al maggio 2000 i funzionari militari negarono categoricamente l'esistenza di tale piano d'armamento e sperimentazione e del relativo progetto SHAD . In questa data, la CBS Evening News mand\u00f2 in servizio un rapporto investigativo redatto con immagini e documenti provanti l'esistenza del piano, mettendo in luce le nefandezze prodotte negli anni della sperimentazione.\nIl rapporto ebbe la fortunata conseguenza di smuovere le alte sfere del Dipartimento della Difesa e del Dipartimento degli Affari dei Veterani degli Stati Uniti, i quali, insieme, avviarono una indagine approfondita sul misterioso \"progetto 112\", rivelando, inoltre, al personale di servizio in quegli anni la loro esposizione passata a tossine e agenti chimici.\nRapporto del General Accountability Office.\nNel 2008, il General Accountability Office pubblic\u00f2 un rapporto circa gli sforzi dell'esercito di rintracciare quanto pi\u00f9 possibile le vittime inconsapevoli di questo progetto, sottolineando come pochi furono i tentativi da parte dei funzionari di avvertire le persone esposte. Secondo le documentazioni redatte dal GAO, la ricerca delle vittime si concluse definitivamente nel 2003, quando i militari ne decisero l'arbitrario abbandono.\nIn accordo col rapporto, centinaia sarebbero le persone che avrebbero subito danni e malattie a causa dell'esposizione agli agenti chimici e biologici."}
{"id": "2908149", "revid": "287204", "url": "https://it.wikipedia.org/wiki?curid=2908149", "title": "Carriera politica di Arnold Schwarzenegger", "text": "Arnold Schwarzenegger \u00e8 un famoso attore statunitense di origine austriaca, Governatore della California dal 2003 al 2011 per il partito repubblicano.\nEletto nelle \"recall elections\" del 2003, \u00e8 stato poi confermato per un secondo mandato nel 2006. In precedenza fu nominato dal presidente George H. W. Bush capo della \"Commissione presidenziale per il Fitness e lo Sport\", carica mantenuta dal 1990 al 1993; inoltre \u00e8 stato a capo della Commissione governativa della California su Fitness e Sport, quando Governatore era Pete Wilson.\nL'impegno politico e sociale.\nI primi interessi da parte di Schwarzenegger per la vita politica degli Stati Uniti risalgono all'inizio degli anni novanta, ma nel 1985 era gi\u00e0 apparso in un video musicale contro la droga sponsorizzato dal governo Reagan \"Stop the Madness\".\nSchwarzenegger fu nominato \"Chairman\" del \"Council on Physical Fitness and Sports\" del Presidente durante l'amministrazione di George H. W. Bush dal 1990 al 1993. Durante questo periodo viaggi\u00f2 attraverso gli U.S.A. promuovendo l'educazione fisica per i bambini e promuovendo presso tutti i 50 governatori il sostegno di programmi di esercizio fisico nelle scuole. \"\"Alle volte ha visitato 2 o 3 governatori in un giorno, grazie all'uso del suo aereo privato, e a sue proprie spese. Spendeva intorno ai 4000 dollari l'ora\", disse George Otott, il Capo del suo staff a quel tempo. \"Quando arrivava lui, non si parlava del governatore di turno ma di Arnold, lui non si rivolgeva al Governatore come autorit\u00e0, ma dandogli del tu in quanto persona\" spiegava Otott, un ex-marine. \"Lui era quello che noi marines chiamiamo una presenza esigente, uno che comanda, che attira l'attenzione di tutti\"\".\nPi\u00f9 tardi fu \"Chairman\" (Presidente) per il \"Council on Physical Fitness and Sports\" del Governatore della California Pete Wilson.\nNel 1991 \u00e8 stato commissario sportivo dell'Hollenbeck Youth Center Inner-City Games di Los Angeles. Ha sempre creduto che l'unico modo per migliorare le condizioni di vita dei ragazzi poveri consistesse nell'offrire loro delle opportunit\u00e0, incoraggiandoli a perseguire e a raggiungere degli obiettivi per alimentare in essi un sentimento di orgoglio e di autostima. Quattro anni pi\u00f9 tardi, in collaborazione con il direttore dell'Hollenbeck Danny Hernandez, Schwarzenegger ha quindi istituito la National Inner-City Games Foundation, di cui \u00e8 Presidente nazionale. L'iniziativa mirava a offrire ai ragazzi un'alternativa alla violenza, alla droga e alle bande criminali, nelle ore pomeridiane dopo la scuola, durante i fine settimana e nei periodi di vacanza. Nata come una competizione atletica estiva, l'ICG ha ottenuto un enorme successo e oggi consente ai ragazzi svantaggiati di partecipare a programmi annuali di arricchimento accademico, ricreativo e culturale, nonch\u00e9 di svolgere attivit\u00e0 legate allo sport e all'informatica.\nL'ICG organizza gare e dispone di ambulatori in tutto il paese, incoraggiando i giovani ad allontanarsi dalla droga e dalla violenza, favorendo cos\u00ec un processo di crescita sana. Dopo un modesto esordio a Los Angeles, oggi la fondazione si estende a quindici citt\u00e0 della nazione, coinvolgendo oltre 250.000 ragazzi in pi\u00f9 di 400 scuole. Oltre a essere il fondatore dell'associazione, Schwarzenegger svolge un ruolo molto attivo, mantenendo contatti personali con le autorit\u00e0 locali, gli educatori, gli amministratori e i ragazzi di tutto il paese per garantire che il programma continui a crescere e ad avere successo. L'ultimo progetto di Schwarzenegger e della Inner-City Games Foundation \u00e8 \"Arnold's All-Stars\", un'organizzazione dedicata a fornire programmi doposcuola di qualit\u00e0 offrendo attivit\u00e0 di arricchimento accademico, ricreativo e culturale alle scuole medie della California, con l'obiettivo di aiutare i giovani a migliorare sia nella scuola che nella vita.\nTra il 1993 e il 1994, Schwarzenegger fu un ambasciatore della Croce Rossa (un ruolo cerimoniale assunto dalla maggior parte delle celebrit\u00e0), registrando diversi annunci radio/televisivi di Pubblicit\u00e0 Progresso per le donazioni del sangue. Suscit\u00f2 interesse il fatto che indossasse una maglietta bianca con sopra una croce rossa, mentre posava con le mani incrociate; l'immagine venne riportata da molte riviste.\nSchwarzenegger ottenne il suo primo vero successo politico il 5 novembre 2002 quando i californiani approvarono la Proposition 49 creata e sostenuta direttamente da lui, l'\"After School Education and Safety Program Act of 2002\", una iniziativa per rendere disponibili finanziamenti statali per i programmi del doposcuola. Grazie a questa iniziativa, di cui Schwarzenegger \u00e8 stato insieme sponsor, promotore e presidente, ogni scuola elementare e media della California, privata o pubblica, che sia interessata a creare un programma di doposcuola per i propri alunni potr\u00e0 disporre di contributi statali. L'impegno sociale di Schwarzenegger \u00e8 ampiamente riconosciuto, come dimostrano attestazioni di benemerenza che gli sono stati offerte nel corso degli anni: nel febbraio 1993 la \"National Association of Theater Owners\" ha persino creato un nuovo premio per il riconoscimento della sua carriera e del suo impegno filantropico: l\"'International Star of the Decade\". Nel 1991 e nel 1997, Schwarzenegger ha ricevuto il \"Simon Wiesenthal Center's National Leadership\", per il sostegno all'organizzazione che si occupa degli studi sull'Olocausto. Nel 1997 \u00e8 stata la volta dello \"ShoWest Humanitarian of the Year Award\", e nel 1998 del \"Moving Picture Ball's American Cinematheque Award\". Nel 2000, l'AFMA gli ha conferito la massima onorificenza nominandolo \"World Wide Box Office Champ\"; Boys and Girls Town lo ha premiato per le iniziative dell'ICG e Special Olympics con il \"Father Flanagan Service to Youth Award\". Nel 2001, ha ricevuto il prestigioso \"Lifetime Achievement Award\" dagli International World Sports Awards, per i risultati raggiunti nell'atletica e per la promozione dell'attivit\u00e0 sportiva tra i ragazzi. Lo stesso anno l'Organizzazione World Stunt Awards gli ha assegnato il \"Taurus Honorary Award\" in onore della sua attivit\u00e0 di sostegno a favore degli \"stuntmen\" del cinema. Nel 2002, ha ricevuto il prestigioso \"Muhammad Ali Humanitarian Award\" dalle mani dello stesso Ali, amico di lunga data nonch\u00e9 suo mentore sportivo. Di recente, inoltre, il St. Johns Hospital ha conferito ad Arnold Schwarzenegger e alla moglie Maria Shriver il \"Caritas Award for Spirit of Charity\". Nello stesso anno, infine, Schwarzenegger \u00e8 stato scelto dal sindaco di Los Angeles James Hahn per accendere la fiaccola delle Olimpiadi estive.\nI successi di cui l'attore va pi\u00f9 fiero sono tuttavia quelli maggiormente concreti. Schwarzenegger ha finanziato e dedicato tempo ed energie ad organizzazioni filantropiche di tutto il mondo. Nel 1979 \u00e8 stato nominato International Weight Training Coach di Special Olympics, l'organizzazione fondata nel 1967 dalla suocera Eunice Kennedy Shriver di cui \u00e8 anche ambasciatore globale. Egli \u00e8 inoltre autore di numerosi libri, tra cui \u201cArnold, The Education of a Bodybuilder\u201d e due volumi dell\"'Encyclopedia of Modern Bodybuilding\". In conclusione, i contributi dati da Arnold Schwarzenegger nel corso degli anni sono stati numerosi e di varia natura. Dalla recitazione, la regia e la produzione, all'agonismo atletico, le imprese commerciali e l'impegno sociale.\nSchwarzenegger inizia quindi ad inserirsi nel mondo politico statunitense. Intrattiene relazioni e favorisce incontri con i Governatori dei differenti stati, vara la proposta di un programma per modificare l'istruzione scolastica in America. La sua presenza e il suo carisma crescono con il tempo; l'impegno e la dedizione dell'attore austriaco gli permettono di conquistare la fiducia di numerosi uomini politici e del popolo americano.\nNegli ultimi anni l'attore ha inoltre ricevuto diversi titoli onorifici: nel 1996 l'\"Honorary Doctorate of Humane Letters\" dall'Universit\u00e0 del Wisconsin, dove si \u00e8 laureato; nel 2001 e nel 2002 l'\"Honorary Doctorate in Business Administration for his Life Achievements\" dalla Imadec University di Vienna e infine il \"Doctorate of Humane Letters\" per le iniziative di Special Olympics e Inner City Games dalla Chapman University.\nAffiliazione politica.\nSchwarzenegger \u00e8 sempre stato iscritto alle liste elettorali del Partito Repubblicano, fatto inusuale per la comunit\u00e0 degli attori di Hollywood, tradizionalmente del Partito Democratico.\nCome molti repubblicani della California, si descrive come fiscalmente conservatore e socialmente moderato: per esempio si \u00e8 dichiarato a favore del libero arbitrio e della ricerca sulle cellule staminali pagate dai contribuenti americani.\nSchwarzenegger era nello staff del Presidente Ronald Reagan ed ha partecipato attivamente alla campagna elettorale del 1988 in favore di George Bush sr. Tuttavia ha rivolto dure critiche ad alcuni compagni repubblicani durante il noto \"impeachment\" di Bill Clinton del '98. Pensando di influire sul risultato dell'Ohio nelle presidenziali del 2004, Schwarzenegger ha sostenuto George W. Bush negli ultimi giorni di campagna elettorale. Egli ha anche elogiato il candidato repubblicano John McCain nelle presidenziali 2008. Lo ha definito un \"grande senatore\" e \"un grande amico\", con idee convergenti sui problemi pi\u00f9 impellenti. Ha ufficialmente sostenuto McCain per le presidenziali sin dalla sua nomina il 31 gennaio 2008.\nIn un'intervista del 29 ottobre 2002, con Chris Matthews della MSNBC alla Chapman University, Schwarzenegger spieg\u00f2 perch\u00e9 fosse un repubblicano:\nSi sa gi\u00e0 dagli anni novanta che Schwarzenegger era interessato ad una carica pubblica (una consapevolezza a cui si fa riferimento scherzosamente in un film di Sylvester Stallone, \"Demolition Man\", dove un'America del futuro introduce un emendamento costituzionale per permettere ai cittadini che non sono nati negli Stati Uniti, e quindi a Schwarzenegger, di diventare Presidente).\nRiguardo alla corsa per una carica pubblica, nel 1999, disse alla rivista \"Talk\" che:\nAlcuni analisti sospettano che sia stato il suo annuncio ufficioso per la corsa a governatore della California del 2002. Infine, sostenne il suo amico e compagno repubblicano di vedute moderate, Richard Riordan, precedentemente sindaco di Los Angeles (California).\nElezioni di revoca del Governatore della California del 2003.\nPer anni Schwarzenegger ha discusso con amici, potenziali donatori, consiglieri e alleati politici una possibile corsa per le cariche pubbliche pi\u00f9 alte. Il 10 aprile 2003 all'hotel Los Angeles Peninsula, per esempio, si incontr\u00f2 col dirigente politico repubblicano Karl Rove per discutere la futura campagna elettorale. Precedenti e-mail da Enron mostrano che Schwarzenegger si incontr\u00f2 anche con Ken Lay il 17 maggio, 2001 all'Hotel Peninsula, dove Lay fece pressioni sui leader del business e sui futuri aspiranti governatori, come Richard Riordan e Bill Simon, affinch\u00e9 supportassero una soluzione alla crisi energetica della California, che includesse la fine della sterminata inchiesta sull'approvvigionamento dei prezzi.\nNel marzo 2001, il partito repubblicano della California chiese a Schwarzenegger di candidarsi come governatore. Nei mesi che precedettero le elezioni della California del 2003, si discuteva apertamente della possibilit\u00e0 che Schwarzenegger stesse considerando di presentarsi per concorrere all'elezione a Governatore della California. Nel numero di luglio 2003 della rivista \"Esquire\", disse, \"S\u00ec, mi piacerebbe essere il governatore della California... Se lo stato ha bisogno di me, e non c'\u00e8 nessuno che reputo migliore, allora mi candider\u00f2.\" Quando una petizione per rimuovere il governatore democratico Gray Davis, il 24 luglio, raggiunse il quorum per essere sottoposta agli elettori, Schwarzenegger lasci\u00f2 che molti rimanessero incerti sulla sua partecipazione alla competizione elettorale. Schwarzenegger aveva appena iniziato un tour promozionale per \"Terminator 3 - Le macchine ribelli\" e disse che avrebbe annunciato la sua decisione di concorrere o meno il 6 agosto al \"The Tonight Show with Jay Leno\".\nNei giorni e nelle ore precedenti alla registrazione dello spettacolo, esperti di politica e persone informate conclusero che Schwarzenegger stava decidendo di non presentarsi per il voto di rimozione del 7 ottobre in California. Anche i suoi consiglieri pi\u00f9 vicini dissero che probabilmente non avrebbe concorso. Voci precedenti all'annuncio dissero che sua moglie, Maria Shriver, una Democratica della famiglia Kennedy, era contraria alla sua candidatura, e lui voleva la sua approvazione per presentarsi. Mentre annunciava la sua candidatura al Tonight Show, scherz\u00f2, \"\u00c8 la decisione pi\u00f9 difficile che abbia preso in tutta la mia vita, a parte quella che feci nel 1978 quando decisi di farmi depilare il pube.\" Alla fine, la Shriver disse che lei avrebbe sostenuto Schwarzenegger quale che fosse la sua decisione, cos\u00ec lui decise di concorrere. Schwarzenegger disse a Leno, \"I politici sono giocherelloni, pasticcioni e deludenti. L'uomo che sta deludendo la gente pi\u00f9 di tutti \u00e8 Gray Davis. Li sta deludendo in maniera incredibile, e questo \u00e8 il motivo per cui ha bisogno di essere rimosso, ed \u00e8 il motivo per cui concorro alla carica di governatore.\"\nLa candidatura di Schwarzenegger scatena immediatamente le reazioni da parte degli esponenti politici e delle autorit\u00e0 governative negli Stati Uniti. Come candidato nell'elezione a governatore, Schwarzenegger era il personaggio pi\u00f9 conosciuto in un affollato gruppo di candidati, ma non aveva mai ricevuto un incarico politico pubblico e le sue idee politiche erano sconosciute alla maggior parte dei californiani. La sua candidatura fu subito una notizia di rilevanza nazionale ed internazionale, con i media che si riferivano a lui come \"The Governator\" (riferendosi al film \"Terminator\", vedi sopra) e \"The Running Man\" (il nome di un altro suo film), e chiamando l'elezione di rimozione (\"recall\" in inglese) \"Total Recall\" (ditto) e \"'\" (riferendosi al suo ultimo film '). Schwarzenegger fu abile nell'usare le sue ben conosciute frasi, promettendo di \"pompare (pump up) Sacramento\" (la capitale dello Stato) e di dire a Gray Davis \"hasta la vista\". Alla fine della sua prima conferenza stampa, disse \"Torner\u00f2\" (\"I'll be back\"). Schwarzenegger tenta di seguire le orme del precedente governatore della California ed una volta stella del cinema Ronald Reagan. Comunque, a causa del suo Stato di cittadino americano naturalizzato non avrebbe la possibilit\u00e0 di cercare di diventare Presidente (a meno che la Costituzione degli Stati Uniti non venga emendata). Tra il gruppo che lo ha sostenuto nella sua campagna c'erano Rob Lowe, Warren Buffett, e George Shultz.\nDurante lo svolgimento della Campagna elettorale, nei mesi successivi la contestazione alla candidatura ufficiale di Schwarzenegger aumenta con il passare delle settimane. Negli ultimi cinque giorni prima delle elezioni la rivista \"Los Angeles Time\" riporta dichiarazioni diffamatorie di diverse donne californiane che accusano Arnold di atteggiamenti e molestie personali nei loro confronti durante gli anni giovanili della carriera nel bodybulding (come quella di una cinquantunenne che raccont\u00f2 che da giovane la blocc\u00f2 contro il suo petto e la sculacci\u00f2 brevemente) e queste furono corroborate da una presunta intervista che l'attore stesso rilasci\u00f2 a riviste come \"Oui\" nelle quali diceva di aver fumato marijuana ed aver partecipato ad un'orgia. Schwarzenegger ammise che si era \"comportato male talvolta\" e si scus\u00f2, ma dichiar\u00f2 anche la falsit\u00e0 e l'assurdit\u00e0 dei racconti pubblicati sul suo conto, volti a degradare e a rovinare la sua immagine pubblica.\nGli avversari di Schwarzenegger lo hanno dipinto come un misogino con una storia di maltrattamenti verso le donne, e che manda messaggi contrastanti, partecipando a film violenti mentre predica pace e non-violenza. I sostenitori di Schwarzenegger argomentano che le accuse di maltrattamenti da parte di donne non hanno valore ed erano solo un tentativo tardivo e disperato di macchiare la sua reputazione.\nTra le altre false accuse circolanti sul suo conto, ci furono quelle basate su citazioni selettive, che lui fosse un ammiratore di Adolf Hitler e che lo avesse considerato un grande propagandista. Comunque, il testo completo delle affermazioni dalle quali le citazioni erano state tratte riduce significativamente la credibilit\u00e0 di queste accuse. Sebbene il padre di Schwarzenegger fosse stato realmente un membro del Partito Nazista, gli avversari furono costretti ad ammettere che Schwarzenegger era stato un forte sostenitore dei vari gruppi ebraici, e aveva denunciato i principi del regime nazista tedesco, dicendo \"Io ho sempre disprezzato ogni cosa che Hitler rappresenta.\"\nQueste accuse non finirono per danneggiare la campagna di Schwarzenegger; vennero, comunque, usate ampiamente dai suoi detrattori. Garry Trudeau, il disegnatore della striscia a fumetti Doonesbury, mescol\u00f2 le accuse dando a Schwarzenegger il nomignolo di \"Gropenfuhrer\", e dipingendo nei suoi lavori Schwarzenegger come una enorme mano pronta ad afferrare.\nL'apparente immunit\u00e0 agli scandali di Schwarzenegger rivitalizz\u00f2 l'adattamento di un vecchio adagio politico \"Il solo modo nel quale pu\u00f2 perdere questa elezione \u00e8 se viene trovato con un ragazzo vivo o una ragazza morta\".\nIl 7 ottobre 2003, le elezioni della California del 2003 ebbero il risultato di revocare il Governatore Gray Davis con il 55.4% di voti. Schwarzenegger fu eletto Governatore della California alla seconda votazione con il 48.6% dei voti, sconfiggendo il Democratico Cruz Bustamante, il compagno Repubblicano Tom McClintock e altri.\n\u00c8 riuscito cos\u00ec a passare indenne tra le false accuse di molestie lanciate nei giorni scorsi dalle pagine del \"Los Angeles Times\", accuse che hanno suscitato tante proteste e hanno portato a perdere di credibilit\u00e0 il giornale con la rescissione di 1000 abbonamenti.\nHa giurato e preso possesso del suo incarico il 17 novembre 2003. L'investitura di Schwarzenegger fu aperta da Vanessa Williams, coprotagonista nel film \"L'eliminatore\" cantando The Star-Spangled Banner. Tra i divi hollywoodiani furono presenti Danny DeVito, Rhea Perlman, Dennis Miller, Tom Arnold, sua moglie Shelby, and Rob Lowe (solo Miller era repubblicano). I suoi figli si unirono agli altri nel recitare la Dichiarazione di Fedelt\u00e0, e quindi Maria Shriver parl\u00f2 e tenne la Bibbia mentre Schwarzenegger giurava prendendo l'incarico di Governatore. Quindi parl\u00f2 brevemente:\nPrimi anni: 2003-2004.\nNonostante le aspettative secondo cui Schwarzenegger sarebbe stato vulnerabile alle critiche dell'opposizione una volta entrato in carica, l'inizio della sua amministrazione mostr\u00f2 alcuni successi. Ha gestito con successo politici californiani cos\u00ec diversi come John Burton a sinistra e Tom McClintock a destra. Alla fine di maggio del 2004 i sondaggi posero la sua popolarit\u00e0 al 65%, la pi\u00f9 alta per un governatore della California negli ultimi 45 anni, compreso un 41% di approvazione da parte degli elettori democratici. In confronto, l'ex presidente Ronald Reagan, noto come \"il grande comunicatore\", non arriv\u00f2 mai al 60% quando era governatore della California.\nNelle ore seguenti alla nomina, Schwarzenegger mantenne la promessa fatta durante la campagna di abrogare un aumento impopolare del 200% della tassa sulle automobili decisa dall'Amministrazione del Governatore Davis per risanare il bilancio dello Stato. L'aumento era una ritorno ai livelli del 1998. Nel suo primo giorno in carica, Schwarzenegger propose un piano in tre punti per riparare al problema del bilancio. Primo, Schwarzenegger propose l'emissione di 15 miliardi di bond. Secondo, chiese agli elettori di far passare un emendamento costituzionale per limitare le spese statali. Terzo, \"cerc\u00f2 di sistemare i risarcimenti per gli infortuni sul lavoro\". Schwarzenegger chiam\u00f2 il parlamento dello Stato in sessione speciale e disse che tagli alle spese sarebbero stati necessari. Inizi\u00f2 i tagli alle spese concordando di svolgere il suo ruolo di governatore senza salario, realizzando per lo Stato un risparmio di 175.000 dollari (USD) all'anno.\nPropositions 57 and 58.\nPer soddisfare i primi due punti, chiese agli elettori della California di far passare la Proposition 57 e Proposition 58, nella votazione del 2 marzo 2004. La prima autorizzava la vendita di 15 miliardi di dollari in bond, mentre la seconda obbligava ad un bilancio in pareggio. A dispetto di un tiepido supporto iniziale da parte del pubblico, la combinazione di una pesante campagna da parte di Schwarzenegger, il supporto da parte di un certo numero di Democratici di spicco e gli avvisi sulle paurose conseguenze in caso le proposte fossero state respinte portarono ad un voto ampiamente in favore delle due proposte. La Proposition 57 pass\u00f2 con il 63,3% dei voti a favore, mentre la Proposition 58 pass\u00f2 con il 71,0% a favore. Soddisfece il terzo punto quando firm\u00f2 una legge di riforma dei risarcimenti per infortunio, il 19 aprile 2004. Schwarzenegger convinse il parlamento controllato dai Democratici ad approvare il pacchetto minacciando di portare la questione agli elettori in novembre se il potere legislativo non si fosse mosso.\nLe sue manovre economiche hanno comportato una revisione a rialzo di almeno 3 punti delle previsioni del Mercato Obbligazionario Internazionale riguardo al mercato californiano.\nDopo che il Governatore Schwarzenegger si \u00e8 dedicato alle finanze, il tasso obbligazionario \u00e8 salito di tre punti, risparmiando allo Stato della California pi\u00f9 di 20 milioni di dollari di interessi obbligazionari in dieci anni.\nSchwarzenegger venne in seguito criticato per non aver mantenuto la promessa della campagna elettorale di non prendere soldi dagli interessi speciali\nAffiliazioni locali.\nNel febbraio 2004 quando il Sindaco di San Francisco, Gavin Newson, ordin\u00f2 un cambiamento della documentazione relativa alla richiesta di certificati per permettere matrimoni omosessuali, il Governatore Schwarzenegger si oppose affermando che questo era al di l\u00e0 dei poteri del Sindaco ma disse anche che egli sosteneva i diritti dei gay e che aveva gi\u00e0 dimostrato il suo sostegno ad una legge che permettesse matrimoni civili per le coppie gay.\nNel 2005 quando egli pose il veto su un'ordinanza che avrebbe reso legali i matrimoni omosessuali, difese le sue azioni dicendo che i cittadini della California avevano approvato un'iniziativa che proibiva questo riconoscimento e che lui sosteneva quella legge dello Stato su convivenze domestiche che d\u00e0 alle coppie omosessuali molti dei diritti che avevano le coppie eterosessuali.\nEgli aveva dato sostegno alla legalizzazione in California di matrimoni omosessuali quando la legge era ancora in essere.\nTuttavia, i critici hanno fatto notare che non \u00e8 un requisito federale che altri Stati riconoscano una convivenza permessa dallo Stato (in questione), come nel caso di matrimoni (celebrati) secondo la \"Full Faith and Credit Clause\" della Costituzione degli Stati Uniti.\nPena di morte.\nNel febbraio 2004 rifiut\u00f2 l'amnistia al condannato per omicidio Kevin Cooper, che aveva chiesto clemenza nella sua sentenza di condanna a morte. Ciononostante, la prevista esecuzione di Cooper venne sospesa dalla corte d'appello in attesa di un riesame delle prove.\nUn portavoce dei Verdi austriaci, Peter Pilz, in seguito chiese che Schwarzenegger fosse privato della sua cittadinanza austriaca. Pilz rivendic\u00f2 che la Legge austriaca vieta che qualsiasi cittadino prenda parte o ordini esecuzioni capitali.\nIl governatore ha concesso la grazia a un numero elevato di criminali che si sono pentiti - pi\u00f9 del suo predecessore Democratico Gray Davis, che presidi\u00f2 durante numerose esecuzioni. La facolt\u00e0 di concedere la grazia \u00e8 spesso controversa. Dopo un periodo di considerazioni pi\u00f9 lungo del solito, il 12 dicembre 2005 Schwarzenegger e la corte d'appello federale negarono la clemenza al quattro volte assassino Stanley Tookie Williams, che fu giustiziato il giorno successivo.\nIn una dichiarazione, Schwarzenegger non discusse riguardo al fatto che le azioni di Williams fossero al di l\u00e0 della possibilit\u00e0 di espiazione; al contrario, sembr\u00f2 riconoscere che tale espiazione fosse possibile, ma Williams non aveva agito in questo senso. Schwarzenegger afferm\u00f2 che \"l'unica cosa che sarebbe il pi\u00f9 chiaro indizio di un rimorso completo e di una completa redenzione \u00e8 proprio quella cosa che Williams non fece mai: scusarsi e pentirsi per i quattro omicidi e i crimini che aveva commesso\".\nTasse e questioni economiche.\nNel marzo del 2004 la fondazione per la ricerca delle politiche liberali, Il Cato Institute, lo mise al primo posto nella graduatoria dei governatori che si erano distinti per la migliore politica fiscale e di risparmio. Nel luglio di quello stesso anno, tuttavia, Schwarzenegger e la sua assemblea legislativa raggiunsero un punto morto, quando non riuscirono a far approvare il budget in tempo e ci\u00f2 fece soffrire la sua immagine e il suo decoro. Nel tentativo di ottenere il consenso pubblico, paragon\u00f2 i legislatori a bambini dell'asilo bisognosi di una pausa e chiam\u00f2 gli oppositori del bilancio \"girlie men\", cio\u00e8 \"femminucce\" (un riferimento alla parodia dello stesso Schwarzenegger in onda da diverso tempo al \"Saturday Night Live\").\nIl \"caso\" femminucce.\nParlando dei legislatori, Schwarzenegger disse: \"Essi fanno parte di quell'apparato burocratico fuori forma, fuori tempo, fuori portata e decisamente fuori controllo a Sacramento. Non hanno il fegato di venire qui, davanti a voi, e dire: 'Non voglio rappresentarvi. Voglio rappresentare solo interessi particolari, i sindacati, i magistrati.' ...se non hanno il fegato per farlo, io li chiamo femminucce. Dovrebbero far ritorno al tavolo delle trattative e definire il budget\".\nLa battuta divenne notizia nazionale e non fu presa bene dai suoi oppositori, compresi i simpatizzanti gay, i gruppi femministi ed in generale gli effeminati che la etichettarono come omofobica e maschilista, nonostante il suo precedente appoggio ai diritti dei gay (vedi sopra il caso Gavin Newsom), per non parlare delle reazioni degli stessi legislatori. Altri tuttavia, erano pronti a sostenere che proprio i critici stavano esprimendo un sentimento di latente omofobia, perch\u00e9 automaticamente mettevano in relazione l'espressione \"girlie-men\" con gli omosessuali, sebbene il termine fosse stato usato per la prima volta nel programma \"Saturday Night Live\" per parodiare la sua carriera politica.\nSi pu\u00f2 sostenere che il termine \"girlie-man\" era riferito al Governatore che prendeva un po' in giro s\u00e9 stesso, visto che la frase deriva dal popolare sketch della trasmissione Saturday Night Live \"Pumping Up with \"Hanz and Franz\"\" nel quale due culturisti austriaci battezzano quelli che non sono sufficientemente \"gonfiati\" come \"girlie-men\".\nI suoi sostenitori fecero delle T-shirt con stampata la frase \"girlie men\" e il governatore continu\u00f2 ad utilizzare il termine, compreso quando si rivolse alla convention nazionale dei repubblicani, chiamando i critici dell'attuale situazione economica statunitense \"femminucce economiche\".\nCarica di Governatore 2005-2006.\nMalgrado ci\u00f2 che alcuni hanno definito come intoppi politici durante l'estate, i sondaggi sul campo pubblicati ad agosto e ottobre 2004 mostravano un tasso di gradimento di Schwarzenegger al 65%. Inoltre, a ottobre e per la prima volta in quattro anni, un gran numero di Californiani riteneva che lo Stato fosse \"sulla via giusta\".\nTuttavia, alla domanda se avrebbero appoggiato Schwarzenegger nel caso si fosse candidato alla presidenza, il 50% ha risposto che si sarebbe opposto, mentre solo il 26% ha affermato che avrebbe appoggiato il governatore nella corsa alla Presidenza degli Stati Uniti.\nPrimavera 2005.\nNella primavera del 2005, i sondaggi mostravano che il gradimento di Schwarzenegger era sceso tra il 40 e il 49%.\nIl 13 giugno 2005, Schwarzenegger indisse un'elezione straordinaria nazionale per l'8 di novembre dello stesso anno, per votare una serie di riforme inizialmente proposte nel suo discorso sullo \"stato dello Stato\" del 2005. Un sondaggio apartitico condotto una settimana dopo, mostr\u00f2 che il suo consenso era sceso al 37%, una delle percentuali pi\u00f9 basse mai registrate da un governatore della California e appena al di sopra del consenso attribuito al precedente governatore, Gray Davis.\nIl portavoce di Schwarzenegger spieg\u00f2 che Schwarzenegger non aveva ancora avuto il tempo necessario per spiegare le sue proposte ai votanti. Anche la legislatura mieteva pochi consensi, con soltanto il 24% dei votanti che diceva di approvare il lavoro svolto dai legislatori.\nCi\u00f2 corrispondeva a un calo del 10% da febbraio. Il governatore ha replicato che i sondaggi \"ci inviano un chiaro messaggio\". \"So che la popolarit\u00e0 va e viene\", ha aggiunto, \"non appena cominci a prendere decisioni forti, che a volte non sono popolari.\"\nI Repubblicani affermarono che il calo di popolarit\u00e0 era dovuto alla campagna pubblicitaria multimilionaria promossa da vari gruppi come i sindacati di infermieri, polizia e vigili del fuoco, che si erano opposti al suo piano per le pensioni e alla sua causa indetta al fine di ritardare la messa in vigore di un piano di adeguamento del corpo infermieri.\nAlla fine di giugno 2005, un altro sondaggio apartitico ha mostrato numeri simili a quello precedente, evidenziando che il 57% dei votanti californiani non era incline a eleggere Schwarzenegger per un secondo mandato di governatore nel 2006.\nQuando gli \u00e8 stato chiesto quale lezione avesse tratto dal sondaggio, Schwarzenegger ha risposto: \"le persone commettono errori, a volte e penso che noi stiamo imparando. [...] Questo \u00e8 un chiaro messaggio che dobbiamo lavorare insieme e io non vedo l'ora.\"\nIn un certo senso, l'impopolarit\u00e0 del Governatore Schwarzenegger ha avuto a che fare coi suoi dissapori con tre gruppi di lavoratori: infermieri, insegnanti e vigili del fuoco. Alcuni sindacati e attivisti hanno reagito con rabbia.\nEstate 2005.\nAccusa di conflitto d'interessi.\nMentre era governatore, Schwarzenegger ha continuato a mantenere il suo posto di editore esecutivo di due riviste della societ\u00e0 \"American Media\". Nel marzo del 2004 ha annunciato che il suo stipendio da 250000 dollari l'anno sarebbe stato devoluto in beneficenza. Il rapporto tra Schwarzenegger e le riviste \u00e8 di vecchia data, era spesso sulle loro pagine ai tempi in cui si dedicava al body-building. Come editore esecutivo produce mensilmente articoli sulla sua storia di body builder.\nSchwarzenegger ha attirato un polverone quando un secondo contratto per una posizione di consulenza \u00e8 stato successivamente scoperto negli archivi della SEC (Security and Exchange Commission) dal \"Los Angeles Times\". Questo secondo contratto gli avrebbe fruttato in previsione 8.000.000 di dollari nel corso dei successivi cinque anni. Della sua attivit\u00e0 di consulente poco si sa se non che il lavoro, a quel che si dice, \"richiede poco tempo\".\nIl \"New York Times\" ha poi riportato (15 giugno) che secondo il contratto di cinque anni, firmato due giorni prima del suo insediamento come governatore nel novembre 2003, la \"Oak Productions\", compagnia di propriet\u00e0 di Schwarzenegger, dovrebbe ricevere l'1% dei proventi della pubblicit\u00e0 dalla \"Weider Publications\" (Propriet\u00e0 dell'American Media). Ma il pagamento deve essere di almeno 1.000.000 $ l'anno. Schwarzenegger si vede inoltre riconosciuta una \"phantom equity\", un modo per avere parte nella crescita della societ\u00e0. La quota potrebbe arrivare a valere l'1% del valore della compagnia, che al momento del contratto fu stimato in 520.000.000 di dollari.\nIl contratto \u00e8 stato visto come un conflitto di interessi dai critici che fanno notare come le riviste ricevano la maggior parte degli utili grazie alla pubblicit\u00e0 delle societ\u00e0 produttrici di integratori alimentari, appartenenti ad un settore industriale regolato dal governo. Nel settembre 2004 Schwarzenegger ha proibito alle scuole di farsi sponsorizzare da industrie simili. Nelle motivazioni per il provvedimento, ha sollevato la distinzione tra gli integratori alimentari ed energetici e l'uso di steroidi, che \u00e8 ci\u00f2 che va assolutamente vietato tra gli studenti delle scuole superiori.\nI sostenitori di Schwarzenegger dicono che lui non ha firmato un provvedimento che proibisce alle compagnie di vendere integratori ai minori. In seguito alle accuse, Schwarzenegger ha affermato che avrebbe chiuso i contratti con le riviste.\nSempre in agosto il \"Los Angeles Times\" ha reso noto che 5 organizzazioni non-profit avrebbero raccolto 3.000.000 di dollari, essenzialmente da grossi affari, per sostener le spese personali e politiche di Schwarzenegger, compreso l'affitto di una suite da 6000 dollari a notte che Schwarzenegger usa quando \u00e8 a Sacramento.\nIl portavoce del governatore ha annunciato che Schwarzenegger aveva ordinato di rivelare i nomi delle societ\u00e0 contribuenti al \"residence fund\".\nAutunno 2005.\nIl 29 settembre 2005, Schwarzenegger mise un veto sulla legge del matrimonio gay della California dopo che aveva passato entrambe le camere della legislatura.\nDichiar\u00f2 che pose il veto sulla legge perch\u00e9 ritenne che fosse opposta alla volont\u00e0 degli elettori come espressa dalla Proposizione 22 (referendum elettorale, ndr), che era passata nel 2000 con il 61.4% dei voti. La Proposizione 22 dichiar\u00f2 che soltanto le unioni fra un uomo e una donna sarebbero state riconosciute nello Stato della California.\nIl 16 settembre 2005, Schwarzenegger annunci\u00f2 che si sarebbe posto come candidato per una seconda volta come governatore. Malgrado le sue valutazioni iniziali fossero alte, un sondaggio condotto la settimana prima indic\u00f2 che soltanto il 36% degli elettori della California avevano intenzione di rieleggerlo.\nSchwarzenegger pose il veto il 7 ottobre 2005 sulla legge SB 469 (legge Bowen). Ci\u00f2 avrebbe richiesto petizioni circolanti della gente per sapere se coloro che avevano firmato erano volontari o erano stati pagati per collezionare firme.\nAvvicinandosi all'elezione speciale di novembre, Schwarzenegger fece una campagna molto attiva nell'intero Stato per la sua serie di proposte. Attraverso un'organizzazione denominata Join Arnold (\"Unisciti ad Arnold, \") decine di milioni di dollari furono versati nello Stato, principalmente da interessi sociali, per finanziare la campagna. Sembra che Schwarzenegger abbia persino speso 7 milioni di dollari dei propri soldi. Schwarzenegger fece delle quattro proposte la chiave del suo programma di riforma.\nI sindacati ed altri gruppi opposti alle misure spesero grandi somme di denaro per opporsi a Schwarzenegger. Le spese totali da entrambe le parti prima delle elezioni furono stimate intorno ai $300.000.000 (USD).\nNell'elezione speciale dell'8 novembre 2005, gli elettori della California diedero un colpo devastante a Schwarzenegger rifiutando tutte e quattro le iniziative che Schwarzenegger aveva proposto per riformare il governo statale. Tutte le proposte furono sconfitte da un margine di almeno 7 punti percentuali. Le due proposte pi\u00f9 importanti per il piano di Schwarzenegger, Proposition 76 e 77, furono sconfitte rispettivamente per 24 e 19 punti.\nLa sconfitta lasci\u00f2 Schwarzenegger molto indebolito politicamente, privandolo dell'unica fonte di autorit\u00e0 di cui disponesse contro la legislatura dei Democratici. Alcuni tra i suoi oppositori presero a chiamarlo \"The One-Terminator\", un gioco di parole sul suo famoso ruolo di Terminator nei film, che implicava che le sue chance di essere rieletto si erano assottigliate.\nHa assunto un ex assistente di Gray Davis in qualit\u00e0 di capo del suo staff e sta lavorando con il leader della maggioranza al senato della California, Don Perata, per lo sviluppo di un piano di obbligazioni, stimato in miliardi di dollari, per accelerare la costruzione di infrastrutture come tangenziali e sistemi idrici.\nTuttavia, i tentativi del governatore Schwarzenegger di salvare la propria carriera politica per mezzo delle obbligazioni sono falliti nel marzo 2006, in gran parte a causa della sua incapacit\u00e0 di ottenere l'appoggio repubblicano per il suddetto piano di obbligazioni. I legislatori Democratici avevano fatto pressione su Schwarzenegger affinch\u00e9 nell'offerta di obbligazioni mettesse in rilievo quelle aree che avrebbero maggiormente beneficiato la popolazione dello Stato, mentre la minoranza Repubblicana spingeva perch\u00e9 si agevolassero gli affari e l'agricoltura. Il Governatore si trov\u00f2 cos\u00ec in una situazione impossibile, perch\u00e9 aveva bisogno dell'appoggio sia dei Repubblicani che dei Democratici per raggiungere i due terzi dei voti e far decollare il piano delle obbligazioni di giugno.\nScelse di appoggiare le iniziative dei Democratici, ma cos\u00ec facendo perse l'appoggio dei Repubblicani nella legislatura. Malgrado una settimana di tentativi di trovare un compromesso dell'ultima ora, i legislatori democratici e repubblicani si mantennero fermi sulle loro posizioni e la situazione arriv\u00f2 a un vicolo cieco.\nSia il Governatore che la legislatura hanno reso noto il desiderio di stabilire alcuni limiti alle obbligazioni per il ballottaggio del novembre 2006 e queste limitazioni si trovano nelle proposte (di legge) dalla 1A alla 1E al ballottaggio.\nMaggio 2006 - settembre 2006.\nMarted\u00ec 2 maggio 2006, Schwarzenegger riprese la sua ricerca per ottenere la concessione di due squadre nazionali di football nell'area di Los Angeles.\n19 luglio 2006, Schwarzenegger propose la creazione del comitato d'azione climatica (Climate Action Board), un nuovo organo centralizzato sotto il suo controllo diretto che si occupasse di mettere in atto una delle iniziative pi\u00f9 ardite volte a mettere un freno al riscaldamento globale.\nIl 21 luglio, Schwarzenegger stanzi\u00f2 ulteriori 150 milioni di dollari per la ricerca sulle cellule staminali sulla scia del veto del Presidente Bush circa gli investimenti federali per la ricerca sulle cellule staminali embrionali.\nNell'agosto del 2006, Schwarzenegger e i deputati (legislatori) si accordarono per aumentare il salario minimo in California da $6.75 all'ora a $8.50 all'ora in due anni. Questo provvedimento irrit\u00f2 molti conservatori.\nIl 30 agosto, i deputati Democratici e Schwarzenegger approvarono un decreto il \"Global Warming Solutions Act del 2006\", per ridurre le emissioni di gas serra dello Stato (la California) del 25% nei successivi 20 anni.\nIl 7 settembre, Schwarzenegger fece alcuni commenti controversi riguardo alla deputata all'assemble Repubblicana di origine latino-americana, Bonnie Garcia. A quanto pare la defin\u00ec \"un vero schianto\".\nAggiunse anche \"Intendo dire, che le latine [Cubane e Portoricane] ... sono tutte molto sexy. Hanno quel qualcosa che deriva loro da una parte di sangue nero e una parte di sangue latino che le rende bellissime.\"\nVa notato che Garcia non si arrabbi\u00f2 per il commento, che trov\u00f2 innocuo, perfino piuttosto lusinghiero. Sul suo sito ufficiale, lei rispose: \"Se i commenti del Governatore fossero stati intesi in senso discriminatorio o irrispettoso, sarei stata la prima a protestare. Ma non \u00e8 stato questo il caso. Non solo le brevi affermazioni sono state estrapolate dal contesto di una conversazione ben pi\u00f9 lunga, ma si incentrano su di me e un vecchio amico e rivale del governatore, Sergio Oliva.\"\nNella sua campagna accus\u00f2 anche l'oppositore Phil Angelides di infrangere i protocolli di sicurezza nella propria campagna politica, avendo ottenuto la documentazione e accedendo illegalmente alla rete di computer del governatore, per poi lasciar trapelare le informazioni al \"Los Angeles Times\". Katie Levinson, una portavoce nella campagna di Schwarzenegger, chiese che Angelides \"denunciasse le azioni non etiche intraprese dai suoi collaboratori per conto suo\" e afferm\u00f2 che Angelides stava tentando di diffamare personalmente Schwarzenegger. I collaboratori di Angelides sostennero che le accuse erano \"politicamente tendenziose\" e che il sito web era accessibile al pubblico.\nUn'indagine della polizia (la California Highway Patrol) prosciolse i collaboratori di Angelides da ogni accusa.\nIl 12 settembre 2006, Schwarzenegger ha scritto la parte editoriale del \"Los Angeles Times\" in cui ha invitato gli immigranti messicani ad imparare l'inglese ed obbedire alle leggi degli Stati Uniti. Inoltre ha sostenuto di aumentare la sicurezza al confine tra Stati Uniti e Messico.\nLa legge fiscale del bene immobile \u00e8 stata influenzata nella California tramite Assembly Bill AB 2962, approvata e firmata in legge da Schwarzenegger il 22 settembre 2006. Nella legge passata, le vendite della residenza secondaria secondo la legge della California possono pagare fino al 3 1/3% di tassa valutata del prezzo di vendite lorde. La tassa \u00e8 raccolta attraverso l'impegno e pu\u00f2 essere dichiarata fino a 14 mesi prima delle dichiarazioni dei redditi della limatura per ottenere il pagamento eccessivo indietro. La legge permette che i contribuenti scelgano un importo di ritenuta. Questo importo sar\u00e0 basato sull'aliquota dell'imposta sul reddito massima per gli individui (9.3%) o le societ\u00e0 (8.84%) applicabili al reddito di capitale reale sulla vendita dei loro beni immobili. I contribuenti inoltre saranno tenuti a completare una certificazione nell'ambito della pena di spergiuro al compratore per scegliere questo metodo di ritenuta.\nIl 27 settembre 2006, Schwarzenegger ha convertito in legge la legislazione pi\u00f9 vasta dello Stato, promulgata per ridurre le emissioni di sostanze inquinanti nocive che causano il surriscaldamento globale. Alla cerimonia di firma, Schwarzenegger ha dichiarato, \"Dobbiamo fare semplicemente tutto ci\u00f2 che \u00e8 in nostro potere per rallentare il surriscaldamento globale prima che sia troppo tardi\u2026 La scienza \u00e8 chiara. Il dibattito di riscaldamento globale \u00e8 chiuso\".\nIl miglioramento dei rapporti con la legislatura statale ha permesso la produzione di un preventivo nei limiti di tempo costituzionali (un evento raro nella California) ed il Governatore ha dichiarato che il fallimento delle sue iniziative del 2006 \u00e8 stato ricevuto come un messaggio chiaro: l'elettorato prevede che la legislatura ed il Governatore debbano cooperare e fare i loro lavori nella fabbricazione della legge e del \"...funzionare per la gente...\"\nGovernatorato 2007-2008.\nNel 2007, Schwarzenegger ha visto salire il proprio indice di gradimento, ma nel 2008 questo indice inizi\u00f2 a diminuire, ed \u00e8 rimasto statisticamente stabile oltre il 50% durante il mese di giugno.\nGoverno 2009.\nIl governo della California inizi\u00f2 il 2009 con un debito di 42 miliardi di dollari, rendendo difficile per Schwarzenegger lavorare con i legislatori e mantenere gli obblighi del partito allo stesso tempo. Dopo un processo andato male, il governatore firm\u00f2 un piano per risanare il budget il 20 febbraio 2009.\nIn un tentativo per riempire il fondo generale della California, gli abitanti vedranno un incremento delle loro tasse e l'aumento dell'un percento delle tasse sulla vendita (da 7.76 a 8.76). Con una mossa controversa, il governatore ha anche dichiarato due venerd\u00ec al mese come licenza di congedo per i lavoratori dipendenti statali, facendo intendere che non verranno al lavoro e non saranno pagati.\nIl 13 aprile 2009 il governatore Schwarzenegger e il sindaco di Fresno Ashley Swearengin tennero una conferenza stampa per annunciare l'Iniziativa \"\"Alleanza della Salute\", un fondo pubblico-privato di 32 milioni di dollari mirato all'incremento di migliaia di richiestissimi medici professionisti.\nIl 15 aprile 2009, il governatore Schwarzenegger ha ricevuto un avviso di richiesta di destituzione dalla carica inoltrato da un gruppo definitosi \"Contribuenti Uniti per la destituzione del governatore Schwarzenegger\"\".\nIl governatore ha sostenuto diverse iniziative in una scheda elettorale del 19 maggio. La proposta 1A voleva aumentare le tasse per raccogliere un totale di 16 miliardi di dollari. Una sintesi della proposta 1A \u00e8 quanto segue:\nCambiamenti nel processo di preventivo di bilancio. Si potrebbero limitare futuri deficit e spese aumentando l'ammontare del fondo statale per le spese straordinarie e richiedendo che le entrate al di sopra della media (in eccesso) siano depositate in questo fondo, da usare durante le congiunture economiche e per altri motivi. Impatto fiscale: maggiori introiti dalle imposte statali per circa 16 miliardi di dollari dal 2010 - 11 a tutto il 2012 - 13. Nel lungo termine: accresciute somme di denaro nelle casse per le spese straordinarie e, in pratica, minori sbalzi nelle spese statali.\nIl 5 maggio, due settimane prima dell'elezione straordinaria, il Governatore ha messo in guardia l'opinione pubblica dicendo che non gli piacciono le tattiche allarmistiche, ma \"ha paventato conseguenze gravissime se gli elettori non approveranno i sei provvedimenti dell'elezione straordinaria\". Con i sondaggi indicanti che gli elettori della California voteranno no per la proposta 1A-E, e in effetti gli elettori in seguito hanno votato contro la proposta di aumenti delle tasse con uno scarto di quasi 2 a 1, il Governatore \u00e8 preoccupato che il preventivo di bilancio dovr\u00e0 essere rimandato indietro per essere ridiscusso dalle due camere."}
{"id": "2908151", "revid": "1573940", "url": "https://it.wikipedia.org/wiki?curid=2908151", "title": "Pseudochirops archeri", "text": "Il coda ad anello verde (Pseudochirops archeri ) \u00e8 un marsupiale arboricolo della famiglia degli Pseudocheiridi.\nDescrizione.\nIl coda ad anello verde ha una lunghezza totale di 285-377 mm e un peso di 670-1350 g. La caratteristica colorazione verde-lime \u00e8 dovuta alle bande nere, gialle e bianche dei suoi peli. Il corpo \u00e8 paffuto e ricoperto da una fitta e soffice pelliccia con due strisce argentate che corrono medialmente lungo il dorso. Sono presenti macchie bianche al di sotto dei grandi occhi e delle piccole orecchie. Possiede la caratteristica coda prensile robusta tipica degli Pseudocheiridi, ma rispetto a quella dei suoi simili \u00e8 relativamente breve e molto spessa alla base. Come i suoi simili, la tiene arrotolata quando non la usa come sostegno.\nI piedi degli Pseudocheiridi sono sindattili. Nelle zampe anteriori, il primo e il secondo dito sono opponibili rispetto al terzo, al quarto e al quinto, mentre nelle zampe posteriori \u00e8 opponibile il solo alluce.\nLa dentatura del coda ad anello verde \u00e8 simile a quella dei koala (\"Phascolarctos cinereus\"): infatti i suoi molari hanno affilati margini a forma di mezzaluna utilizzati per strappare le foglie.\nBiologia.\nAlimentazione.\nIl coda ad anello verde si differenzia da altri membri della sua famiglia per il fatto di avere una dieta prevalentemente folivora. Di solito preferisce le foglie mature, che contengono molte fibre e poche proteine, e in particolare adora quelle degli alberi di fico. Molti dei vegetali che predilige crescono ai margini della foresta. Normalmente un esemplare recide con un morso la foglia dal suo picciolo e la tiene tra le zampe anteriori durante l'ingestione. Sebbene si nutra principalmente di foglie, talvolta \u00e8 stato visto mangiare anche fichi maturi.\nIl coda ad anello verde \u00e8 una delle poche specie che si \u00e8 adattata a nutrirsi delle foglie di \"Dendrocnide moroides\". Le foglie di quest'albero, appartenente alla stessa famiglia dell'ortica, sono ricoperte da peli spinosi. Gli esseri umani che vengono a contatto con queste foglie possono avere bisogno di un trattamento medico, ma in qualche modo il coda ad anello riesce a ingerirle.\nQuesta specie ha un piccolo cieco e un grande colon, caratteristica tipica dei folivori.\nCome un suo parente, il coda ad anello comune (\"Pseudocheirus peregrinus\"), il coda ad anello verde pratica la coprofagia, in quanto ingerisce le proprie feci in modo da digerire una seconda volta il materiale per estrarre pi\u00f9 sostanze nutrienti.\nComportamento.\nDiversamente da altri Falangeriformi, che costruiscono nidi per riposare, il coda ad anello verde trascorre il giorno dormendo all'aperto, alla biforcazione di un albero. Quando si prepara per dormire, si siede sulla spessa coda e poi si richiude a palla, con il muso e le zampe anteriori tenuti ripiegati sul ventre. Nel frattempo, si sorregge ai rami con le zampe posteriori opponibili. Se non viene disturbato, rimane in questa posizione fino a quando non scende la notte. Se viene spaventato, il marsupiale \u00e8 in grado di fuggire via rapidamente e di trascorrere il resto della giornata ad alimentarsi.\nRiproduzione.\nLa maggior parte degli accoppiamenti avviene durante la seconda met\u00e0 dell'anno, con picchi tra giugno e luglio. Dal momento che questa specie \u00e8 rigorosamente solitaria, si ritiene che pratichi la poligamia. Nonostante le femmine posseggano due capezzoli all'interno del loro marsupio, generalmente danno alla luce un unico piccolo.\nCome tutti gli altri marsupiali, questo coda ad anello d\u00e0 alla luce dei piccoli ad uno stadio molto arretrato di sviluppo. Dopo la nascita, il piccolo si sposta verso il marsupio della madre, che si apre anteriormente sul lato ventrale. Il piccolo vi rimane per alcuni mesi. Quando \u00e8 pi\u00f9 maturo, si arrampica all'esterno della tasca e si posiziona sul dorso della madre. Rispetto ai loro simili, i piccoli di questa specie trascorrono pi\u00f9 tempo a farsi trasportare sul dorso dalla madre. Durante questo periodo, il piccolo rimane strettamente avvinghiato alla pelliccia materna e osserva il suo comportamento. Durante il successivo stadio di sviluppo, inizia a spostarsi da solo, ma seguir\u00e0 ancora la madre per diverse settimane, accompagnandola in cerca di cibo attraverso gli alberi.\nDistribuzione e habitat.\nAl giorno d'oggi il coda ad anello verde occupa un areale discontinuo che si estende attraverso il Queensland nord-orientale. Si incontra da Paluma fino al Tavolato del monte Windsor, situato appena a ovest di Mossman. Si incontra ad altitudini superiori ai 300 m.\nIl coda ad anello verde ha evoluto uno stile di vita prevalentemente arboricolo. Predilige le aree ricche di alberi e rampicanti della foresta pluviale tropicale australiana. Scende al suolo solo molto raramente, ed \u00e8 stato visto sul terreno soltanto quando tra due alberi vi \u00e8 una distanza troppo grande da essere superata con un balzo. Anche in questi casi l'animale rimane al suolo giusto il tempo per raggiungere l'albero successivo. In condizioni normali, quest'animale ai alimenta ad un'altezza media di 13,5 m."}
{"id": "2908153", "revid": "84184", "url": "https://it.wikipedia.org/wiki?curid=2908153", "title": "Scandalo Rampart", "text": "Lo scandalo Rampart si riferisce a una serie di casi di corruzione e violenza nella \"divisione Rampart\" della Community Resources Against Street Hoodlums negli anni 1990.\nOltre 70 agenti di polizia del reparto CRASH furono indagati per molteplici reati, cosa che rese il caso uno tra gli scandali pi\u00f9 eclatanti dell'abuso delle forze di polizia nella storia degli Stati Uniti. I reati per i quali i poliziotti furono condannati andavano dal bere alcolici durante il servizio fino al pestaggio dei sospetti, includendo anche la creazione di false prove per incastrare i sospetti, il furto, il trattamento di sostanze stupefacenti, la rapina a mano armata, lo spergiuro e l'occultamento di prove in relazione a queste attivit\u00e0. Se da un lato lo scandalo andava contro l'abuso di potere e i crimini vari commessi da parte delle forze di polizia, dall'altro andava evidenziandosi la collusione di diversi agenti con alcune note ed influenti bande di strada losangeline, come i \"Bloods\". I nomi di tre agenti della Rampart furono infatti trovati nel libro paga di Marion \"Suge\" Knight della Death Row Records, produttore musicale da un lato e criminale condannato per affiliazione alle gang dall'altro.\nCronologia degli eventi pi\u00f9 importanti.\nIl 18 marzo 1997 l'agente sotto copertura Frank Lyga, del L.A.P.D., assassin\u00f2 l'agente Kevin Gaines, agente del L.A.P.D. e membro dell'unit\u00e0 C.R.A.S.H., per autodifesa in quello che sembra un caso di \"guida aggressiva.\" Lyga, fermo ad un semaforo, viene affiancato da Gaines, alla guida di un SUV. Dopo un breve confronto verbale, in cui Gaines minaccia Lyga, quest'ultimo tenta di fuggire. Gaines lo insegue a bordo del SUV; al successivo semaforo Lyga \u00e8 costretto a fermarsi e si accorge che Gaines ha con s\u00e9 una pistola calibro 45. Lyga chiama aiuto via radio, dicendo: \"Ho un problema. C'\u00e8 un ragazzo nero in una Jeep verde dietro di me. Ha una pistola!\". Gaines minaccia nuovamente l'agente sotto copertura; Lyga spara nel S.U.V. per due volte, ed il secondo colpo raggiunge l'agente Gaines al cuore, uccidendolo. Lyga chiama immediatamente aiuto tramite la radio, dicendo: \"\"Ho appena sparato a questo tizio! Ho bisogno di aiuto! Correte qui!\".\"\nNonostante il contesto, l'assassinio di un poliziotto afroamericano (Gaines) da parte di un poliziotto bianco (Lyga) ebbe notevole risalto nei media e provoc\u00f2 non pochi tumulti razziali causati dalla falsa notizia sparsa a macchia d'olio secondo cui l'agente era stato ucciso per questioni razziali e non per legittima difesa. In seguito, nel marzo 2003, l'agente del LAPD Brian S. Bentley scrisse un articolo per \"StreetGangs Magazine\" nel quale esprimeva la propria convinzione sull'insabbiamento da parte delle autorit\u00e0 delle reali circostanze che portarono alla morte di Gaines.\nIl 6 novembre 1997 una filiale di Los Angeles della Bank of America fu derubata di 722.000 dollari da parte di banditi sconosciuti nel corso di una rapina a mano armata. Dopo un mese di indagini, l'assistente bancaria Errolyn Romero confess\u00f2 di aver avuto un ruolo nella rapina in accordo col proprio compagno all'epoca dei fatti, l'agente del LAPD David Mack, ideatore della rapina. Per il fatto, Mack fu condannato a scontare 14 anni e 3 mesi in una prigione federale; tuttavia non rivel\u00f2 mai il luogo in cui nascose la somma rubata, continuando invece a vantarsi del fatto che una volta liberato a fine pena avrebbe fatto una vita da milionario.\nIl 26 febbraio 1998 l'agente della Rampart Brian Hewitt deposit\u00f2 la testimonianza di Ismael Jimenez, un membro della 18th Street Gang, presso la stazione di polizia del Rampart Boulevard. Dopo un primo battibecco con Hewitt e alcune domande normali, Jimenez venne picchiato dall'agente fino a che non vomit\u00f2 sangue, e a quel punto fu trasportato al pronto soccorso per accertamenti. Una volta medicato, il ladro ed assassino criminale dichiar\u00f2 di essere stato picchiato dalla polizia. Per confermare quanto accaduto fu avviata una indagine interna, al termine della quale Hewitt fu licenziato dal corpo di polizia, mentre Jimenez fu risarcito di 231.000 dollari nel corso di una transazione giuridica contro la citt\u00e0 di Los Angeles.\nIl caso Javier Ovando.\nJavier Ovando era un immigrato clandestino appartenente alla banda \"18th Street Gang\" all'epoca dello scandalo. Divenne una figura centrale e icona dello scandalo che coinvolse la divisione Rampart. Ovando fu ferito da colpi d'arma da fuoco da due agenti corrotti della divisione Rampart, Rafael P\u00e9rez e Nino Durden, che successivamente lo incastrarono utilizzando false prove e testimoniando contro di lui al processo. La sua vicenda provoc\u00f2 sconcerto e fu promotrice del pi\u00f9 vasto caso di cattiva condotta poliziesca nella storia di Los Angeles.\nOvando fu colpito nel proprio appartamento il 12 ottobre 1996 all'et\u00e0 di 19 anni. Gli agenti Durden e P\u00e9rez irruppero nella stanza e gli spararono istantaneamente lasciandolo a terra paralizzato. In seguito, i due testimoniarono come il giovane avesse fatto fuoco per primo e questo avrebbe scatenato la loro reazione. L'immigrato fu condannato a scontare 23 anni di prigione sulla base della testimonianza dei due agenti.\nParalizzato dalla vita in gi\u00f9, Ovando scont\u00f2 i primi due anni e mezza della condanna in carcere, ma il 16 settembre 1999 fu dichiarato innocente in seguito alla ritrattazione di P\u00e9rez sull'accaduto. L'ufficio del procuratore distrettuale present\u00f2 la richiesta di \"habeas corpus\" dopo il ribaltamento della situazione del giovane.\nIl 21 novembre 2000, Ovando ricevette un risarcimento danni pari a 15 milioni di dollari, il pi\u00f9 grande pagamento in denaro a una vittima nella storia della polizia losangelina.\nCasi di corruzione.\nLegami con la Death Row Records.\nUna parte degli agenti coinvolti nello Scandalo Rampart collaborarono con la Death Row Records, spesso ufficialmente come servizio d'ordine della casa discografica (attivit\u00e0 che svolgevano \"a tempo perso\", nelle ore non lavorative), che nell'arco di un lustro aveva assunto un ruolo prominente nell'industria dell'intrattenimento statunitense sotto il profilo musicale, della notoriet\u00e0 e nell'aspetto prettamente economico: grazie agli introiti milionari a Marion \"Suge\" Knight era possibile dominare lo scenario losangelino ed avere alle proprie dipendenze membri delle diverse gang dei Crips e dei Bloods (storicamente in lotta fra loro) e contemporaneamente degli agenti di polizia.\n\u00c8 ipotizzabile ed ipotizzato da chi ha analizzato il caso (si veda per esempio il documentario \"Biggie &amp; Tupac\") che i rapporti dei poliziotti con la Death Row non si limitassero a compiti di security, ma che gli agenti avessero una vera e propria \"alleanza\", sotto vari aspetti, con la casa discografica e con il CEO Knight. \u00c8 infatti possibile rintracciare facilmente in diverse fotografie Perez e Mackie mentre assolvono le loro funzioni durante le esibizioni e le uscite di alcune delle star della Death Row (in particolare nel periodo a cavallo fra il 1995 e il 1996 in cui 2Pac era nel roster della casa discografica).\nOltretutto si pu\u00f2 notare come, non di rado, questi poliziotti fuori servizio non disdegnassero indossare indumenti ed accessori tipicamente portati dai membri dei Bloods e chiaramente riconducibili al codice delle gangs losangeline (per esempio completi rossi o indumenti ed accessori dello stesso colore), adattandosi al costume della Death Row Records e del suo boss, molto vicini alla gang.\nLegami con l'omicidio di Notorious B.I.G..\nIl 16 aprile 2007, nel processo per omicidio colposo alla citt\u00e0 di Los Angeles del rapper Notorious B.I.G. vennero fatti i nomi degli agenti Durden, P\u00e9rez e Mack come perpetratori del fatto. L'iscrizione nel registro degli indagati avvenne in seguito alle confessioni di P\u00e9rez, secondo cui \"[io e Mack] \"abbiamo cospirato per l'omicidio, partecipando all'uccisione di Christopher Wallace\"\". La notte dell'agguato mortale, il 9 marzo 1997, sia l'agente Durden che P\u00e9rez erano in servizio regolare all'esterno di Petersen Automotive Museum e nei dintorni di Wilshire Boulevard.\nLe indagini proseguirono, appoggiate dall'invio di Brian Tyndall e Russell Poole come investigatori speciali incaricati dal LAPD. I due erano convinti che i tre agenti e altri membri della Rampart C.R.A.S.H. facessero parte di una cospirazione atta ad uccidere il cantante. Le indagini furono in seguito bloccate dal rifiuto di Bernard Parks, capo del LAPD, di esaminare le richieste dei due investigatori circa il coinvolgimento dell'agente Mack nell'omicidio, silenziando il rapporto di 40 pagine stilato dai due per il caso e invitandoli a terminare subito le investigazioni. In seguito a ci\u00f2, Poole protest\u00f2 contro il LAPD per la violazione dei termini del I emendamento della Costituzione degli Stati Uniti d'America.\nLe indagini e le condanne.\nL'ondata di scandalo port\u00f2 all'intentamento di oltre 140 cause civili contro la citt\u00e0 di Los Angeles, che tra spese per il sostegno dei processi e di risarcimento alle vittime dovette perdere una cifra di 125 milioni di dollari. Di questi, 15 milioni andarono a Javier Ovando, picchiato e rimasto paralizzato a seguito di un raid della Rampart, il 21 novembre 2000, mentre altre 29 cause civili vinte fruttarono alle vittime circa 11 milioni di dollari.\nNel maggio 2001, gran parte del caso Rampart era costituito dalle dichiarazioni di un agente corrotto e pentito, P\u00e9rez; grazie alle sue parole furono indagati per irregolarit\u00e0 oltre 70 agenti. A causa della mancanza di alcune prove chiave per la colpevolezza, solo per 58 di essi fu aperto un consiglio amministrativo interno: 12 di essi furono sospesi e poi reintegrati, 7 vollero dare le dimissioni e 5 furono congedati con disonore per essere alla fine licenziati. Alla luce del fatto che parte delle dichiarazioni di P\u00e9rez furono fatte per allontanare i riflettori dalla propria persona, 106 precedenti condanne furono annullate. Comunque, lo scandalo Rampart port\u00f2 all'intentamento di pi\u00f9 di 140 cause civili contro la citt\u00e0 di Los Angeles, che costarono all'amministrazione una spesa attorno ai 125 milioni di dollari in transazioni giudiziarie. Il 16 aprile 2007 fu depositata la testimonianza di un investigatore per la quale gli agenti dell'unit\u00e0 C.R.A.S.H. Nino Durden, Rafael P\u00e9rez e David Mack sarebbero stati responsabili dell'agguato mortale del 1997 al rapper Notorious B.I.G.\nLa portata reale degli illeciti compiuti dal reparto Rampart \u00e8 in parte insoluta, dal momento che numerosi casi di stupro, omicidio e rapine a mano armata che coinvolgevano gli agenti di polizia della Rampart Division rimangono irrisolti."}
{"id": "2908156", "revid": "101768", "url": "https://it.wikipedia.org/wiki?curid=2908156", "title": "Flor", "text": ""}
{"id": "2908161", "revid": "322321", "url": "https://it.wikipedia.org/wiki?curid=2908161", "title": "Girolamo Bortignon", "text": ""}
{"id": "2908166", "revid": "227211", "url": "https://it.wikipedia.org/wiki?curid=2908166", "title": "Numeri di Armstrong", "text": ""}
{"id": "2908173", "revid": "7", "url": "https://it.wikipedia.org/wiki?curid=2908173", "title": "Maria Jattini", "text": ""}
{"id": "2908175", "revid": "7", "url": "https://it.wikipedia.org/wiki?curid=2908175", "title": "Piter e I Funamboli", "text": ""}
{"id": "2908176", "revid": "339392", "url": "https://it.wikipedia.org/wiki?curid=2908176", "title": "Museo Filangieri", "text": ""}
{"id": "2908177", "revid": "31427000", "url": "https://it.wikipedia.org/wiki?curid=2908177", "title": "Manifattura tabacchi", "text": ""}
{"id": "2908178", "revid": "1543377", "url": "https://it.wikipedia.org/wiki?curid=2908178", "title": "Franchigia (sport)", "text": "In ambito sportivo, con il termine franchigia oppure franchise (dall'omonimo termine inglese, traducibile come \"insieme delle attivit\u00e0 commerciali di un'azienda licenziata a operare in un determinato ambito\") si indica una societ\u00e0 professionistica operante in una determinata area; essa pu\u00f2 essere detenuta sia da un soggetto privato esterno all'organizzazione che gestisce la disciplina in cui essa opera (tipici esempi, i club professionistici dei pi\u00f9 seguiti sport nordamericani quali baseball, football americano o pallacanestro), sia esserne altres\u00ec un'emanazione territoriale (come \u00e8 il caso, per esempio, in Irlanda con le squadre delle quattro province rugbistiche dell'isola).\nDefinizione.\nPur essendo, in senso stretto, la \"franchise\" sportiva una qualsiasi realt\u00e0 economica identificabile da un marchio e un suo \"business\" (e in tale ottica qualsiasi societ\u00e0 sportiva professionistica, anche quelle note popolarmente come \"club\", lo \u00e8), storicamente il termine si \u00e8 differenziato da quello di \"club\" di matrice pi\u00f9 europea.\nEssenzialmente, nell'accezione nordamericana del termine, la \"franchise\" \u00e8 una compagnia privata il cui scopo principale non \u00e8 assicurarsi un risultato sportivo ma produrre profitti e in tale ottica la \"performance\" sportiva diventa solo uno dei mezzi tramite cui realizzarli, essendo gli altri il \"merchandising\" (vendita di materiale vario riconoscibile dal marchio societario della \"franchise\"), i diritti di trasmissione televisiva degli incontri sportivi e di altri eventi della societ\u00e0 e l'offerta di posti esclusivi nell'impianto di gioco (cosiddette \"aree VIP\") a prezzi normalmente non accessibili ai comuni spettatori, tecnica di \"business\" \u2014 quest'ultima \u2014 ripresa anche in Europa per diversi sport di squadra.\nCi\u00f2 che storicamente contraddistingue il concetto di franchigia o \"franchise\" da quello di club \u00e8, tuttavia, non tanto il modello economico quanto quello sportivo; la franchigia, infatti, sostanzialmente opera in un sistema in cui non \u00e8 previsto un meccanismo di promozione / retrocessione, di fatto \u201ccongelando\u201d la composizione di un campionato e non permettendo a squadre di divisioni inferiori di competere ad alti livelli (l'unico modo di giungere a farlo \u00e8 infatti \u2014 esclusa l'espansione decisa dalle altre societ\u00e0 costituenti il torneo \u2014 quello di acquisire la propriet\u00e0 di una societ\u00e0 che gi\u00e0 militi in una divisione di eccellenza).\nIl sistema europeo prevede invece storicamente il meccanismo di retrocessione delle squadre peggiori classificate in ogni livello delle varie leghe, e l'avanzamento di quelle migliori classificate (vale per il calcio, ma anche per altri sport di squadra quale rugby a 15, pallacanestro, pallavolo, etc.).\nL'entrata nel capitale azionario di alcune squadre calcistiche inglesi di grosso seguito da parte di investitori provenienti dal Nordamerica o da altre aree port\u00f2 qualcuno di essi a prefigurare una Premier League svincolata dall'obbligo di retrocessione, ma tale idea \u2014 sebbene solamente espressa come lontana ipotesi \u2014 trov\u00f2 larghissima disapprovazione.\nLa ragione di tale rigetto sta, infatti, principalmente nel fatto che i club europei sono radicati sul territorio e su una stessa citt\u00e0 ve ne possono insistere pi\u00f9 d'uno a competere a pari livello laddove una \"franchise\" opera in un'area solitamente senza concorrenza (vi sono invero casi in America del Nord di due squadre della stessa disciplina nella stessa Lega come per esempio New York che \u00e8 rappresentata da due squadre in tutte e quattro le maggiori leghe professionistiche o Los Angeles, dove convivono le formazioni cestistiche di NBA dei Lakers e dei Clippers, questi ultimi tuttavia provenienti da San Diego, da cui nel 1984 furono trasferiti, ma i casi sono generalmente meno numerosi che in Europa) e, qualora il \"business\" si rendesse improduttivo o non pi\u00f9 conveniente, la stessa franchigia (che \u00e8 sostanzialmente la detentrice di una licenza a disputare un campionato) pu\u00f2 essere venduta con il suo titolo sportivo e trasferita in un'altra citt\u00e0 o area; \u00e8 il caso per esempio dei Dodgers, squadra di baseball che nel 1958 fu trasferita da New York a Los Angeles, laddove per esempio i tifosi della squadra londinese del espressero la loro contrariet\u00e0 allo spostamento in una nuova sede di gioco distante solo pochi chilometri dal vecchio impianto di Stamford Bridge.\nIn Europa esempi di franchigia affini a quello nordamericano si trovano sostanzialmente nelle stesse discipline maggiori praticate oltreoceano: la defunta NFL Europa, Lega di football americano di propriet\u00e0 della NFL statunitense, operava con il sistema delle franchigie e prevedeva diverse squadre in Germania, Paesi Bassi, Spagna e Regno Unito (l'esperienza, avviata nel 1991, termin\u00f2 nel 2007), e l'ex Italian Baseball League, campionato professionistico composto da 10 franchigie, ciascuna espressione di un'area geografica.\nLa franchigia nel rugby a 15.\nIl rugby a 15 \u00e8 uno sport di squadra che per pi\u00f9 di cent'anni dalla sua formalizzazione fu disputato esclusivamente a titolo dilettantistico; solo nel 1995 si giunse all'ammissione del professionismo in tale disciplina.\nIn Europa tutti i campionati disputati fino ad allora, dove esistenti (Francia, Italia, Inghilterra e altri), si erano basati, e si basano tuttora, sul meccanismo di promozione e retrocessione.\nLe tre maggiori nazioni rugbistiche dell'Emisfero Sud \u2014 Australia, Nuova Zelanda e Sudafrica \u2014 formarono subito dopo l'apertura al professionismo un consorzio sportivo chiamato SANZAR tramite il quale istituirono un torneo di club oggi noto come Super Rugby (inizialmente \u201cSuper 12\u201d per via del numero di squadre che vi partecipavano) che sostanzialmente riprendeva il concetto di \"franchise\"\u00a0 per quanto riguardava la non retrocessione in una categoria inferiore e l'espansione della lega tramite consulto con tutte le altre societ\u00e0, ma che faceva salva la territorialit\u00e0 della squadra.\nLa \"franchise\" intesa in tale accezione era, di fatto, una squadra espressione del territorio: in tali tre Paesi le federazioni rugbistiche sono suddivise infatti in federazioni provinciali o statali, e le varie \"franchise\" sono rappresentanti o di un'intera provincia (Sudafrica) o di uno Stato (come nel caso dell'Australia, dove le sue squadre, al 2018 quattro, che competono nel Super Rugby sono espressione delle federazioni di altrettanti Stati) o di un'aggregazione di federazioni provinciali (come \u00e8 il caso della Nuova Zelanda).\nSuddette squadre, originariamente di propriet\u00e0 federale (sebbene indipendenti e in forma indiretta, essendo il controllo esercitato dalle singole suddivisioni), a partire dal 2012 sono oggetto di un piano di privatizzazione; \u00e8 il caso della Nuova Zelanda in cui al 2013 due delle cinque \"franchise\" provinciali (i , che operano nell'area di Auckland e gli di Wellington) risultarono cedute a investitori privati; in Australia gi\u00e0 fino dalla sua formazione esisteva una \"franchise\" di Super Rugby svincolata dalla propriet\u00e0 federale, i Melbourne Rebels, nati intorno a un consorzio guidato dall'imprenditore Harold Mitchell, ma comunque legati alla base di club presenti nello Stato di Victoria.\nIn Europa si segu\u00ec lo stesso concetto con l'istituzione della Celtic League, oggi Pro14, promossa dalle federazioni rugbistiche di Galles, Irlanda e Scozia, che singolarmente non potevano sostenere un campionato professionistico; il concetto fu quello di creare delle \u201csuper-squadre\u201d per area geografica (Edimburgo e Glasgow per la Scozia, le quattro federazioni provinciali di , , e per l'Irlanda e originariamente le migliori sei squadre del Galles, nelle successive edizioni ridotte alle quattro aree di Swansea, Llanelli, Newport e Neath).\nAnche l'Italia, nel 2010, quando entr\u00f2 con sue due squadre in tale competizione, lo fece con una franchigia espressione di diverse societ\u00e0 (con capofila), gli , mentre l'altra squadra, il , era un club preesistente.\nDal 2012 al posto degli Aironi \u00e8 presente nel Pro14 una vera e propria \"franchise\" federale, le , con sede a Parma, i cui organi sono decisi dalla Federazione Italiana Rugby."}
{"id": "2908188", "revid": "154893", "url": "https://it.wikipedia.org/wiki?curid=2908188", "title": "Bertuccia di Gibilterra", "text": ""}
{"id": "2908189", "revid": "154893", "url": "https://it.wikipedia.org/wiki?curid=2908189", "title": "Macaco di Gibilterra", "text": ""}
{"id": "2908190", "revid": "154893", "url": "https://it.wikipedia.org/wiki?curid=2908190", "title": "Macachi di Gibilterra", "text": ""}
{"id": "2908201", "revid": "1543377", "url": "https://it.wikipedia.org/wiki?curid=2908201", "title": "Blutfahne", "text": "La blutfahne (lett. \"bandiera del sangue\", \"gonfalone di sangue\" o \"insegna del sangue\", in tedesco anche \"bl\u00fctige Fahne\" o \"blutbanner\" in latino \"vexillum cruentum\" o \"vexillum roseum imperiale\") era una bandiera del Sacro Romano Impero, in origine riservata al solo sovrano. Essa era il segno distintivo del \"blutgerichtsbarkeit\" (lett. \"giurisdizione del sangue\"), il diritto di tenere una corte di giustizia autorizzata ad infliggere pene corporali o la morte. Come tutte le bandiere del tempo, era di forma quadrata, e di colore rosso.\nStoria.\nQuando i signori feudali, dal XIII secolo, furono investiti del \"blutgerichtsbarkeit\", la bandiera del sangue affianc\u00f2 o sostitu\u00ec le insegne proprie dei feudi, a significare il potere e le prerogative dei feudatari; inoltre indicava che gli stessi avevano il dovere di contribuire con propri uomini all'armata imperiale. Alcuni dei vassalli ebbero il diritto di aggiungerla alle proprie insegne per regalia. Per questi motivi compare quale campo di colore rosso, spesso diaprato nei grandi stemmi del regno di Prussia, della contea di Anhalt e dei ducati di Sassonia-Coburgo-Gotha, Sassonia-Meiningen, Sassonia-Altenburg e Baviera, viene detto in questi casi \"campo (o quarto) di regalia\". La \"blutfahne\" fu inoltre concessa tra il XII e il XIII secolo alle citt\u00e0 che diventavano citt\u00e0 libere dell'Impero e ai liberi contadini di Svitto nel 1240. In Italia l'imperatore Federico Barbarossa la diede, nel 1162 e di nuovo nel 1166, alla Repubblica di Pisa che infatti port\u00f2 sempre stemma e bandiera completamente rossi senza la presenza della \"croce pisana\", attualmente presente nello stemma di Pisa e anticamente simbolo del \"Comune del Popolo\". Inoltre si ritiene che da essa discenda la \"croce di San Giovanni Battista\" (\"di rosso alla croce d'argento\"), simbolo di innumerevoli citt\u00e0 italiane, per lo pi\u00f9 anticamente di parte imperiale.\nLa blutfahne fu anche utilizzata nel basso Medioevo dai lanzichenecchi: sotto tale insegna di guerra combattevano i cosiddetti \"Verlorener Haufen\" (lett. \"mucchi perduti\") ossia unit\u00e0 scelte per svolgere compiti particolarmente rischiosi e ad alto tasso di perdite.\nIn seguito venne denominata allo stesso modo una bandiera del partito nazista usata durante il putsch di Monaco del 1923; il vessillo, macchiatosi durante lo scontro con la polizia del sangue dei caduti nazisti, venne considerato \u201csacro\u201d e trattato con la massima deferenza."}
{"id": "2908203", "revid": "767487", "url": "https://it.wikipedia.org/wiki?curid=2908203", "title": "Geri d'Arezzo", "text": "Biografia.\nGeri era figlio di ser Federigo, notaio aretino, e consegu\u00ec la laurea in legge, probabilmente allo \"Studium\" di Arezzo o in quello di Bologna, esercitando poi la professione di \"iuris civilis professor\", che lo port\u00f2 a diventare \"advocatus\" del comune di Firenze, dove trascorse parte della sua vita. Sollecitato dal clima culturale della citt\u00e0 di Arezzo, che nel XIII secolo era il centro culturale pi\u00f9 importante della Toscana, si dedic\u00f2 agli studi classici, e lesse Terenzio, Virgilio, Orazio, Ovidio, Giovenale, Plinio il Giovane (le cui epistole fu il primo a conoscere e imitare dopo molti secoli), Seneca, Apuleio (di cui forse favor\u00ec la conoscenza a Boccaccio), ma anche i medievali Boezio e Alano di Lille. Scrisse satire, oggi perdute, un \"Dialogo sull'Amore\" dedicato a Francesco da Barberino e databile al 1315, sei epistole in prosa, conservate quasi tutte (tranne un modello di lettera da un tal Cola a un tal Viviano, tr\u00e0dito nel ms. Firenze, Biblioteca Nazionale, II.IV.312) nel manoscritto Roma, Biblioteca Corsiniana, 33.E.27 del secolo XV e indirizzate a Cambio da Poggibonsi, Donato Guadagni, fra Bernardo d'Arezzo, Gherardo da Castelfiorentino e Berardo d'Aquino, e un'epistola metrica per Cambio da Poggibonsi.\nGi\u00e0 ricordato da Coluccio Salutati per il contributo offerto alla rinascita dell'eloquenza antica, il nome di Geri d'Arezzo venne associato a quello di Albertino Mussato come iniziatore di una nuova tradizione nella composizione in latino, che inaugura la stagione del preumanesimo toscano."}
{"id": "2908206", "revid": "212348", "url": "https://it.wikipedia.org/wiki?curid=2908206", "title": "Congruenze polinomiali", "text": ""}
{"id": "2908210", "revid": "465664", "url": "https://it.wikipedia.org/wiki?curid=2908210", "title": "Elaboratore di testi", "text": ""}
{"id": "2908211", "revid": "74801", "url": "https://it.wikipedia.org/wiki?curid=2908211", "title": "Squadra (sport)", "text": "Squadra \u00e8 il termine generico con cui, in ambito sportivo, si indica un gruppo di atleti che costituiscono un insieme unitario in rappresentanza di un circolo, una societ\u00e0 o una federazione nazionale (sia in quelle discipline dette appunto di squadra perch\u00e9 disputate da un collettivo, sia in individuali laddove gli atleti siano comunque espressione di un sodalizio o di una nazione).\nComposizione.\nLe persone che compongono una squadra sono divise in pi\u00f9 reparti:\nSebbene gli aspetti sopra illustrati si riferiscano alle discipline collettive, \u00e8 possibile formare una squadra anche per sport individuali: ci\u00f2 avviene, in particolare, per eventi internazionali.\nSquadra di club.\nLa squadra di club (o semplicemente \u00abclub\u00bb) pu\u00f2 far parte di una polisportiva, ma deve necessariamente risultare iscritta alla federazione competente.\nSquadra nazionale.\nLa squadra nazionale \u00e8 invece la rappresentativa della federazione nazionale (generalmente di un Paese sovrano salvo eccezioni storiche) e il suo allenatore, di nomina federale, \u00e8 chiamato commissario tecnico.\nSe alla nazionale viene imposto un limite basato sull'et\u00e0 anagrafica degli atleti, essa \u00e8 chiamata giovanile."}
{"id": "2908222", "revid": "339392", "url": "https://it.wikipedia.org/wiki?curid=2908222", "title": "Strada Cadorna", "text": ""}
{"id": "2908234", "revid": "536159", "url": "https://it.wikipedia.org/wiki?curid=2908234", "title": "East Midlands Airport", "text": ""}
{"id": "2908235", "revid": "69129", "url": "https://it.wikipedia.org/wiki?curid=2908235", "title": "Modern Lovers", "text": ""}
{"id": "2908239", "revid": "287204", "url": "https://it.wikipedia.org/wiki?curid=2908239", "title": "Vy\u0161\u0117j\u0161aja Liha 2010", "text": "La Vy\u0161\u0117j\u0161aja Liha 2010 \u00e8 stata la ventesima edizione della massima serie del campionato bielorusso di calcio, disputato tra il 3 aprile e il 20 novembre 2010 e conclusosi con la vittoria del BAT\u0116 Borisov, al suo settimo campionato vinto, il quinto consecutivo. Il capocannoniere della competizione fu Renan Bressan () con 15 reti realizzate.\nStagione.\nNovit\u00e0.\nDalla Vy\u0161\u0117j\u0161aja Liha 2009 vennero retrocessi in Per\u0161aja Liha il , il e lo , mentre dalla Per\u0161aja Liha venne promosso il solo , con una conseguente ulteriore riduzione del numero di squadre partecipanti da 14 a 12. Prima dell'inizio della stagione il MTZ-RIPA Minsk cambi\u00f2 denominazione in .\nFormula.\nLa formula del campionato venne cambiata. Le 12 squadre partecipanti disputarono un girone all'italiana incontrandosi per tre volte per un totale di 33 partite. La prima classificata, vincitrice del campionato, venne ammessa al secondo turno preliminare della UEFA Champions League 2011-2012. La seconda e la terza classificata vennero ammesse, rispettivamente, al secondo e al primo turno preliminare della UEFA Europa League 2011-2012, mentre la squadra vincitrice della Coppa di Bielorussia veniva ammessa al terzo turno preliminare; se quest'ultima avesse concluso il campionato al secondo o al terzo posto, la quarta classificata sarebbe stata ammessa in UEFA Europa League. L'ultima classificata venne retrocessa in Per\u0161aja Liha, mentre la penultima classificata disput\u00f2 uno spareggio con la seconda classificata in Per\u0161aja Liha per un ulteriore posto in Vy\u0161\u0117j\u0161aja Liha.\nClassifica finale.\nLegenda:\nNote:\nSpareggio promozione/retrocessione.\nIl disput\u00f2 lo spareggio per la salvezza contro lo , secondo in Per\u0161aja Liha, per un posto nella Vy\u0161\u0117j\u0161aja Liha 2011. Il Tarpeda \u017dodzina vinse con un risultato globale di 3-1, riuscendo cos\u00ec a mantenere la categoria, mentre lo SKVI\u010c Minsk rimase in seconda serie."}
{"id": "2908245", "revid": "258125", "url": "https://it.wikipedia.org/wiki?curid=2908245", "title": "LIII Gran Premio d'Europa", "text": ""}
{"id": "2908247", "revid": "258125", "url": "https://it.wikipedia.org/wiki?curid=2908247", "title": "LII Gran Premio d'Europa", "text": ""}
{"id": "2908248", "revid": "258125", "url": "https://it.wikipedia.org/wiki?curid=2908248", "title": "LI Gran Premio d'Europa", "text": ""}
{"id": "2908249", "revid": "121623830", "url": "https://it.wikipedia.org/wiki?curid=2908249", "title": "Blutfahne (NSDAP)", "text": "La Blutfahne (\"bandiera di sangue\") era una bandiera nazista che fu usata durante il tentato putsch di Monaco del 9 novembre 1923. Fu uno dei pi\u00f9 riveriti oggetti del partito Nazista. La bandiera era quella del V Sturm delle SA macchiatosi di sangue dei membri del partito Nazista colpiti dai colpi sparati dalla polizia di Monaco di Baviera (principalmente di Andreas Bauriedl che cadde sulla bandiera quando fu colpito e ucciso).\nCi sono due racconti a proposito di quel che avvenne della bandiera dopo il putsch: una sostiene che fu Heinrich Trambauer (il portabandiera) a dare il vessillo a un amico togliendolo dall'asta e nascondendolo nella propria giacca. Successivamente Traumbauer consegn\u00f2 la bandiera a Karl Eggers, che mantenne l'oggetto al sicuro. Un'altra versione \u00e8 che la bandiera venne confiscata dalla autorit\u00e0 di Monaco e in seguito restituita ai nazisti da cui Eggers fu incaricato di custodirla.\nAl di l\u00e0 di quale sia la versione corretta dopo che Adolf Hitler fu rilasciato dalla prigione di Landsberg (dopo aver scontato uno dei cinque anni a cui era stato condannato per la parte avuta nel putsch) Eggers gli consegn\u00f2 la bandiera. Essa ebbe una nuova asta e un nuovo puntale e immediatamente al di sotto del puntale vi era un nastro di color argento che riportava i nomi dei tre partecipanti al putsch che erano stati uccisi durante lo stesso. Uno dei tre nomi omaggiati fu quello di Bauriedl. Inoltre il vessillo non era pi\u00f9 attaccato all'asta dalla manica originale ma da un intreccio di cordoni rosso-bianco-neri che passava attraverso la manica.\nLa bandiera venne in seguito trattata come un oggetto sacro dal partito nazista e venne portata dallo Standartenf\u00fchrer delle SS Jakob Grimminger a svariate cerimonie del partito. Uno degli utilizzi pi\u00f9 visibili del drappo fu quello eseguito da Adolf Hitler, che ai raduni annuali del partito tenuti presso Norimberga, toccava le altre bandiere naziste con la Blutfahne, per 'santificare' le nuove bandiere.\nQuando non veniva utilizzata la Blutfahne era tenuta presso il quartier generale del partito nazista (la Casa bruna) a Monaco, con una guardia di onore delle SS. La bandiera riportava un piccolo strappo che non venne riparato per un certo numero di anni. Si crede che lo strappo sia stato riportato durante il putsch.\nLa Blutfahne fu vista in pubblico per l'ultima volta alla cerimonia di investitura del Volkssturm il 18 ottobre 1944 (\"non\" al funerale del Gauleiter Adolf Wagner sei mesi dopo, come fu frequentemente riportato). Questa cerimonia fu presieduta da Heinrich Himmler e vi parteciparono Keitel, Guderian, Lammers, Bormann, Fiehler, Schepmann e Kraus.\nDopo quest'ultima apparizione in pubblico la Blutfahne svan\u00ec dalla storia. La sua situazione attuale \u00e8 sconosciuta e non \u00e8 neanche certo se a tutt'oggi la bandiera esista."}
{"id": "2908250", "revid": "834", "url": "https://it.wikipedia.org/wiki?curid=2908250", "title": "Beaver County", "text": ""}
{"id": "2908253", "revid": "258125", "url": "https://it.wikipedia.org/wiki?curid=2908253", "title": "L Gran Premio d'Europa", "text": ""}
{"id": "2908255", "revid": "174925", "url": "https://it.wikipedia.org/wiki?curid=2908255", "title": "Dinastia plantageneta", "text": ""}
{"id": "2908256", "revid": "258125", "url": "https://it.wikipedia.org/wiki?curid=2908256", "title": "XLIX Gran Premio d'Europa", "text": ""}
{"id": "2908257", "revid": "258125", "url": "https://it.wikipedia.org/wiki?curid=2908257", "title": "XLVIII Gran Premio d'Europa", "text": ""}
{"id": "2908258", "revid": "116733241", "url": "https://it.wikipedia.org/wiki?curid=2908258", "title": "Strade provinciali della provincia di Viterbo", "text": "Questo \u00e8 un elenco delle strade provinciali presenti sul territorio della provincia di Viterbo, e di competenza della provincia stessa.\nLa provincia gestisce inoltre alcune strade regionali (strade statali declassate). La provincia gestisce le strade provinciali e regionali attraverso 8 \"zone stradali\"."}
{"id": "2908260", "revid": "258125", "url": "https://it.wikipedia.org/wiki?curid=2908260", "title": "XLVII Gran Premio d'Europa", "text": ""}
{"id": "2908262", "revid": "287204", "url": "https://it.wikipedia.org/wiki?curid=2908262", "title": "Francisco Jos\u00e9 Debali", "text": "\u00c8 l'autore della musica dell'inno nazionale dell'Uruguay e del Paraguay.\nBiografia.\nDebali nacque a Kaj\u00e1nt\u00f3 (l'attuale Chinteni), in Transilvania, nella parte occidentale della regione (oggi in Romania). Cittadino asburgico di etnia magiara, il suo nome originale era Deb\u00e1ly Ferenc J\u00f3zsef che fu reso in lingua spagnola dopo il suo trasferimento in Sud America."}
{"id": "2908263", "revid": "258125", "url": "https://it.wikipedia.org/wiki?curid=2908263", "title": "XLVI Gran Premio d'Europa", "text": ""}
{"id": "2908264", "revid": "33921", "url": "https://it.wikipedia.org/wiki?curid=2908264", "title": "Deb\u00e1ly Ferenc J\u00f3zsef", "text": ""}
{"id": "2908265", "revid": "258125", "url": "https://it.wikipedia.org/wiki?curid=2908265", "title": "XLV Gran Premio d'Europa", "text": ""}
{"id": "2908266", "revid": "258125", "url": "https://it.wikipedia.org/wiki?curid=2908266", "title": "XLIV Gran Premio d'Europa", "text": ""}
{"id": "2908267", "revid": "287204", "url": "https://it.wikipedia.org/wiki?curid=2908267", "title": "These Days (Bon Jovi)", "text": ""}
{"id": "2908269", "revid": "258125", "url": "https://it.wikipedia.org/wiki?curid=2908269", "title": "XLIII Gran Premio d'Europa", "text": ""}
{"id": "2908271", "revid": "258125", "url": "https://it.wikipedia.org/wiki?curid=2908271", "title": "XLII Gran Premio d'Europa", "text": ""}
{"id": "2908272", "revid": "258125", "url": "https://it.wikipedia.org/wiki?curid=2908272", "title": "XLI Gran Premio d'Europa", "text": ""}
{"id": "2908276", "revid": "258125", "url": "https://it.wikipedia.org/wiki?curid=2908276", "title": "XL Gran Premio d'Europa", "text": ""}
{"id": "2908277", "revid": "258125", "url": "https://it.wikipedia.org/wiki?curid=2908277", "title": "XXXIX Gran Premio d'Europa", "text": ""}
{"id": "2908284", "revid": "258125", "url": "https://it.wikipedia.org/wiki?curid=2908284", "title": "XXXVIII Gran Premio d'Europa", "text": ""}
{"id": "2908286", "revid": "258125", "url": "https://it.wikipedia.org/wiki?curid=2908286", "title": "XXXVII Gran Premio d'Europa", "text": ""}
{"id": "2908287", "revid": "258125", "url": "https://it.wikipedia.org/wiki?curid=2908287", "title": "XXXVI Gran Premio d'Europa", "text": ""}
{"id": "2908288", "revid": "258125", "url": "https://it.wikipedia.org/wiki?curid=2908288", "title": "XXXV Gran Premio d'Europa", "text": ""}
{"id": "2908305", "revid": "258125", "url": "https://it.wikipedia.org/wiki?curid=2908305", "title": "XXX Gran Premio di Gran Bretagna", "text": ""}
{"id": "2908306", "revid": "29125", "url": "https://it.wikipedia.org/wiki?curid=2908306", "title": "Normalizzazione del database", "text": ""}
{"id": "2908312", "revid": "258125", "url": "https://it.wikipedia.org/wiki?curid=2908312", "title": "XXXIV Gran Premio d'Europa", "text": ""}
{"id": "2908314", "revid": "599013", "url": "https://it.wikipedia.org/wiki?curid=2908314", "title": "2088 Sahl\u00eca", "text": ""}
{"id": "2908317", "revid": "580", "url": "https://it.wikipedia.org/wiki?curid=2908317", "title": "Armoriale dei comuni della provincia di Treviso", "text": "Questa pagina contiene le armi (stemmi e blasonature) dei comuni della provincia di Treviso."}
{"id": "2908320", "revid": "154893", "url": "https://it.wikipedia.org/wiki?curid=2908320", "title": "Tubo saldato", "text": ""}
{"id": "2908321", "revid": "767487", "url": "https://it.wikipedia.org/wiki?curid=2908321", "title": "Essential (Pet Shop Boys)", "text": "Essential \u00e8 la quarta raccolta del gruppo musicale britannico Pet Shop Boys, pubblicata nel 1998 in edizione limitata negli Stati Uniti e successivamente anche in Giappone.\nIl disco rimase disponibile per soli sei mesi, arrivando ad esaurire tutte le sue 100.000 copie. La versione promozionale aveva come titolo \"Early\".\nLa compilation non rappresenta una vera e propria \"raccolta dei successi\" dei Pet Shop Boys, essenzialmente per due motivi: \nIl libretto al suo interno contiene un articolo scritto dal giornalista musicale Chris Heath."}
{"id": "2908329", "revid": "729019", "url": "https://it.wikipedia.org/wiki?curid=2908329", "title": "Barra da Tijuca", "text": "Barra da Tijuca (a volte indicato semplicemente come Barra) \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nBarra da Tijuca \u00e8 una delle quattro localit\u00e0 individuate per ospitare le gare delle olimpiadi estive del 2016, insieme a Deodoro, Copacabana e Maracan\u00e3.\nAmministrazione.\nBarra da Tijuca fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XXIV del municipio di Rio de Janeiro.\nIl bairro pu\u00f2 a sua volta suddividersi in entit\u00e0 inferiori, talvolta definiti sub-bairros:"}
{"id": "2908331", "revid": "682087", "url": "https://it.wikipedia.org/wiki?curid=2908331", "title": "Tag\u00f2", "text": "Il Tag\u00f2 \u00e8 un gioco d'azzardo con le carte, basato su un mazzo di 30 carte, che prevede la competizione fra giocatori rispetto alla scommessa contro il banco.\nSi caratterizza da un \"punto di riferimento\" ovvero un punteggio al quale i giocatori devono avvicinarsi maggiormente. Esistono condizioni particolari come il tris o la coppia che sono considerati di maggiore valore.\nIn ogni partita al giocatore vengono distribuite 3 carte e vengono contestualmente posizionate le carte del \"punto di riferimento\", le carte vengono scoperte gradualmente e sono seguite da giri di scommesse da parte dei giocatori.\nAl giocatore \u00e8 lasciata la possibilit\u00e0 di decidere di modificare il proprio punteggio, annullando il valore delle carte uguali o in certi casi anche quello del \"punto di riferimento\", queste variabili costituiscono un forte fattore di imprevedibilit\u00e0 fino alla fine della partita.\nLe carte.\nIl gioco si pratica con un particolare mazzo di carte, ogni carta rappresenta un valore, i valori sono da 0 a 8, compreso la speciale carta \u00bd (mezzo). Ogni carta \u00e8 ripetuta 3 volte per un totale di 30 carte.\nCome si gioca.\nAl tavolo da gioco siedono i giocatori da un minimo di 2 fino ad un massimo di 8.\nIl gioco inizia con la distribuzione delle carte, 3 per ogni giocatore e 3 carte che formano il \"punto di riferimento\".\nLa somma delle carte del punto di riferimento costituisce il valore a cui i giocatori devono avvicinarsi maggiormente, le differenze per eccesso o per difetto sono considerate allo stesso modo.\nEsistono condizioni in cui il giocatore possiede una combinazione di carte che hanno maggiore valore rispetto al punteggio, queste sono nell'ordine:\nNel calcolo del punteggio il giocatore pu\u00f2 decidere di annullare due carte dello stesso valore, nel caso in cui con l'esclusione di queste due carte la somma del punteggio si avvicini di pi\u00f9 al punto di riferimento. Il giocatore di mano, pu\u00f2 decidere l'annullamento anche nel punto di riferimento.\nSviluppo della partita.\nInizialmente viene richiesto ad ogni giocatore l'ante, la scommessa minima per partecipare al gioco, vengono distribuite le 3 carte del punto (di cui una coperta) e 3 carte per ogni giocatore, 2 visibili a tutti e una carta coperta.\nSegue il primo di giro di scommesse, per continuare a giocare occorre scommettere lo stesso importo di ogni altro giocatore oppure \"rilanciare\" superando tale importo e richiedendo agli altri giocatori di allinearsi per continuare.\nViene scoperta a tutti la terza carta del punto di riferimento, definendo cos\u00ec il punteggio di riferimento e segue il secondo giro di scommesse.\nI giocatori rimasti in gioco potranno vedere ciascuno la propria carta coperta ed effettuare un ultimo giro di scommesse.\nA questo punto i giocatori rimanenti scoprono le proprie carte e viene stabilito il vincitore (o i vincitori in caso di parit\u00e0)."}
{"id": "2908332", "revid": "583334", "url": "https://it.wikipedia.org/wiki?curid=2908332", "title": "Noi... no!", "text": "Noi...no! \u00e8 stato un variet\u00e0 televisivo condotto da Sandra Mondaini e Raimondo Vianello, per la regia di Romolo Siena, andato in onda il sabato sera sulla Rete 1 (l'odierna Rai 1) per sette puntate dal 3 dicembre 1977 al 21 gennaio 1978.\nGli autori erano Italo Terzoli, Enrico Vaime e Raimondo Vianello, il direttore d'orchestra e compositore delle musiche era Marcello De Martino, le coreografie erano di Umberto Pergola e la scenografia era realizzata da Tullio Zitkowsky.\nFu il primo programma televisivo a colori della coppia Mondaini-Vianello.\nProgramma.\nCaratteristica della trasmissione era la curiosa trovata registica di alternare alle riprese a colori del variet\u00e0 vero e proprio, composto dai classici sketch della coppia, balletti ed esibizioni musicali dei cantanti ospiti (diversi per ogni puntata), degli intermezzi in bianco e nero, nei quali Vianello intendeva proporre momenti \"impegnati\", coinvolgendo il capoclaque Enzo Liberti, il barista Massimo Giuliani e l'assistente Tonino Micheluzzi.\nSigle.\nInsolita era la sigla d'apertura, \"Cerco un uomo\", interpretata dalla Mondaini, completamente diversa dalle precedenti sigle della soubrette, con un testo sensuale e dalle sonorit\u00e0 disco-music, tanto in voga in quel periodo.\nLa sigla finale, \"Ma quant'\u00e8 forte Tarz\u00e0n\" \u00e8 anch'essa cantata dalla Mondaini: a differenza di quella d'apertura, \u00e8 in linea con le sue sigle precedenti e con un timbro di voce che preconizza l'avvento di Sbirulino. Raimondo e Sandra propongono dunque una parodia di Tarzan, personaggio molto in voga in quel periodo in televisione: Sandra impersona la ragazza in pericolo, prigioniera dei malvagi esploratori bianchi, mentre Raimondo \u00e8 nei panni (si fa per dire) di un biondissimo uomo della giungla, con tanto di parrucca che poi perde impigliandosi tra le fronde. Altre trovate comiche, come l'atterraggio sui cactus e le terribili capocciate sugli alberi, preludono all'urlo di Tarzan, in realt\u00e0 un \u00abAhiaaaa!\u00bb di dolore, e culminavano nel finale, diverso in ogni puntata, dove Tarzan in extremis preferiva sopprimere la donna, tranne all'ultima puntata quando per nemesi \u00e8 lui stesso ad avere la peggio."}
{"id": "2908338", "revid": "287204", "url": "https://it.wikipedia.org/wiki?curid=2908338", "title": "Djenne", "text": ""}
{"id": "2908341", "revid": "1543377", "url": "https://it.wikipedia.org/wiki?curid=2908341", "title": "Circondario di Djenn\u00e9", "text": "Il circondario di Djenn\u00e9 \u00e8 un circondario del Mali facente parte della regione di Mopti. Il capoluogo \u00e8 Djenn\u00e9.\nGeografia antropica.\nSuddivisioni amministrative.\nIl circondario di Djenn\u00e9 \u00e8 suddiviso in 12 comuni:"}
{"id": "2908343", "revid": "325888", "url": "https://it.wikipedia.org/wiki?curid=2908343", "title": "Peninsula (Brasile)", "text": "Peninsula \u00e8 una parte del quartiere (\"bairro\") di Barra da Tijuca della citt\u00e0 di Rio de Janeiro in Brasile.\nIl nome deriva dalla sua forma peninsulare che si affaccia sul lago di Tijuca.\nSorge nel punto di incontro di due arterie fondamentali della citt\u00e0: la Linha Amarela, proveniente dalla Zona Norte di Rio de Janeiro, e Avenida Ayrton Senna.\nGrazie a costruttori edili come Carvalho Hosken, Canopus e Cirela ha conosciuto un'espansione urbanistica repentina durante l'ultimo decennio, ma con caratteristiche di sostenibilit\u00e0 ecologica che hanno permesso di pianificare una percentuale di superficie edificata inferiore all'8% della superficie totale.\nPeninsula negli ultimi anni ha avviato un processo di indipendenza diventando gradualmente un quartiere che offre ai suoi abitanti tutte le necessit\u00e0. Sono molte le attivit\u00e0 commerciali sorte nella Peninsula, frequentate principalmente dai suoi abitanti."}
{"id": "2908346", "revid": "486946", "url": "https://it.wikipedia.org/wiki?curid=2908346", "title": "Campionato del Mondo di Formula Uno del 1977", "text": ""}
{"id": "2908347", "revid": "834", "url": "https://it.wikipedia.org/wiki?curid=2908347", "title": "Belleville (Ontario)", "text": ""}
{"id": "2908348", "revid": "827882", "url": "https://it.wikipedia.org/wiki?curid=2908348", "title": "Circondario di Douentza", "text": "Il circondario di Douentza \u00e8 un circondario del Mali facente parte della regione di Mopti. Il capoluogo \u00e8 Douentza.\nGeografia antropica.\nSuddivisioni amministrative.\nIl circondario di Douentza \u00e8 suddiviso in 15 comuni:"}
{"id": "2908349", "revid": "486946", "url": "https://it.wikipedia.org/wiki?curid=2908349", "title": "TeleMilano - Pi\u00f9 Blu", "text": ""}
{"id": "2908351", "revid": "455046", "url": "https://it.wikipedia.org/wiki?curid=2908351", "title": "Commissario europeo dell'Ungheria", "text": "Il commissario europeo dell'Ungheria \u00e8 un membro della Commissione europea proposto al Presidente della Commissione dal Governo dell'Ungheria.\nL'Ungheria ha diritto ad un commissario europeo dal 1\u00ba maggio 2004, data della sua adesione all'Unione europea."}
{"id": "2908352", "revid": "889336", "url": "https://it.wikipedia.org/wiki?curid=2908352", "title": "Ferdinand Marschall", "text": "Biografia.\nHa iniziato la sua carriera come arbitro nel 1948 e, il 3 ottobre 1953, debutt\u00f2 in Bundesliga nell'incontro Simmering SC-SV Austria Salzburg. Ha condotto 180 partite di campionato, concludendo la carriera di arbitro il 19 novembre 1972, in occasione di SK Sturm Graz-Rapid Vienna (1-3).\nDal 1954 al 1972 ha arbitrato numerose partite in campo internazionale: al Campionato mondiale di calcio 1970 ha diretto -, vinta 3-2 dai brasiliani, e ha diretto la finale del Campionato europeo di calcio 1972 -, vinta 3-0 dai tedeschi.\nVanta anche una semifinale di Coppa dei Campioni 1968-1969.\nNel 1978 la FIFA gli conferisce il prestigioso \"FIFA Special Award\".\nDal 1981 al 1996 \u00e8 stato presidente del Comitato Arbitrale della \u00d6FB ed \u00e8 morto nel 2006 all'et\u00e0 di 82 anni."}
{"id": "2908355", "revid": "1543377", "url": "https://it.wikipedia.org/wiki?curid=2908355", "title": "Giro Donne 2010", "text": "Il Giro Donne 2010, ventunesima edizione della corsa, si \u00e8 svolto in dieci tappe dal 2 all'11 luglio, per un percorso totale di 921,9\u00a0km. \u00c8 stato vinto dalla statunitense Mara Abbott, che ha terminato la corsa in 25h15'54\".\nPercorso.\nA differenza dell'edizione precedente, che si tenne interamente nell'Italia meridionale, il Giro 2010 ha attraversato quattro regioni del Nord Italia per un percorso totale di 921,9\u00a0km suddiviso in dieci tappe e adatto alla vittoria finale delle scalatrici pure. Le prime quattro frazioni, pressoch\u00e9 interamente pianeggianti, hanno percorso le strade di Friuli-Venezia Giulia e Veneto: per la prima volta Trieste ha accolto il Giro Donne, con il traguardo della prima tappa, mentre nella seconda di scena \u00e8 stato il tradizionale passaggio attraverso la Marca Trevigiana, da Sacile a Riese Pio X (comune sede dello sponsor Pasta Zara).\nLasciato il Friuli ed entrati in Veneto, la terza tappa \u00e8 stata dedicata a due dei principali sponsor della corsa, Diadora e Geox, con partenza da Caerano San Marco, sede della prima azienda, e arrivo a Biadene, sede della seconda. L'ultima frazione in terra veneta ha visto l'attraversamento del Polesine. Lasciate le tappe adatte alle velociste, il Giro si \u00e8 trasferito in Piemonte, che ha accolto un circuito attorno al Lago d'Orta con arrivo a Pettenasco. Con la sesta tappa il trasferimento definitivo in Lombardia, con una prima frazione nel varesotto disegnata dalla medaglia d'argento mondiale a cronometro Noemi Cantele, seguita da un omaggio al compianto Fabio Casartelli nella settima tappa da Como ad Albese con Cassano, attraversando il Triangolo Lariano con il passaggio dalla Colma di Sormano e dal Ghisallo.\nLe due tappe decisive hanno visto protagonista la provincia di Sondrio, la prima in costante ascesa con tre GPM (passo del Maloja, Bernina e Forcola di Livigno) e lo sconfinamento in Svizzera, e la seconda con il primo arrivo della storia del Giro al passo dello Stelvio, con dedica al da poco scomparso Franco Ballerini. La tappa conclusiva ha attraversato la Brianza, con partenza dall'autodromo di Monza e l'arrivo nel capoluogo brianzolo: una frazione adatta alle velociste.\nAvvenimenti.\nPresentata ufficialmente al Museo dello Sport Diadora a Caerano San Marco il 27 febbraio 2010, la ventunesima edizione della principale corsa a tappe del calendario internazionale femminile UCI ha preso il via il 2 luglio da Muggia con una tappa in linea, dopo diverse edizioni iniziate con un cronoprologo. Organizzata dalla Epinike A.S.D., la competizione \u00e8 stata diretta da Giuseppe Rivolta.\nLe prime quattro tappe sono state dominte dalla tedesca Ina-Yoko Teutenberg, atleta della HTC-Columbia Women, che ha colto tre vittorie in volata e dominato anche la frazione contro il tempo, indossando la maglia fino alla quinta tappa. In quest'ultima frazione, la prima tenutasi al di fuori del Triveneto, con il circuito attorno al Lago d'Orta in Piemonte, \u00e8 stata Marianne Vos (Nazionale olandese) a cogliere la vittoria e a conquistare la maglia rosa, ripetendosi anche il giorno successivo sul traguardo di Arcisate e mantenendo la maglia anche nella tappa del Triangolo Lariano vinta dalla statunitense Evelyn Stevens (HTC-Columbia).\nAl termine dell'ottava frazione, la prima di montagna, il simbolo del primato nella classifica generale \u00e8 passato sulle spalle di Mara Abbott (Nazionale statunitense), vincitrice a Livigno. Il giorno successivo, la prima scalata nella storia del Giro Donne verso il Passo dello Stelvio, ha visto ancora l'atleta a stelle e strisce concludere vittoriosa, ipotecando quindi la vittoria finale. Il successo \u00e8 stato ufficialmente di Abbott il giorno successivo, dopo la passerella monzese con vittoria dell'altra statunitense Shelley Evans.\nDiscorso analogo per la maglia ciclamino, simbolo della classifica a punti, saldamente indossata dalla Teutenberg fino alla sesta tappa grazie alle quattro vittorie consecutive iniziali, poi dalla Vos fino al termine della corsa. \u00c8 stata la stessa Vos a dominare incontrastata anche la classifica giovani, in cui ha chiuso con oltre un quarto d'ora dalla seconda. La graduatoria riservata alle italiane ha invece visto Giorgia Bronzini indossare la maglia blu, simbolo distintivo, nelle prime tre tappe per poi cedere la \"leadership\" a Guderzo, prima in classifica dalla terza tappa in poi.\nMaggiormente contrastata \u00e8 stata la lotta per la classifica scalatori. I pochi punti assegnati nella prima tappa hanno permesso all'olandese Martine Bras (Gauss-RDZ-Ormu) di indossare la maglia verde per le prime quattro tappe. \u00c8 stata poi la britannica Emma Pooley (Cerv\u00e9lo TestTeam) a prendersi la maglia al termine della sesta tappa, conquistando sul GPM di Cunardo i punti per il sorpasso su Bras. Nella settima tappa \u00e8 stata invece l'italiana e campionessa del mondo Tatiana Guderzo a vestire di verde; Guderzo ha per\u00f2 poi perso il primato nella tappa successiva a favore di Mara Abbott. E infine, ancora un cambio al termine della tappa dello Stelvio: Pooley \u00e8 infatti riuscita a conquistare i punti necessari ad assicurarsi la maglia verde scollinando per prima sul GPM di Trepalle e concludendo seconda al traguardo sul passo.\nSolo tre atlete (Teutenberg, Vos e Abbott) hanno vestito la maglia rosa. Mara Abbott \u00e8 stata la prima statunitense a conquistare la classifica generale finale del Giro Donne, dopo il secondo posto dell'edizione 2009 e lo stesso risultato di Amber Neben nel 2008. Prime volte anche per la Pooley in maglia verde e Marianne Vos in maglia bianca. La stessa Vos ha rinconquistato la maglia ciclamino dopo averla gi\u00e0 indossata al termine del Giro 2006. La vincitrice della maglia rosa ha ricevuto un premio lordo di 557 \u20ac, 250 \u20ac sono andati a ciascuna delle atlete vittoriose nelle classifiche accessorie, mentre ogni vincitrice di tappa ha ricevuto un premio lordo di 269 \u20ac.\nL'organizzazione di quest'edizione del Giro ha voluto rendere continui omaggi a Marina Romoli, ciclista marchigiana vittima di un grave incidente nel giugno precedente: a Romoli \u00e8 anche stata regalata la maglia rosa al termine della competizione.\nSquadre e corridori partecipanti.\nAl Giro Donne 2010 sono state invitate 16 squadre, tredici formazioni UCI Women's e tre rappresentative nazionali, Stati Uniti, Paesi Bassi e Australia. Sono iscritte alla competizione 127 cicliste.\nDettagli tappa per tappa.\n1\u00aa tappa.\nDopo sei anni il Giro Donne ritorna sulle strade del Friuli Venezia Giulia, con una tappa che sostituisce l'abituale cronoprologo disputato fino all'edizione precedente. La prima parte del percorso prevede un circuito da ripetere quattro volte a Muggia, seguito dalla parte in linea che porta fino alla citt\u00e0 di Trieste, dove un nuovo circuito sul lungomare viene affrontato tre volte.\nTappa semplice e decisa in volata, con il treno della Nazionale olandese anticipato dalla tedesca Teutenberg che, scattata a 300 metri dal traguardo, resiste all'inseguimento dell'italiana Bronzini.\n2\u00aa tappa.\nDal Friuli la corsa si sposta in Veneto, attraversando le colline delle Prealpi trevigiane - Nervesa della Battaglia, Crocetta del Montello, Montebelluna e Caerano San Marco i principali centri lungo il percorso - per arrivare nella Marca Trevigiana dove \u00e8 sito il traguardo di Riese Pio X con un circuito finale. La parte centrale della tappa \u00e8 movimentata e pu\u00f2 essere terreno adatto ad eventuali tentativi di fuga, mentre il circuito finale pianeggiante favorisce le velociste.\nDopo 18\u00a0km si verifica il primo attacco, con Natal'ja Bojarskaja (Fenixs-Petrogradets) e Roxane Knetemann (Nazionale olandese) che attaccano rimanendo in avanscoperta per 15\u00a0km per poi essere riassorbite. Risponde subito Grete Treier (SC Michela Fanini-Record-Rox), campionessa nazionale estone, che rimane in fuga solitaria per pi\u00f9 di sessanta chilometri. Solo all'inizio dell'ultimo giro del circuito finale viene raggiunta dal gruppo, tirato dalle atlete della HTC-Columbia Women della maglia rosa. La volata finale vede ancora lo scontro tra Teutenberg e Bronzini, con la tedesca ancora vincitrice.\n3\u00aa tappa.\nLa prima ed unica cronometro del Giro vede un percorso adatto alle specialiste, senza asperit\u00e0 e curve e con grandi viali rettilinei. La partenza \u00e8 sita a Caerano San Marco presso la sede della Diadora, da cui il percorso attraversa Crocetta del Montello, Cornuda e Montebelluna per arrivare al traguardo di Biadene presso la sede della Geox.\nPer lungo tempo \u00e8 la neozelandese Linda Villumsen (Team HTC-Columbia) a mantenere il miglior tempo, con 22'13\", insidiata solo da Vos che si ferma a un secondo (22'14\"). La prima a batterla \u00e8 la compagna di squadra Judith Arndt, che la supera di un solo secondo (22'12\"), ma anch'essa viene sorpassata di un secondo (22'11\") da Kirsten Wild (Cerv\u00e9lo TestTeam), partita per terz'ultima. L'ultima a partire \u00e8 la maglia rosa Ina-Yoko Teutenberg, che sul traguardo \u00e8 l'unica che abbatte il muro dei ventidue minuti, terminando in 21'50\" e vincendo la terza tappa consecutiva. Invariate le classifiche a punti (Teutenberg) e giovani (Vos), mentre Tatiana Guderzo (dodicesima a 55'30\") sfila la maglia blu di migliore italiana a Bronzini.\n4\u00aa tappa.\nNella quarta tappa il Giro attraversa il Polesine, che gi\u00e0 accolse la corsa nelle edizioni precedenti, con un percorso totalmente pianeggiante e un traguardo adatto alle velociste sul rettilineo del centro storico di Lendinara.\nIl gruppo rimane pressoch\u00e9 compatto, con i tentativi solo di Viktorija Volohdyna (Chirio-Forno d'Asolo) a met\u00e0 percorso e delle due italiane Gloria Presti (Top Girls Fassa Bortolo-Ghezzi) e Luisa Tamanini (Chirio-Forno d'Asolo) nel finale, entrambi vanificati dal gruppo. Sul lungo rettilineo del traguardo \u00e8 ancora la tedesca Teutenberg a regolare in volata le avversarie per la quarta volta consecutiva.\n5\u00aa tappa.\nDal Veneto il Giro si sposta in Piemonte, con un lungo circuito attorno al Lago d'Orta da ripetere tre volte per poi portarsi sul traguardo di Pettenasco. Il percorso presenta un Gran Premio della Montagna, la salita di Ameno, e un andamento particolarmente vallonato favorevole agli attacchi.\nTappa caratterizzata da diversi tentativi di fuga sin dal primo giro del lago: la prima a uscire dal gruppo \u00e8 Lauren Kitchen (Nazionale australiana), poi le \"big\" Claudia H\u00e4usler e Patricia Schwager (Cerv\u00e9lo TestTeam Women), Giorgia Bronzini (Gauss-RDZ-Ormu), Ol'ga Zabelinskaja (Safi-Pasta Zara), Marianne Vos e Annemiek van Vleuten (Nazionale olandese), ma entrambi i tentativi vengono riassorbiti dal gruppo. Martine Bras (Gauss-RDZ-Ormu), al primo giro, ed Emma Pooley (Cerv\u00e9lo TestTeam), al secondo, passano per prime sul GPM di Ameno guadagnando i punti per la classifica scalatrici. Durante il terzo giro del circuito attacca la spagnola Marta Vilajosana (Fenixs-Petrogradets), che viene ripresa poco prima dell'inizio dell'ultima salita verso il GPM. Proprio l'ultima ascesa verso Ameno lancia la fuga decisiva, con l'azione di Pooley e Vos (la britannica che passa per prima al traguardo per scalatrici) a cui rispondono H\u00e4usler, Judith Arndt (Team HTC-Columbia Women), Zabelinskaja, Grete Treier (SC Michela Fanini-Record-Rox), l'iridata Tatiana Guderzo (Team Valdarno), Van Vleuten e la statunitense Mara Abbott (Nazionale statunitense).\nNell'ultimo chilometro \u00e8 l'olandese Vos ad attaccare, seguita solo dall'italiana Guderzo che per\u00f2 non pu\u00f2 nulla nella volata finale. Vos vince la tappa e indossa anche la maglia rosa; rimangono invariate invece le altre classifiche.\n6\u00aa tappa.\nLa Lombardia accoglie la sesta tappa della corsa, in particolare la provincia di Varese, che viene attraversata da sud verso nord fino ad Arcisate, paese natale di Noemi Cantele. Dopo un circuito iniziale pianeggiante a Gallarate, il percorso si sposta sul lago di Varese da cui affronta gli salite di Orino e Cabiaglio, cui segue il gran premio della montagna di Cunardo e l'ascesa verso Ardena. Gli ultimi chilometri verso il traguardo sono un saliscendi verso Porto Ceresio e Viggi\u00f9, per poi arrivare ad Arcisate.\nTerminato l'iniziale circuito di Gallarate inizia una fuga di tre atlete - Lauren Kitchen (Nazionale australiana), Silvia Valsecchi (Top Girls Fassa Bortolo-Ghezzi) e Alessandra Borchi (Gauss-RDZ-Ormu) - che raggiungono un vantaggio massimo di oltre due minuti prima di essere riprese ai piedi della salita di Cunardo. Su questa ascesa il gruppo si riduce ad una trentina di unit\u00e0; Emma Pooley conquista il GPM. A pochi chilometri dal traguardo scatta la russa Ol'ga Zabelinskaja (Safi-Pasta Zara), seguita dalla tedesca Judith Arndt (HTC-Columbia); entrambe vengono per\u00f2 raggiunte da Vos che sfrutta la volata lanciata dalla tedesca per superarla a pochi metri dall'arrivo. Invariate le classifiche parziali generale, giovani, a punti e delle italiane, mentre Pooley veste la maglia verde di miglior scalatrice\n7\u00aa tappa.\nPer la prima volta il Giro parte da Como, snodandosi quindi sul Triangolo Lariano, per arrivare ad Albese con Cassano, paese natale di Fabio Casartelli. Dopo meno di venti chilometri il percorso affronta la prima delle due ascese di giornata: lasciato il Lago di Como a Nesso, si sale fino a Pian Tivano scollinando a Colma di Sormano, da cui una lunga discesa porta a Lecco. Dal capoluogo lombardo si costeggia ancora il Lario fino a Bellagio da cui si affronta la salita del Ghisallo, scollinando a 20\u00a0km dal traguardo.\nSulla salita verso Colma il gruppo inizia gi\u00e0 a scremarsi, con un gruppetto di atlete che scollinano per prime - Tatiana Guderzo e Jevhenija Vysoc'ka (Team Valdarno), Evelyn Stevens e Judith Arndt (HTC-Columbia) e Mara Abbott (Nazionale statunitense) - con poco pi\u00f9 di un minuto di vantaggio. Lungo la discesa verso Pusiano si aggiungono la maglia rosa Marianne Vos (Nazionale olandese), Claudia H\u00e4usler (Cerv\u00e9lo TestTeam), \u0422at'jana \u0410nto\u0161ina (Team Valdarno) e Amber Neben (Nazionale statunitense). Verso Bellagio allunga Evelyn Stevens, campionessa nazionale a cronometro, che inizia il Ghisallo con 1'28\" di vantaggio, perde quasi un minuto lungo la salita ma mantiene il vantaggio fin sul traguardo, dando la quinta vittoria al Giro alla HTC-Columbia. Dietro di lei, la volata tra le inseguitrici \u00e8 vinta da Vos su Arndt.\n8\u00aa tappa.\nPer la prima volta in questa edizione il Giro Donne esce dall'Italia, sconfinando nella vicina Svizzera, in una tappa costantemente in salita che porta le atlete da Chiavenna a Livigno. Lasciata l'Italia a Piuro, il percorso sale sin dalla partenza verso il primo GPM sul passo del Maloja, poi si sposta a Sankt Moritz, attraversa Pontresina e torna a salire verso il Bernina (secondo GPM a 2328 m s.l.m.). Dopo una breve discesa, si affronta l'ultima ascesa verso la Forcola di Livigno (terzo GPM), per arrivare sul traguardo di Livigno.\nLa prima tappa alpina del Giro fa subito selezione nel gruppo, con le migliori scalatrici e le pretendenti alla vittoria finale che si avvantaggiano sull'ascesa che porta al Passo Maloja. Mara Abbott (Nazionale statunitense), la prima a scollinare, ed Emma Pooley (Cerv\u00e9lo TestTeam), sono seguite da Tatiana Guderzo (Team Valdarno), Evelyn Stevens e Judith Arndt (HTC-Columbia), Claudia H\u00e4usler (Cerv\u00e9lo) e \u0422at'jana \u0410nto\u0161ina (Team Valdarno). La stessa situazione si ripete in cima al Bernina, con Abbott che scollina per prima, seguita da Pooley e Guderzo, mentre la maglia rosa Marianne Vos perde oltre due minuti al passaggio sul GPM. Lungo la successiva discesa la statunitense attacca e rimane sola, affrontando cos\u00ec la Forcola e la discesa verso Livigno; qui il vantaggio su Pooley sale oltre il minuto, e oltre un minuto e trenta su Arndt e Guderzo. Distacchi pressoch\u00e9 invariati fin sul traguardo, dove Abbott e Pooley arrivano da sole e Arndt batte Guderzo nello sprint per il terzo posto.\nCambia la proprietaria della maglia rosa: il primato nella generale va infatti a Mara Abbott, mentre Vos arriva a 3'22\" dalla statunitense, mantenendo comunque la maglia banca di miglior giovane. Tatiana Guderzo perde la maglia verde a favore di Abbott, ma mantiene il primato tra le italiane.\n9\u00aa tappa.\nLa nona tappa del Giro Donne arriva per la prima volta in assoluto sul passo dello Stelvio, confine tra la Lombardia e l'Alto Adige. La prima ascesa di giornata porta il gruppo al primo GPM, in localit\u00e0 Trepalle, da cui poi inizia la discesa verso Valdidentro, si aggiungono i Bagni di Bormio e inizia l'ascesa verso il passo, la Cima Coppi dell'edizione 2010 a quota 2725 metri.\nSul primo GPM \u00e8 Emma Pooley (Cerv\u00e9lo) a scollinare per prima, seguita da Evelyn Stevens (HTC-Columbia) e Amanda Miller (Usa), Marianne Vos (Olanda) ed Jevhenija Vysoc'ka (Team Valdarno), ma la britannica perde contatto lungo la discesa verso Bormio. Ai piedi dello Stelvio attaccano in quindici, ma gi\u00e0 nei primi chilometri si staccano in tre, Grete Treier (SC Michela Fanini-Record-Rox), Lucinda Brand (Nazionale olandese) e Ol'ga Zabelinskaja (Safi-Pasta Zara), poi riprese. A dieci chilometri dal traguardo rimangono in cinque, Claudia H\u00e4usler ed Emma Pooley (Cerv\u00e9lo), Judith Arndt (HTC-Columbia), Tatiana Guderzo (Team Valdarno) e Mara Abbott (Nazionale statunitense).\nAllo scatto della Pooley risponde solo la maglia rosa, mentre alle loro spalle le inseguitrici rimangono isolate, finch\u00e9 la tedesca Arndt riaggancia Guderzo e insieme riducono lo svantaggio sulle battistrada. A due chilometri dalla vetta, Abbott attacca e stacca Pooley, giungendo sola sul passo. Nonostante il secondo posto Emma Pooley riesce a ottenere i punti sufficienti per assicurarsi la maglia verde, mentre le altre classifiche rimangono invariate.\n10\u00aa tappa.\nIl Giro Donne 2010 si chiude con un giro della Brianza, con partenza e traguardo a Monza. Al via si affrontano tre giri dell'autodromo, per poi spostarsi verso le provincie di Lecco e Como, da cui poi si ritorna sul capoluogo brianzolo con il traguardo alla Villa Reale. Percorso vallonato e favorevole ai tentativi di fuga, mentre l'arrivo favorisce la volata.\nDopo il circuito iniziale attaccano in tre, Evelyn Stevens (HTC-Columbia), Alona Andruk (Safi-Pasta Zara) e Silvia Valsecchi (Top Girls Fassa Bortolo-Ghezzi) ma non guadagnano che trenta secondi. Solo la statunitense, staccatasi dalle altre due, raggiunge il minuto di vantaggio ma viene poi riassorbita dal gruppo a Mariano Comense, a 30\u00a0km dal traguardo. Un secondo attacco viene portato da sei atlete, Iris Slappendel (Cerv\u00e9lo), Noemi Cantele e ancora Evelyn Stevens (HTC-Columbia), Giorgia Bronzini (Gauss), Martina R\u016f\u017ei\u010dkov\u00e1 (SC Michela Fanini-Record-Rox) e Sanne van Paassen (Nazionale olandese). Anche questo tentativo viene riassorbito dal gruppo, con le statunitensi che lavorano per lo sprint di Shelley Evans, che batte in volata Kirsten Wild e Giorgia Bronzini.\nMara Abbott si laurea per la prima volta vincitrice del Giro Donne, con 2 minuti sulla tedesca Arndt e 3 su Guderzo. Quest'ultima indossa la maglia blu di migliore italiana, graduatoria in cui distanzia di pi\u00f9 di un'ora Elena Berlato. Alla britannica Pooley va la maglia verde di miglior scalatrice, mentre Marianne Vos si aggiudica la classifica delle giovani e a punti, rispettivamente maglia bianca e ciclamino.\nEvoluzione delle classifiche.\nIn questa edizione sono state assegnate cinque differenti maglie. La maglia rosa (sponsorizzata dalla Diadora) distingueva la leader della classifica generale, calcolata sommando il tempo alla fine di ogni frazione di ogni singola ciclista ed assegnando dei bonus per le prime tre che hanno tagliato il traguardo finale (10, 6 e 4 secondi). La maglia ciclamino (sponsor Pasta Zara) distingueva la leader della classifica a punti, calcolata attribuendo rispettivamente 15, 12, 10, 8, 6, 5, 4, 3, 2, 1 punti alle prime 10 atlete giunte sul traguardo finale e 3, 2 e 1 punti alle prime tre sul traguardo intermedio.\nLa classifica Gran Premio della Montagna (sponsor Poliedra), contraddistinta dalla maglia verde, \u00e8 stata calcolata attribuendo dei punti alle prime cinque atlete che passavano dai GPM, rispettivamente 13, 11, 9, 7 e 5 punti ai GPM di prima categoria, 7, 5, 3, 2 e 1 punti ai GPM di seconda e 5, 4, 3, 2 e 1 punti ai GPM di terza. Anche il traguardo della nona tappa, con arrivo sul passo dello Stelvio, attribuiva punti per questa classifica.\nLa maglia bianca (sponsor Regione Lombardia) era il simbolo della classifica giovani, graduatoria calcolata allo stesso modo della classifica generale ma riservata alle atlete nate dopo il 1\u00ba gennaio 1987 (23 anni). L'ultima maglia, quella blu sponsorizzata dalla Geox, distingueva la miglior italiana in gara ed era calcolata con le stesse modalit\u00e0 della classifica generale.\nPunteggi UCI.\nCome da regolamento UCI, vengono attribuiti diversi punteggi in base al piazzamento parziale e finale, in base ai quali vengono stilate classifiche individuale, a squadre e per nazioni. I punteggi vengono attribuiti come segue:\nLa classifica a squadre \u00e8 calcolata sommando i punti ottenuti dalle prime quattro atlete di ogni squadra, quella delle nazioni delle prime cinque.\n "}
{"id": "2908356", "revid": "1543377", "url": "https://it.wikipedia.org/wiki?curid=2908356", "title": "Circondario di Koro", "text": "Il circondario di Koro \u00e8 un circondario del Mali facente parte della regione di Mopti. Il capoluogo \u00e8 Koro.\nGeografia antropica.\nSuddivisioni amministrative.\nIl circondario di Koro \u00e8 suddiviso in 16 comuni:"}
{"id": "2908357", "revid": "339392", "url": "https://it.wikipedia.org/wiki?curid=2908357", "title": "Aeroporto Regionale Santos Dumont", "text": ""}
{"id": "2908360", "revid": "1543377", "url": "https://it.wikipedia.org/wiki?curid=2908360", "title": "Circondario di Mopti", "text": "Il circondario di Mopti \u00e8 un circondario del Mali facente parte della regione omonima. Il capoluogo \u00e8 Mopti.\nGeografia antropica.\nSuddivisioni amministrative.\nIl circondario di Mopti \u00e8 suddiviso in 15 comuni:"}
{"id": "2908361", "revid": "284427", "url": "https://it.wikipedia.org/wiki?curid=2908361", "title": "La dottoressa Gi\u00f2 2", "text": ""}
{"id": "2908362", "revid": "1305772", "url": "https://it.wikipedia.org/wiki?curid=2908362", "title": "Commissario europeo della Romania", "text": "Il commissario europeo della Romania \u00e8 un membro della Commissione europea proposto al Presidente della Commissione dal Governo della Romania.\nLa Romania ha diritto ad un commissario europeo dal 1\u00ba gennaio 2007, anno della sua adesione all'Unione europea."}
{"id": "2908363", "revid": "1543377", "url": "https://it.wikipedia.org/wiki?curid=2908363", "title": "Circondario di T\u00e9nenkou", "text": "Il circondario di T\u00e9nenkou \u00e8 un circondario del Mali facente parte della regione di Mopti. Il capoluogo \u00e8 T\u00e9nenkou.\nGeografia antropica.\nSuddivisioni amministrative.\nIl circondario di T\u00e9nenkou \u00e8 suddiviso in 10 comuni:"}
{"id": "2908366", "revid": "110157", "url": "https://it.wikipedia.org/wiki?curid=2908366", "title": "Eppendorf", "text": "Eppendorf \u00e8 un comune di 4.674 abitanti della Sassonia, in Germania.\nAppartiene al circondario della Sassonia Centrale.\nAmministrazione.\nGemellaggi.\nEppendorf \u00e8 gemellata con:"}
{"id": "2908368", "revid": "1543377", "url": "https://it.wikipedia.org/wiki?curid=2908368", "title": "Circondario di Youwarou", "text": "Il circondario di Youwarou \u00e8 un circondario del Mali facente parte della regione di Mopti. Il capoluogo \u00e8 Youwarou.\nGeografia antropica.\nSuddivisioni amministrative.\nIl circondario di Youwarou \u00e8 suddiviso in 7 comuni:"}
{"id": "2908369", "revid": "38120", "url": "https://it.wikipedia.org/wiki?curid=2908369", "title": "Nanometrologia", "text": "La nanometrologia \u00e8 un sottocampo della metrologia riguardante la scienza della misurazione a livello di nanoscala. La nanometrologia ha un ruolo cruciale nella produzione di nanomateriali e dispositivi con un alto grado di precisione e affidabilit\u00e0 nella nanofabbricazione.\nUna sfida in questo campo \u00e8 rappresentata dallo sviluppo e dalla creazione di nuove tecniche di misurazione e standard che soddisfino le esigenze di fabbricazione di prossima generazione, basate sulla tecnologia e sui materiali in scala nanometrica. La necessit\u00e0 di misurazione e caratterizzazione di nuove strutture campione e caratteristiche superano di gran lunga le capacit\u00e0 della scienza della misurazione attuale. Per quanto concerne i settori emergenti dell'industria nanotecnologica statunitense, i progressi attesi richiederanno una metrologia rivoluzionaria con una maggiore risoluzione e precisione di quella prevista precedentemente. "}
{"id": "2908373", "revid": "314905", "url": "https://it.wikipedia.org/wiki?curid=2908373", "title": "Simone dei Crocefissi", "text": ""}
{"id": "2908376", "revid": "1543377", "url": "https://it.wikipedia.org/wiki?curid=2908376", "title": "Cannone a rotaia", "text": "Un cannone a rotaia \u00e8 una bocca da fuoco completamente elettrica che spara un proiettile conduttivo lungo una coppia di barre di metallo usando gli stessi principi di un motore omopolare. I cannoni a rotaia usano due contatti scorrevoli o rotanti che permettono a una grande corrente elettrica di passare attraverso il proiettile. Questa corrente interagisce con i forti campi magnetici generati dalle rotaie e questo accelera il proiettile. La U.S. Navy ha sperimentato un cannone a rotaia che accelera un proiettile di 3,2 kg a 2,4 km al secondo (7 volte la velocit\u00e0 del suono).\nI cannoni a rotaia non devono essere confusi con:\nStoria.\nNel 1918, l' Louis Octave Fauchon-Villeplee invent\u00f2 un cannone elettrico che somigliava molto ad un motore lineare. La sua invenzione consisteva in due barre conduttrici parallele collegate una con l'altra dalle ali di un proiettile, e tutto l'apparato interamente circondato da un campo magnetico. Con il passaggio della corrente dalle barre al proiettile viene indotta una forza che muove il proiettile lungo le barre fino a spararlo in volo.\nDurante la Seconda guerra mondiale l'idea fu rivista dal tedesco Joachim H\u00e4nsler, e fu proposto un cannone antiaerei elettrico. Il progetto and\u00f2 avanti fino al 1944, ma il cannone non fu mai costruito. Quando, dopo la guerra, i documenti del progetto furono scoperti suscitarono molto interesse e fu eseguito uno studio molto accurato, che culmina nel 1947 con una relazione che ha concluso che la realizzazione del progetto era teoricamente possibile, ma che ogni cannone avrebbe bisogno di energia sufficiente ad illuminare mezza Chicago.\nNel 1950, Sir Mark Oliphant, un ed il primo direttore del Research School di Scienze Fisiche alla \"Universit\u00e0 Nazionale Australiana\", inizi\u00f2 la progettazione e la costruzione del generatore omopolare pi\u00f9 grande del mondo, una sorgente usata per dare energia al cannone a rotaia. In tal modo vennero costruiti su vasta scala e collaudati altri modelli, realizzati soprattutto da agenzie, statunitensi, britanniche e jugoslave. I primi prototipi sviluppati avevano ancora dei problemi tecnici da risolvere per poter rimpiazzare le armi comuni. Probabilmente il primo sistema che ebbe successo fu costruito dalla Defence Research Agency britannica, sistema sul quale si sta lavorando da pi\u00f9 di dieci anni.\nSviluppi recenti.\nAttualmente, le forze armate di vari paesi stanno finanziando esperimenti sui cannoni a rotaia. Ad esempio, sono stati sviluppati cannoni lineari presso l'Institute for Advanced Technology della University of Texas at Austin in grado di lanciare proiettili perforanti al tungsteno con una energia cinetica di 9 MJ. Una energia di questa entit\u00e0 \u00e8 sufficiente a sparare un proiettile da 2\u00a0kg alla velocit\u00e0 di 3\u00a0km/s e con questi dati balistici un proiettile di tungsteno o altro metallo denso \u00e8 in grado di penetrare facilmente un carro armato e potenzialmente passarci attraverso.\nNell'ottobre 2006, la \"Naval Surface Warfare Center Dahlgren Division\" statunitense ha effettuato una dimostrazione con un cannone a rotaia da 8\u00a0MJ, sparando proiettili di 3,2\u00a0kg. Il cannone \u00e8 il prototipo di un'arma da 64\u00a0MJ da impiegare a bordo di navi da guerra della marina. Il problema principale per l'impiego pratico di questa tecnologia \u00e8 legato all'usura e successiva messa fuori uso del cannone a causa dell'estrema quantit\u00e0 di calore prodotto durante gli spari. Si prevede che tali armi siano abbastanza potenti da provocare effetti leggermente maggiori rispetto ad un missile BGM-109 Tomahawk, ma ad un costo pi\u00f9 contenuto per singolo colpo. Successivamente, la BAE Systems ha consegnato alla U.S. Navy il modello 32-MJ LRG, un prototipo da 32\u00a0Megajoule.\nIl 31 gennaio 2008, l'U.S. Navy ha sperimentato un cannone a rotaia che ha sparato un proiettile da 10,64\u00a0Megajoule ad una velocit\u00e0 alla volata di 2520\u00a0m/s. L'arma sperimentata si prevede possa far raggiungere ai proiettili velocit\u00e0 maggiori di 5800\u00a0m/s, con una precisione di tiro sufficiente a colpire un bersaglio di 5 metri da pi\u00f9 di 200 miglia nautiche (370\u00a0km) ed una cadenza di tiro di 10 colpi al minuto. La potenza elettrica viene fornita da un nuovo prototipo di batteria di condensatori da 9 Megajoule, realizzata utilizzando commutatori allo stato solido ed elementi costituiti da condensatori ad alta densit\u00e0 di energia, realizzati per la specifica esigenza nel 2007. Del sistema fa parte un sistema di generazione di potenza a impulso da 32 Megajoule, sviluppato negli anni ottanta dall\"'US Army's Green Farm Electric Gun Research and Development Facility\" e aggiornato dalla General Atomics Electromagnetic Systems (EMS) Division. Si stima che il sistema sar\u00e0 operativo tra il 2020 e il 2025."}
{"id": "2908377", "revid": "499531", "url": "https://it.wikipedia.org/wiki?curid=2908377", "title": "Centro nazionale di epidemiologia, sorveglianza e promozione della salute", "text": "Il Centro nazionale di epidemiologia, sorveglianza e promozione della salute (acronimo: CNESPS) \u00e8 stata una struttura tecnico-scientifica dell'Istituto Superiore di Sanit\u00e0 (ISS), istituita nel 2005 e chiusa nel 2015.\nLa missione del Centro era lo sviluppo e l'applicazione di studi e ricerche miranti alla protezione e alla sorveglianza della salute umana e alla valutazione dei servizi sanitari. Per realizzare la sua missione opera attraverso l'integrazione di attivit\u00e0 di servizio e di ricerca epidemiologica applicata nella sanit\u00e0 pubblica, con speciale attenzione a fornire risposte ai problemi scientifici del Servizio Sanitario Nazionale, del Ministero della salute, delle Regioni e delle Aziende Sanitarie.\nStruttura.\nDirezione.\nNel 2010 e fino al 2015 il Cnesps era diretto dall'epidemiologa Stefania Salmaso."}
{"id": "2908379", "revid": "1543377", "url": "https://it.wikipedia.org/wiki?curid=2908379", "title": "Circondario di Barou\u00e9li", "text": "Il circondario di Barou\u00e9li \u00e8 un circondario del Mali facente parte della regione di S\u00e9gou. Il capoluogo \u00e8 Barou\u00e9li.\nGeografia antropica.\nSuddivisioni amministrative.\nIl circondario di Barou\u00e9li \u00e8 suddiviso in 11 comuni:"}
{"id": "2908382", "revid": "262457", "url": "https://it.wikipedia.org/wiki?curid=2908382", "title": "Trailokya", "text": ""}
{"id": "2908383", "revid": "1543377", "url": "https://it.wikipedia.org/wiki?curid=2908383", "title": "Circondario di Bla", "text": "Il circondario di Bla \u00e8 un circondario del Mali facente parte della regione di S\u00e9gou. Il capoluogo \u00e8 Bla.\nGeografia antropica.\nSuddivisioni amministrative.\nIl circondario di Bla \u00e8 suddiviso in 17 comuni:"}
{"id": "2908387", "revid": "486946", "url": "https://it.wikipedia.org/wiki?curid=2908387", "title": "Campionato del Mondo di Formula Uno del 1976", "text": ""}
{"id": "2908390", "revid": "308552", "url": "https://it.wikipedia.org/wiki?curid=2908390", "title": "Monorotaia di Seattle", "text": "La monorotaia di Seattle (in inglese \"Seattle Center Monorail\") \u00e8 una linea di monorotaia sopraelevata situata a Seattle, che si sviluppa per circa lungo la Fifth Avenue a Westlake Center da Seattle Downtown a Seattle Center sulla Lower Queen Anne. Viene dichiarata come l'unico sistema di trasporto di massa auto-sufficiente degli Stati Uniti e con i suoi come la monorotaia pi\u00f9 veloce. La linea appartiene alla citt\u00e0 ma viene gestita dall'azienda privata Seattle Monorail Services sin dal 1994. I treni della monorotaia hanno ottenuto la certificazione di storicit\u00e0 dal Seattle Landmarks Preservation Board il 16 aprile 2003.\nStoria.\nIl costo per la costruzione della monorotaia fu di 3,5 milioni di dollari e venne inaugurata il 24 marzo del 1962 in occasione dell'Esposizione Internazionale della Fiera Mondiale. Otto milioni di passeggeri utilizzarono il servizio durante il semestre in cui la fiera internazionale \u00e8 rimasta aperta; oggi annualmente si contano circa 2,5 milioni di passeggeri. La linea ed i treni sono stati costruiti dall'azienda tedesca \"ALWEG\".\nPercorso.\nIn origine il capolinea a sud era una grande stazione situata all'interno del Westlake Park che formava una copertura sopra al parco. Nel 1988 la stazione \u00e8 stata spostata a nord con la creazione del centro commerciale Westlake Center. Per poter rientrare nell'architettura del centro commerciale i binari sono stati avvicinati lasciando lo spazio all'interno della stazione per un solo treno alla volta. La modifica tecnica ha aumentato i rischi di collisione che \u00e8 realmente avvenuta nel 2005.\nLa stazione della monorotaia di Westlake ha un ascensore che porta fino alla Westlake Station del Downtown Seattle Transit Tunnel una fermata della linea ferroviaria \"Central Link\"\nNella zona nord della linea l'edificio \"Experience Music Project\" \u00e8 stato progettato in modo tale che la monorotaia passi attraverso di esso nel suo percorso verso il terminal.\nServizio.\nLa monorotaia di Seattle \u00e8 gestita da un'azienda privata, il Seattle Monorail Services (SMS), che ha ricevuto l'onere della gestione dal comune nel giugno del 1994. I profitti operativi, che possono arrivare a annui negli anni migliori, vengono divisi tra il comune e l'SMS.\nIl servizio \u00e8 operato tutti i giorni. I treni partono ogni 10 minuti dalla stazione del Seattle Center verso Westlake Center Mall, presso Fifth and Pine Street. Ogni corsa impiega circa due minuti per percorrere il percorso lungo quasi 2 km. Ogni treno pu\u00f2 trasportare fino a 450 passeggeri. La monorotaia utilizza il servizio a due treni durante eventi ed avvenimenti speciali, con partenze ogni cinque minuti o meno.\nUna corsa andata e ritorno costa 4\u00a0$ per gli adulti, 1,50\u00a0$ per bambini di et\u00e0 compresa tra i 5 e i 12 anni, 2\u00a0$ per gli over 65, per i disabili (con la tessera d'invalidit\u00e0 regionale) e per persone con certificato medico. Il costo della sola andata \u00e8 la met\u00e0 della corsa completa, bambini di et\u00e0 inferiore a 5 anni non pagano.\nPotenziale demolizione.\nNel novembre del 2002 gli elettori di Seattle approvarono la costruzione di una nuova linea di monorotaia di 23\u00a0km, la \"Linea Verde\", che doveva essere la prima di cinque linee di monorotaie che avrebbero dovuto attraversare la citt\u00e0. La prima apertura parziale del servizio era previsto per il 2007, mentre l'apertura totale era prevista per il 2009. A causa del percorso scelto da Queen Anne a Downtown, la monorotaia esistente si sarebbe dovuta demolire durante i lavori di costruzione della nuova linea. Il progetto della \"Linea Verde\" \u00e8 stato cancellato grazie ad un voto pubblico nel novembre del 2005 dopo che sono state sollevate delle preoccupazioni circa il suo piano di finanziamento.\nIncidenti.\nIl 25 luglio 1971 la rottura del freno del treno rosso ha causato un forte urto contro i blocchi posti alla fine dei binari presso la stazione del Seattle Center causando il ferimento di 26 passeggeri.\nIl 31 maggio 2004 scoppi\u00f2, a bordo della monorotaia che trasportava 150 persone, un incendio. Nessuno rimase ucciso, cinque passeggeri furono trasportati all'ospedale, nessuno di essi con ustioni. La linea rimase chiusa fino al 16 dicembre dello stesso anno, quando il servizio venne riattivato con uno dei due treni (il treno rosso modificato per le emergenze in caso di incendio) operativo.\nIl 26 novembre 2005 i due treni si sono scontrati in una curva, una porta \u00e8 stata divelta, vetri distrutti e detriti sono caduti sui passeggeri. Due persone sono state portate in ospedale con lievi ferite; nessun altro \u00e8 rimasto ferito seriamente. La progettazione scadente e la disattenzione degli autisti sembra siano state le cause dell'incidente. Nel 1988, infatti, lo spazio tra i binari \u00e8 stato ridotto nella zona sud della linea per fare spazio al nuovo Westlake Center.\nLa monorotaia \u00e8 stata riaperta l'11 agosto 2006, ma \u00e8 stata subito colpita da problemi due giorni dopo, quando il treno blu si \u00e8 fermato poco prima di entrare all'interno della stazione del Seattle Center e un altro guasto \u00e8 stato riscontrato il 19 agosto bloccando 200 passeggeri nel treno blu nell'esatto punto del precedente guasto della settimana prima. La monorotaia rimase chiusa per quasi tre mesi per essere sicuri che tutti i problemi erano stati risolti, il servizio \u00e8 stato ripristinato l'8 novembre del 2006.\nDettagli tecnici.\nLa flotta consiste in due treni, uno per ogni rotaia parallela. Si tratta degli originali treni costruiti nel 1961 dalla ALWEG e vengono utilizzati dall'apertura del 1962.\nOgni treno \u00e8 dotato di quattro motori da 750 cavalli ciascuno della DC Motors che funzionano a . Questi assorbono solitamente fino a . I motori sono guidati da un controller meccanico che aggiusta la loro posizione ed il numero di resistori nel circuito. I motori ruotano in un differenziale standard per camion, con un lato bloccato e l'altro che scorre con la ruota motrice, ricoperta da uno pneumatico standard per camion.\nLa corrente elettrica viene trasportata attraverso due rotaie elettrificate che si trovano sui lati della trave centrale.\nLa monorotaia utilizza freni dinamici per velocit\u00e0 superiori ad 20\u00a0km/h e freni a tamburo per velocit\u00e0 inferiori."}
{"id": "2908391", "revid": "258125", "url": "https://it.wikipedia.org/wiki?curid=2908391", "title": "XXIII Gran Premio d'Olanda", "text": ""}
{"id": "2908392", "revid": "258125", "url": "https://it.wikipedia.org/wiki?curid=2908392", "title": "XXXIII Gran Premio d'Europa", "text": ""}
{"id": "2908395", "revid": "1305772", "url": "https://it.wikipedia.org/wiki?curid=2908395", "title": "Alien Rampage", "text": "Alien Rampage \u00e8 un videogioco a piattaforme realizzato da Inner Circle Creations e pubblicato da Softdisk per MS-DOS nel 1996. Il gioco era inizialmente intitolato \"Ravager\", e doveva essere pubblicato da Apogee Software."}
{"id": "2908396", "revid": "122126504", "url": "https://it.wikipedia.org/wiki?curid=2908396", "title": "Ludovico di Teck", "text": "Eletto Patriarca di Aquileia nel 1412 con l'aiuto dell'imperatore Sigismondo, fu costantemente in contrasto con la nobilt\u00e0 friulana.\nLudovico si trov\u00f2 subito costretto ad affrontare suo malgrado la guerra tra Repubblica di Venezia e regno d'Ungheria che coinvolse e devast\u00f2 il Friuli, attraversato e dilaniato dalle truppe dei due schieramenti e che si concluse con grandi perdite territoriali per il patriarcato.\nDuca di Teck, fu l'ultimo della linea Teck-Owen.\nInvasione della Patria.\nL'ormai inevitabile atto finale per la storia del patriarcato si comp\u00ec nel 1418: mentre gli ungheresi erano ancora occupati a combatte gli ottomani nei Balcani, Venezia li sconfisse rapidamente sul mare, firm\u00f2 con essi la pace (9 luglio 1416) ed intraprese l'occupazione del Patriarcato. L'atto formale di inizio dei conflitti si ebbe quando Tristano Savorgnan reclam\u00f2 i beni confiscati dal patriarca ed inizi\u00f2 i saccheggi dei territori del Friuli. Anche gli ultimi territori patriarcali in Istria vennero colpiti e Capodistria fu attaccata il 27 agosto 1418.\nI mercenari Taddeo d'Este e Filippo Arcelli, al soldo di Venezia, invaso il Friuli, saccheggiano Aquileia e bombardano Cividale, costringendola alla resa (13 luglio 1419), seguita da quella di Sacile (14 agosto 1419), mentre Tristano Savorgnan fall\u00ec la presa di Udine (12 settembre 1419).\nIl patriarca venne supportato da Enrico IV conte di Gorizia e con 6.000 soldati patriarcali ed ungheresi, assieme ai Carraresi ed al conte di Ortemburg assal\u00ec Cividale, bombardandola per 115 giorni ma fu sconfitto dall'esercito di soccorso veneziano (dicembre 1419). Enrico IV venne catturato e dovette pagare un grosso riscatto; Ludovico fu costretto a lasciare il Friuli per cercare aiuto in Ungheria (1420) ma Sigismondo era impegnato nelle guerre hussite (1420-1434).\nI Veneziani procedettero all'occupazione del patriarcato: Filippo Arcelli prese Feltre (14 marzo 1420) e Belluno (23 marzo) mentre Tristano Savorgnan ottenne la resa di Udine (4 aprile 1420), che dovette pagare una grossa taglia per evitare il saccheggio, prese Spilimbergo, San Vito, Portogruaro e Venzone (30 giugno).\nIl doge Tommaso Mocenigo ottenne la resa di Monfalcone (14 luglio 1420), il porto adriatico pi\u00f9 settentrionale che ribattezz\u00f2 \u201cOcchio della Patria del Friuli\u201d. I Veneziani presero poi Marano ed Aquileia, ottenendo il controllo della costa ed occupando nel contempo la Carnia, mentre il Cadore (fino al castello di Botestagno compreso) cess\u00f2 la resistenza solo dopo aver ottenuto il riconoscimento dei propri diritti giurisdizionali. Nell'Istria, Muggia e Capodistria fecero atto di dedizione a Venezia che assedi\u00f2 e prese anche Pinguente (luglio 1420), Albona, Fianona, Spalato e Cattaro. Entro la fine di luglio tutto il Patriarcato era ormai in mano veneziana.\nTentativi di liberazione della Patria.\nUn primo tentativo diplomatico si ebbe con la mediazione di papa Martino V (settembre 1420-1421) che fu per\u00f2 respinta. Ludovico tent\u00f2 pi\u00f9 volte di entrare in Friuli con un esercito: una prima volta fu bloccato sui passi alpini con 4.000 mercenari ungheresi (aprile 1422); un nuovo assalto fu respinto dopo essere arrivato fino a Chiusa e l'abbazia di Moggio (ottobre 1422).\nVenezia assold\u00f2 Francesco Bussone detto il Carmagnola per sventare l'ultimo tentativo militare di Ludovico che con 5.000 mercenari ungheresi assedi\u00f2 l'abbazia fortificata di Rosazzo (1431) ma dovette ritirarsi.\nFurono infine respinte anche le proposte di mediazione del Concilio di Basilea; era considerato una delle colonne del concilio di Basilea; ferocissimo nemico di papa Eugenio IV, aveva proposto addirittura che lo si condannasse a morte. Quale legato del concilio, il Teck si rec\u00f2 al convegno dei principi tedeschi a Magonza, il 26 marzo 1439 e partecip\u00f2 attivamente alle discussioni per la nomina di un nuovo antipapa.\nSuccessivamente, ritornato a Basilea, Ludovico vi mor\u00ec nel luglio 1439."}
{"id": "2908397", "revid": "729019", "url": "https://it.wikipedia.org/wiki?curid=2908397", "title": "Aeroporto di Rio de Janeiro-Santos Dumont", "text": "L'Aeroporto di Rio de Janeiro-Santos Dumont (in portoghese: \"Aeroporto Santos Dumont\") sorge nella zona est della citt\u00e0 di Rio de Janeiro in Brasile, in prossimit\u00e0 del centro cittadino, affacciandosi sulla Baia di Guanabara. \u00c8 un dei pochi aeroporti in una grande citt\u00e0 che si pu\u00f2 raggiungere a piedi dal centro della citt\u00e0.\n\u00c8 dotato di due piste parallele che si affacciano completamente sul mare. Opera su voli di corto e medio raggio solo ed esclusivamente in territorio nazionale.\nIl ponte aereo Rio de Janeiro-San Paolo \u00e8 operato tra questo aeroporto e tra quello di San Paolo Congonhas: ogni 30 minuti \u00e8 presente un volo di collegamento tra le due metropoli, operato dalle principali compagnie aeree brasiliane Gol e Tam. Tra gli altri vettori che operano su questo aeroporto vi sono Oceanair (Avianca), Trip Linhas Aereas, Azul e Webjet. Pu\u00f2 ospitare aerei del tipo Airbus A-320 o Boeing B-737-800\nDurante l'atterraggio in questo aeroporto \u00e8 possibile godere di una vista del Pan di Zucchero e di tutta la baia di Guanabara. Al decollo verso Sud, si gode la vista del Pan di Zucchero, Copacabana, Ipanema.\n\u00c8 facilmente raggiungibile dalla zona sud della citt\u00e0 e dal centro tramite strade urbane ad altro scorrimento. Per chi proviene dalla zona nord \u00e8 consigliabile usufruire della Linha Vermelha. Il tempo di percorrenza tra questo aeroporto e quello internazionale del Galeao \u00e8 di circa 20 minuti in condizioni di traffico scorrevole."}
{"id": "2908398", "revid": "287204", "url": "https://it.wikipedia.org/wiki?curid=2908398", "title": "Macina (disambigua)", "text": ""}
{"id": "2908400", "revid": "107831", "url": "https://it.wikipedia.org/wiki?curid=2908400", "title": "Honour and Blood", "text": ""}
{"id": "2908402", "revid": "1543377", "url": "https://it.wikipedia.org/wiki?curid=2908402", "title": "Circondario di Macina", "text": "Il circondario di Macina \u00e8 un circondario del Mali facente parte della regione di S\u00e9gou. Il capoluogo \u00e8 Macina.\nGeografia antropica.\nSuddivisioni amministrative.\nIl circondario di Macina \u00e8 suddiviso in 11 comuni:"}
{"id": "2908404", "revid": "729019", "url": "https://it.wikipedia.org/wiki?curid=2908404", "title": "Barra shopping", "text": "Il Barra shopping \u00e8 un centro commerciale brasiliano situato a Barra da Tijuca nella citt\u00e0 di Rio de Janeiro, in Brasile inaugurato il 26 ottobre 1981. Fa anche parte del complesso il New York City Center. Conta pi\u00f9 di 500 negozi, con articoli che spaziano in molte categorie (casa, abbigliamento, elettrodomestici, discografia, sport)."}
{"id": "2908407", "revid": "256896", "url": "https://it.wikipedia.org/wiki?curid=2908407", "title": "Consiglio internazionale dell'acqua", "text": ""}
{"id": "2908408", "revid": "767487", "url": "https://it.wikipedia.org/wiki?curid=2908408", "title": "The Crest", "text": "The Crest \u00e8 un album pubblicato dalla speed/power metal band tedesca Axel Rudi Pell il 26 aprile 2010 dalla SPV GmbH."}
{"id": "2908409", "revid": "1543377", "url": "https://it.wikipedia.org/wiki?curid=2908409", "title": "Nanofabbricazione", "text": "La nanofabbricazione \u00e8 un termine utilizzato per descrivere la produzione di materiali in nanoscala, i quali possono essere polveri o fluidi, o per descrivere la fabbricazione di parti \"bottom up\" di materiali \"nanoscalati\" o \"top down\" nei passaggi pi\u00f9 piccoli ad alta precisione, utilizzati in molte tecnologie come ad esempio l'ablazione laser, l'incisione e altre. La nanofabbricazione non va confusa con la fabbricazione molecolare, che si riferisce specificamente alla realizzazione di strutture nanometriche complesse per mezzo della meccanosintesi non biologica (e successivo assemblaggio). \nIl termine \"nanofabbricazione\" viene ampiamente usato, per es. dalla Piattaforma Tecnologica Europea MINAM e dalla statunitense National Nanotechnology Initiative (NNI). La NNI si riferisce al sotto-dominio della nanotecnologia come una delle sue cinque \"aree di priorit\u00e0\". Esiste anche un programma di nanofabbricazione alla U.S. National Science Foundation, per mezzo della quale \u00e8 stata istituita la \"National Nanomanufacturing Network\" (NNN). La NNN \u00e8 un'organizzazione che lavora per facilitare la transizione delle nanotecnologie dalla ricerca di laboratorio alla produzione industriale e lo fa attraverso lo scambio di informazioni, \"workshop\" strategici e sviluppo di \"roadmap\".\nLa NNI ha definito la nanotecnologia in modo molto ampio, includendo una vasta gamma di piccole strutture, comprese quelle create tramite strumenti imprecisi e di grandi dimensioni. Tuttavia, la nanofabbricazione non \u00e8 definita nella recente relazione della NNI, \"Instrumentation and Metrology for Nanotechnology\". Al contrario, un'altra \"area di priorit\u00e0\", la nanolitografia viene definita come \"la capacit\u00e0 di fabbricare, con metodi diretti o di auto-assemblaggio, strutture funzionali o dispositivi a livello atomico o molecolare\" (p. 67). La nanofabbricazione sembra riguarder\u00e0 a breve termine la fabbricazione su scala industriale di oggetti basati sulla nanotecnologia, con particolare attenzione al basso costo e all'affidabilit\u00e0.\nMolte associazioni professionali hanno formato gruppi di tecnici in nanotecnologia. La Society of Manufacturing Engineers, per esempio, ha formato un \"gruppo tecnico per la nanofabbricazione\" (\"Nanomanufacturing Technical Group\") per informare sia i membri delle tecnologie in via di sviluppo, affrontando gli aspetti organizzativi, che le questioni legali riguardanti la propriet\u00e0 intellettuale onde poter ottenere una pi\u00f9 ampia commercializzazione."}
{"id": "2908410", "revid": "154893", "url": "https://it.wikipedia.org/wiki?curid=2908410", "title": "Associazione non governativa", "text": ""}
{"id": "2908411", "revid": "1272592", "url": "https://it.wikipedia.org/wiki?curid=2908411", "title": "Lello Musella", "text": "Biografia.\nHa iniziato sin dalla tenera et\u00e0 di otto anni a mostrare un talento come attore comico con alcune poesie di Tot\u00f2 come: 'a Livella, 'e 'ccorne, etc.\nAll'et\u00e0 di 12 anni si scopre anche cantautore e nel 1993 partecipa ad una gara di cantautori emergenti chiamata \u201cMusitalia 93\u201d arrivando in finale.\nNel 1996 partecipa come sua prima esperienza televisiva nazionale al programma di Serena Dandini \u201cPippo Kennedy Show\u201d su Rai Due.\nSempre nello stesso anno vince il \u201cPremio Charlot\u201d come cabarettista a Bellizzi (Salerno) condotto da Nino Frassica e in onda su Rai uno in prima serata. Ospite Nino Manfredi.\nNel 1997 vince un altro premio: la \u201cZanzara D'Oro'\u201d con il gruppo \u201cTeandr\u00eca\u201d premiati da Alberto Sordi in prima serata su Rai Uno.\nAncora in quell'anno viene scelto dal regista Antonio Capuano per interpretare una parte da protagonista nel film \u201cPolvere di Napoli\u201d. (Episodio \u201cLe Nozze\u201d).\nDal 1998 al 2008 ha partecipato a programmi televisivi nazionali e regionali come cabarettista; tra i quali: 1998 Come si ride all'ombra del Vesuvio, 1999 Premio Troisi, 2000 Rido, 2003 Bravo Grazie, 2006 Caff\u00e8 teatro cabaret, 2007 Tribb\u00f9, dal 2008 al 2010 Made in Sud.\nInoltre ha partecipato come autore e attore comico in programmi regionali di sua realizzazione, i quali: dal 1999 al 2001 Funicul\u00ec Funicul\u00e0, Tele Garibaldi e Ciakkati con l'emittente Teleoggi.\nDal 2003 al 2009 ha partecipato ad una serie di programmi televisivi regionali, teatrali, e radiofonici i quali Radio Marte, Radio CRC.2004/2005 co-conduttore del programma ETIRITITT\u00ecTT\u00ec con Lisa Fusco. in onda su canale Sky\nDal 2006 al 2010 partecipa come attore comico a diversi film: 2006 coprotagonista nel film \u201cTi lascio perch\u00e9 ti amo troppo\u201d e \u201cLa seconda volta non si scorda mai\u201d di Alessandro Siani e Francesco Albanese, regia di Francesco Ranieri Martinotti.\nNel 2008 prende parte con un ruolo comico al film \u201cIo non c'entro\u201d di Alfonso Ciccarelli e Nello Iorio, regia Alfonso Ciccarelli. Ancora nel 2008 \u00e8 protagonista con Alfredo Libassi e Salvatore Termini, quelli di Mery per sempre, nel film \"I picciuli\" e ad aprile 2010 \u00e8 protagonista con Mimmo Dany nel film \u201cUn Neomelodico Presidente\u201d regia di Alfonso Ciccarelli.\nAltre partecipazioni: 2003; 2006; 2008; ha partecipato alla serie televisiva \u201cLa squadra\" e \"La nuova Squadra\"; partecipa allo spettacolo \u201cPi\u00f9 di prima\u201d di Alessandro Siani e Francesco Albanese nei teatri nazionali e campani e si esibisce con un suo repertorio di cabaret nei club della Campania e oltre."}
{"id": "2908412", "revid": "1318658", "url": "https://it.wikipedia.org/wiki?curid=2908412", "title": "Centro storico di Cesena", "text": "Il centro storico di Cesena, raccolto sotto l'antica Rocca Malatestiana, contiene chiese e palazzi di interesse storico e artistico e preserva parte delle mura che circondavano la citt\u00e0 dall'epoca medievale e gran parte dei torrioni e delle porte.\nPiazze e vie.\nLa piazza principale \u00e8 piazza del Popolo, con al centro la fontana del Masini, risalente alla fine del Cinquecentoe dove si tiene il mercato cittadino due volete la settimanale. Su di essa affacciano il palazzo comunale, la Loggetta Veneziana, la Rocchetta di Piazza e la chiesa dei Santi Anna e Gioacchino\nCollegato alla Piazza del Popolo da via Zeffirino Re, si trova il Palazzo del Ridotto, edificio dedicato a papa Pio VI, questo antico palazzo \u00e8 circondato da tre piazze: piazza Almerici; piazza Bufalini, dove \u00e8 ubicata la Biblioteca Malatestiana, una biblioteca che gi\u00e0 il grande umanista Flavio Biondo riteneva una delle migliori d'Italia e inserita dall'UNESCO, prima in Italia, nel Registro della Memoria del Mondo); la terza \u00e8 piazza Fabbri dove durante lo scavo per un parcheggio sotterraneo fra il 1997 e il 1998 \u00e8 stato rinvenuto un'abitazione antica, una domus, con all'interno una pavimento musivo.\nArchitetture religiose.\nLa cattedrale, dedicata a san Giovanni Battista e realizzata in stile gotico, risalente alla fine del Trecento, con una cripta che racchiude da secoli le spoglie di san Mauro, \u00e8 stata completamente smembrata nel XX secolo di tutto lo stile settecentesco contenuto all'interno e risparmiando solo la cappella della Madonna del Popolo; nella facciata sono state chiuse una monofora e due finestroni, aggiunti mattoni nuovi e l'altare su cui posavano le sculture del Bregno \u00e8 andato perduto.\nVi \u00e8 poi la chiesa di Sant'Agostino, edificata su disegno del Vanvitelli, e la chiesa di San Domenico (conservano numerosi dipinti) e, appena fuori dal centro storico, la abbazia di Santa Maria del Monte, che ospita opere pittoriche di notevole valore storico-culturale e una collezione di \"ex voto\" fra le pi\u00f9 grandi d'Europa, costituita da tavolette dipinte a partire dal 1400 che raffigurano i miracoli con i quali la Vergine del Monte esprimeva la sua protezione a Cesena e ai cesenati.\nLa Torre bizantina, risalente al X secolo, probabilmente era la torre campanaria di una chiesa andata poi distrutta.\nPalazzi.\nIn contrada Chiaramonti ci sono alcuni palazzi, costruiti o abbelliti nel periodo dei papi cesenati. Tra questi palazzo Ghini, realizzato dall'architetto e pittore mantovano Leandro Marconi; palazzo Guerrini Bratti, anch'esso decorato da Leandro Marconi; palazzo Sirotti Gaudenzi, caratterizzato da una facciata neoclassica e i cui interni sono stati interamente decorati da Felice Giani e Giovan Battista Ballanti Graziani; palazzo Chiaramonti, acquistato dal papa cesenate Pio VII (Barnaba Chiaramonti) e decorato da stucchi e da affreschi realizzati da Giuseppe Milani.\nOltre ai palazzi monumentali presenti nella contrada Chiaramonti un altre zone sorgono il palazzo Romagnoli, maestoso edificio seicentesco decorato dal Milani; Palazzo Ghini, progettato nel XVII secolo dall'architetto Pier Mattia Angeloni, sul cui cortile monumentale si affacciano le quattro statue di Francesco Calligari raffiguranti quattro divinit\u00e0; palazzo Masini, ricco di decorazioni pittoriche neoclassiche; casa Sirotti, di antichissima costruzione, nel quale risiedette anche San Carlo Borromeo.\nFortificazioni.\nCesena deve alla famiglia dei Malatesta anche la sua Rocca, una delle pi\u00f9 imponenti della Romagna, con una corte e due torrioni centrali, chiamati \"Maschio\" e \"Femmina\". In quest'ultimo \u00e8 allestito il \"Museo della civilt\u00e0 contadina\" che offre ai visitatori uno spaccato sul mondo rurale romagnolo nel corso dei tempi, mentre nel \"Maschio\" \u00e8 posta l'esposizione permanente di ceramiche malatestiane.\nL'inizio della costruzione della cinta muraria di Cesena si fa risalire intorno all'anno Mille. Questa cinta muraria risulta ancora per la maggior parte intatta e ben individuabile nel tessuto urbanistico; le porte ancora esistenti sono quattro: \"Porta Santi\", \"Porta Fiume\", una delle due \"Portacce\" e \"Porta Montanara\".\nTeatro.\nIn Piazza Guidazzi si trova il teatro Alessandro Bonci, ultimato nel 1846 su progetto dell'architetto Vincenzo Ghinelli; esso si presenta con una facciata in stile neo-classico tipica dei teatri italiani del periodo, e con pregevoli interni dotati di ampi saloni da ricevimento, cavea con platea e cinque ordini di palchi compreso il loggione; il teatro vanta un'ottima acustica."}
{"id": "2908419", "revid": "580197", "url": "https://it.wikipedia.org/wiki?curid=2908419", "title": "Anton \u017dlogar", "text": "Carriera.\nGiocatore.\nClub.\nCresce calcisticamente nel settore giovanile dell'Izola squadra con cui fa il suo esordio nella Serie A slovena a soli 16 anni. Rimane con il sodalizio del litorale adriatico dal 1983 al 1995.\nDal 1995 al 1998 passa al Primorje Ajdov\u0161\u010dina, poi si trasferisce all'ND Gorica, societ\u00e0 nella quale gioca sino al 2001.\nDal 2001 al 2005 si sposta nella capitale giocando per l'Olimpia Lubiana.\nNell'estate del 2005 si trasferisce a Cipro. Qui gioca, sempre nella massima serie, con Paralimni, Anorthosis Famagosta, Omonia Nicosia e Alki Larnaca.\nDal 2011 al 2013 gioca in Serie D con la maglia del Pordenone. Approda al Kras Repen nell'estate del 2013, dove nel 2014 termina la carriera.\nNazionale.\nHa collezionato 37 presenze e un gol con la Nazionale slovena.\nAllenatore.\nIl 25 novembre 2014 diventa il nuovo l'allenatore del Kras Repen, formazione della Provincia di Trieste in Serie D. Nel 2016 d\u00e0 le dimissioni."}
{"id": "2908420", "revid": "1543377", "url": "https://it.wikipedia.org/wiki?curid=2908420", "title": "Commonwealth Bank Tennis Classic 2007", "text": "Il Commonwealth Bank Tennis Classic 2007 \u00e8 stato un torneo di tennis giocato sul cemento. \u00c8 stata la 13\u00aa edizione del Commonwealth Bank Tennis Classic, che fa parte della categoria Tier III nell'ambito del WTA Tour 2007. Si \u00e8 giocato al Grand Hyatt Bali di Bali, in Indonesia,dal 10 al 16 settembre 2007.\nCampionesse.\nSingolare.\n Lindsay Davenport ha battuto in finale Daniela Hantuchov\u00e1, 6-4, 3-6, 6-2\nDoppio.\n Sun Shengnan / Ji Chunmei hanno battuto in finale Jill Craybas / Natalie Grandin, 6-3, 6-2"}
{"id": "2908422", "revid": "420108", "url": "https://it.wikipedia.org/wiki?curid=2908422", "title": "Medaka", "text": ""}
{"id": "2908424", "revid": "404449", "url": "https://it.wikipedia.org/wiki?curid=2908424", "title": "Piero Celani", "text": "\u00c8 stato vice-presidente del Consiglio regionale delle Marche, sindaco del Comune di Ascoli Piceno e presidente della Provincia di Ascoli Piceno.\nBiografia.\nSi diploma geometra presso l'Istituto Tecnico Commerciale e per Geometri Umberto I di Ascoli Piceno e si avvia alla professione non tralasciando gli studi presso l'Universit\u00e0 Politecnica delle Marche, con sede ad Ancona, dove si laurea in ingegneria civile.\n\u00c8 iscritto all'Albo degli Ingegneri della locale provincia, negli elenchi dei consulenti del Tribunale di Ascoli ed all'Albo Regionale dei Collaudatori della Regione Marche.\nLa sua prima esperienza lavorativa post laurea \u00e8 avvenuta alle dipendenze dell'Impresa Orsini S.p.A. di Ascoli. Come libero professionista ha progettato e partecipato alla realizzazione di opere pubbliche ed infrastrutture del territorio piceno e nazionale. Su incarico di amministrazioni pubbliche ed aziende private opera come consulente in materia di prevenzione incendi essendo tecnico abilitato.\nNell'anno 1985, mediante pubblico concorso, ha conseguito l'abilitazione all'insegnamento delle materie di: \"Costruzioni\", \"Tecnologia delle Costruzioni\" e \"Disegno Tecnico\" acquisendo la titolarit\u00e0 della cattedra di \"Costruzioni\" presso lo stesso istituto ascolano che lo accolse da studente.\nCarriera politica.\nL'esperienza e la carriera politica di Piero Celani hanno inizio ad Ascoli, nei primi anni ottanta, quando, con il partito della Democrazia Cristiana, si candida come consigliere di Circoscrizione e ricopre per due legislature consecutive il mandato. Nell'anno 1995 \u00e8 eletto consigliere comunale nella lista di Forza Italia ottenendo il record di preferenze. L'anno successivo nel 1996 riveste l'incarico di referente politico cittadino, fino al 1999, col ruolo di Coordinatore Comunale.\nSindaco di Ascoli Piceno.\nNel giugno del 1999 \u00e8 eletto sindaco di Ascoli Piceno al primo turno ricevendo la percentuale del 52,73% dei voti battendo il Sindaco uscente del centrosinistra fermo al 29%. Il mandato di primo cittadino gli \u00e8 stato riconfermato anche nella tornata elettorale del giugno 2004 in cui al primo turno ottiene il 50,30% delle preferenze.\nPresidente della Provincia di Ascoli Piceno.\nNel mese di marzo dell'anno 2009, il partito del Popolo della Libert\u00e0 lo sceglie come candidato alla presidenza della Provincia di Ascoli Piceno per la consultazione elettorale del 6 e 7 giugno. Sostenuto anche da liste civiche, viene eletto presidente il 23 giugno ed ufficialmente proclamato il 24 giugno 2009. Nella sua persona riunisce le deleghe di: Pianificazione Territoriale, Progetti Strategici per il Piceno, Universit\u00e0, Polizia Provinciale, Contenzioso e tutte le materie non assegnate agli assessori della sua giunta.\nConsigliere regionale e ricandidatura ad Ascoli.\nPer le elezioni regionali del 31 maggio 2015 viene candidato capolista di Forza Italia nella circoscrizione Picena ed in caso di vittoria della coalizione, grazie al forte sostegno di Silvio Berlusconi e di Antonio Tajani, sar\u00e0 anche candidato Vice Presidente del Governatore uscente Gian Mario Spacca. Nonostante il risultato pessimo che ha registrato la coalizione (Marche2020, NCD e Forza Italia), viene eletto consigliere regionale nella Regione Marche ottenendo 4224 preferenze personali.\nNel 2019 si ricandida a sindaco di Ascoli Piceno, sostenuto da sei liste civiche di centro-destra, alcune di loro composte da esponenti locali di Forza Italia. Perde al ballottaggio del 9 giugno con il 40,69% contro Marco Fioravanti, candidato della coalizione di destra."}
{"id": "2908432", "revid": "287204", "url": "https://it.wikipedia.org/wiki?curid=2908432", "title": "Anton Zlogar", "text": ""}
{"id": "2908433", "revid": "479590", "url": "https://it.wikipedia.org/wiki?curid=2908433", "title": "Variabile casuale di Rayleigh", "text": ""}
{"id": "2908434", "revid": "1442080", "url": "https://it.wikipedia.org/wiki?curid=2908434", "title": "Commonwealth Bank Tennis Classic 2007 - Singolare", "text": "Il singolare del Commonwealth Bank Tennis Classic 2007 \u00e8 stato un torneo di tennis facente parte del WTA Tour 2007.\nSvetlana Kuznecova era la detentrice del titolo, ma quest'anno non ha partecipato.\nLindsay Davenport ha battuto in finale Daniela Hantuchov\u00e1 6-4, 3-6, 6-2.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2908437", "revid": "1798099", "url": "https://it.wikipedia.org/wiki?curid=2908437", "title": "Myl\u00e8ne Farmer Stade de France", "text": "Myl\u00e8ne Farmer Stade de France \u00e8 il quarto DVD live della cantante francese Myl\u00e8ne Farmer, registrato allo Stade de France e pubblicato il 12 aprile 2010.\nIl DVD riprende lo spettacolo presentato dall'artista l'11 e il 12 settembre 2009 allo Stade de France davanti a 80.000 spettatori per ogni serata. \nIl giorno prima dell'uscita lo spettacolo sar\u00e0 progettato nelle principali sale cinematografiche di Francia, tra cui Le Grand Rex a Parigi. \nIl dvd \u00e8 gi\u00e0 certificato dalla prima settimana di uscita video di diamante con ben 250.000 copie vendute e raggiunger\u00e0 la prima posizione nella classifica dei dvd in Francia (n.1 per 8 settimane di seguito), Belgio, Svizzera e Russia.\nPer la prima volta il dvd esce in contemporanea anche in Polonia (23 aprile 2010), Canada (4 maggio 2010), e Messico (10 agosto 2010)."}
{"id": "2908438", "revid": "599013", "url": "https://it.wikipedia.org/wiki?curid=2908438", "title": "Aleksandar Radosavljevi\u010d", "text": ""}
{"id": "2908439", "revid": "767487", "url": "https://it.wikipedia.org/wiki?curid=2908439", "title": "Nanoscala", "text": "La nanoscala o scala nanoscopica o scala nanometrica di solito viene riferita a strutture con una scala di lunghezza applicabile alla nanotecnologia, solitamente citata come variabile da 1 a 100 nanometri. La scala nanoscopica \u00e8 grosso modo il limite inferiore della scala mesoscopica usata per la maggior parte dei solidi.\nPer motivi tecnici, la scala nanoscopica \u00e8 la dimensione dove le fluttuazioni attese delle propriet\u00e0 medie dovute al moto e al comportamento delle singole particelle non possono pi\u00f9 essere ridotte al di sotto di una certa soglia desiderabile (spesso una piccola percentuale), e devono essere rigorosamente stabilite dentro il contesto di ogni problema particolare.\nLa scala nanoscopica \u00e8 a volte contrassegnata come il punto dove le propriet\u00e0 di un materiale cambiano; al di sopra di questo punto le propriet\u00e0 di un materiale sono causate dagli effetti della massa (bulk) o del volume. Sotto questo punto, le propriet\u00e0 di un materiale mutano e, mentre il tipo di atomi presenti e le loro orientazioni relative sono ancora importanti, gli effetti sull'area di superficie, anche riferiti come \"effetti quantistici\", diventano pi\u00f9 evidenti; questi effetti sono dovuti alla geometria del materiale (al suo spessore, alla sua grandezza, ecc) che, a queste basse dimensioni, pu\u00f2 avere un effetto drastico sugli stati quantizzati e quindi sulle propriet\u00e0 di un materiale.\nCol Premio Nobel per la chimica assegnato a Eric Betzig, William Moerner e Stefan Hell l'8 ottobre 2014 si \u00e8 premiata la tecnica che consente di ottenere, con un microscopio ottico a fluorescenza, risoluzioni superiori al limite degli 0,2 micron, inaugurando di fatto la nanoscopia."}
{"id": "2908440", "revid": "767487", "url": "https://it.wikipedia.org/wiki?curid=2908440", "title": "Horneophyton", "text": "L'orneofito (Horneophyton lignieri) \u00e8 una pianta estinta, di incerta collocazione sistematica, vissuta all'inizio del Devoniano (circa 410 milioni di anni fa). I suoi resti fossili sono tra i pi\u00f9 abbondanti fra quelli rinvenuti nel famoso Rhynie Chert (Scozia).\nDescrizione.\nDi piccole dimensioni, questa pianta possedeva un asse biramato che si protendeva dal terreno e terminava in sporangi. Questi ultimi erano di forma cilindrica e si diramavano anch'essi, mentre la base della pianta era rigonfia e dotata di numerosi rizoidi. L'altezza di \"Horneophyton\" non doveva superare i 20 centimetri. Di questa pianta \u00e8 conosciuto anche il gametofito femminile, descritto originariamente come Langiophyton mackiei: era una struttura alta circa sei centimetri, dotata di una sorta di coppa terminale.\nClassificazione.\nL'orneofito non \u00e8 facilmente attribuibile ad alcun gruppo di piante noto. Alcune caratteristiche (ad esempio la presenza di una columella sterile negli sporangi) avvicina questa pianta alle briofite (muschi), ma altre strutture (l'asse dotato di cavit\u00e0 vascolare e tracheidi) suggeriscono che l'orneofito fosse a uno stadio evolutivo pi\u00f9 avanzato.\nHabitat.\nL'orneofito \u00e8 una delle piante pi\u00f9 comuni nel giacimento di Rhynie; i suoi rizomi sotterranei erano in grado di farsi strada attraverso i detriti, mentre i rizoidi fornivano notevoli punti di ancoraggio. Spesso questa pianta \u00e8 stata rinvenuta in assenza di altre piante; ci\u00f2 potrebbe indicare che l'orneofito riusciva a colonizzare ambienti con condizioni climatiche sfavorevoli ad altre piante. Raramente \"Horneophyton\" \u00e8 stato trovato in associazione con \"Rhynia\", l'altra pianta molto abbondante nel giacimento. L'orneofito cresceva sulle rive di fiumi, in un ambiente particolarmente umido, quasi semiacquatico."}
{"id": "2908442", "revid": "352448", "url": "https://it.wikipedia.org/wiki?curid=2908442", "title": "Scala nanoscopica", "text": ""}
{"id": "2908443", "revid": "729019", "url": "https://it.wikipedia.org/wiki?curid=2908443", "title": "Sunfeast Open 2007", "text": "Il Sunfeast Open 2007 \u00e8 stato un torneo di tennis giocato sul cemento indoor. \u00c8 stata la 3\u00aa edizione del torneo, che fa parte della categoria Tier III nell'ambito del WTA Tour 2007. Si \u00e8 giocato a Calcutta in India, dal 17 al 23 settembre 2007.\nCampionesse.\nSingolare.\n Marija Kirilenko ha battuto in finale Marija Korytceva, 6-0, 6-2\nDoppio.\n Vania King / Alla Kudrjavceva hanno battuto in finale Alberta Brianti / Marija Korytceva, 6-1, 6-4"}
{"id": "2908444", "revid": "352448", "url": "https://it.wikipedia.org/wiki?curid=2908444", "title": "Scala nanometrica", "text": ""}
{"id": "2908448", "revid": "729019", "url": "https://it.wikipedia.org/wiki?curid=2908448", "title": "Battaglia di Sanluri", "text": "La battaglia di Sanluri (in sardo Sa battalla de Seddori, ma anche solo Sa battalla per antonomasia) fu combattuta il 30 giugno 1409 nella piana a sud del castello e del borgo fortificato di Sanluri, nella Sardegna meridionale, tra le truppe del Regno di Arborea guidate da Guglielmo III di Narbona e l'esercito di Martino I di Sicilia, erede della Corona d'Aragona e primogenito di Martino I di Aragona \"il Vecchio\", chiamato anche l'\"Umano\", quinto re di Sardegna.\nPremessa.\nTra i regni della Corona di Aragona faceva parte integrante il Regno di Sardegna e Corsica, ideato nel 1297 da papa Bonifacio VIII, che lo infeud\u00f2 al re d'Aragona Giacomo II, ottenendone in cambio la rinuncia al trono siciliano nel conflitto allora conosciuto come guerra del Vespro. I re d'Aragona si resero ben presto conto che per dare un senso compiuto a quell'investitura papale avrebbero dovuto conquistare militarmente la Sardegna e la Corsica dove per\u00f2 gi\u00e0 preesistevano delle entit\u00e0 statuali autoctone. E infatti il regno nacque propriamente dopo la battaglia di Lucocisterna nel 1324, vinta dagli aragonesi e dai loro (allora) alleati Arborensi contro i pisani di Manfredi della Gherardesca signori del Cagliaritano e della Gallura, incamerandone i territori.\nMa la conquista dell'Isola fu tutt'altro che facile. Gli ambiziosi sovrani del regno di Arborea \u2013 desiderosi di unificare i territori isolani sotto la bandiera arborense - e la potente famiglia del ramo sardo-genovese dei Doria, restia a perdere i ricchi possedimenti nella parte settentrionale, opposero una tenace resistenza dando vita ad un lunghissimo e sanguinoso conflitto della durata di quasi cent'anni.\nGi\u00e0 venti anni dopo la battaglia di Lucocisterna i regnicoli subirono una umiliante disfatta ad Aidu de Turdu da parte dei Doria, e poi, con la scesa in campo di Mariano IV d'Arborea, nel 1353, la guerra volse nettamente a favore degli Arborensi. Dopo cruente battaglie, i territori regnicoli furono ridotti ai soli porti del Castel di Cagliari e a quello di Alghero e di Longosardo, ormai allo stremo e riforniti solamente via mare. Gli arborensi riuscirono di fatto ad ottenere il controllo del territorio sardo coronando il loro sogno di unificazione della nazione sarda.\nDopo la morte della giudicessa \"de facto\" Eleonora d'Arborea nel 1402 \u2013 per\u00f2 - e cinque anni dopo quella del giovane erede Mariano V, si apr\u00ec una crisi dinastica che la Corona di Aragona, mai rassegnata a perdere l'Isola, volle sfruttare per continuare la guerra \u00abe scongiurare il pericolo di perdere definitivamente il Regno di Sardegna e, con esso, una delle fondamentali tappe nella \"ruta de las islas\" per l'espansione politica e commerciale dei catalano-aragonesi nel Mediterraneo\u00bb.\nEsercito di Martino \"il Giovane\".\nSalpato dalla Sicilia con un potente esercito su una flotta di 150 navi di cui 24 galeoni, dieci galee, quindici galeotte ed altre navi di minor grandezza, il 6 ottobre 1408, Martino I \"il Giovane\" giunse a Castel di Cagliari. Il 1\u00ba giugno 1409 la flotta aragonese in un violento scontro nelle acque dell'Asinara distrusse sei galere genovesi che portavano aiuto agli arborensi. Il suo esercito era comandato da Pietro Torrelles, capitano generale e luogotenente di suo padre Martino \"il Vecchio\". Disponeva di ottomila fanti e tremila uomini a cavallo. Bench\u00e9 Inferiori di numero erano per\u00f2 militarmente preparati e molto ben organizzati. I fanti erano forniti di elmo, corazza e scudo, erano armati con una spada lunga ed una corta; era dotato inoltre di arcieri e balestrieri. I cavalieri provenivano dai diversi possedimenti della Corona ed erano principalmente aragonesi, siciliani, valenzani e balearini, armati di tutto punto con cavalli ben protetti da una solida armatura. Erano inoltre dotati di artiglieria, anche se antiquata, giunta a Castel di Cagliari dalla Spagna qualche decennio prima.\nEsercito di Guglielmo III.\nNel Regno di Arborea in quegli anni la crisi dinastica produsse gravi danni ed il nuovo re Guglielmo III di Narbona-Bas non riusc\u00ec in poco tempo a attirare verso di s\u00e9 la stima dei suoi soldati, n\u00e9 a dare all'esercito arborense una solida organizzazione militare per poter competere alla pari con quello molto pi\u00f9 moderno del nemico. Era numericamente superiore, ma poco addestrato per combattere battaglie campali decisive. La fanteria era composta prevalentemente da soldati sardi sprovvisti di corazze e di armature adeguate. L'arma pi\u00f9 utilizzata (secondo \"La Storia di Sardegna\") era la \"virga sardesca\", un particolare spadone che secondo alcuni storici aveva un corto manico di legno ed una lama affilata. Alcuni avevano forconi e altre armi di fortuna. A dare aiuto per\u00f2 erano sopraggiunti contingenti di soldati pisani e francesi bene addestrati e contava sulla forza dei temibili balestrieri genovesi. La cavalleria era formata da 2000 cavalieri francesi bene armatii e montati.\nLa battaglia.\nIl piano degli aragonesi prevedeva di puntare con il grosso dell'esercito verso il castello di Sanluri dove li attendevano gli arborensi, mentre dei distaccamenti avrebbero dovuto marciare uno verso ovest al comando di Giovanni de Sena nella direzione di Villa di Chiesa, importante centro dell'Iglesiente, e l'altro verso est al comando di Berengario Carroz, nei territori dell'Ogliastra e del Sarrabus a conquistare il castello di Quirra.\nDopo alcuni contatti tra avanguardie avvenuti alcune settimane prima, la domenica del 30 giugno, l'esercito di Martino \"il Giovane\", dopo aver risalito il Flumini Mannu avvicinandosi a Sanluri, si mosse alle luci dell'alba dall'accampamento nel quale aveva passato la notte avvicinandosi al borgo fortificato di Sanluri. A quel punto Guglielmo III usc\u00ec allo scoperto con i suoi fanti e manovr\u00f2 per lanciare la cavalleria francese contro la fanteria aragonese in un luogo che ancora oggi e chiamato \"Bruncu de sa Battalla\" (Poggio della Battaglia).\nL'avanguardia aragonese era guidata da Pietro Torrelles e contava un migliaio di uomini armati mentre Martino I, pi\u00f9 indietro guidava il grosso delle forze. Dimostrandosi abile stratega fece assumere al suo esercito una formazione a cuneo. La tattica si rivel\u00f2 quella giusta in quanto pervenne a sfondare il fronte delle forze avversarie investendole nel centro del loro schieramento \"in linea\". La manovra riusc\u00ec in pieno e divise l'esercito arborense in due tronconi. La parte sinistra si divise a sua volta in due parti: la prima ripieg\u00f2 a Sanluri dove trov\u00f2 rifugio nel borgo fortificato e nel castello di Eleonora; le mura per\u00f2 non resistettero all'assalto e le forze aragonesi irruppero passando a fil di spada 600 fanti e facendo prigioniere 300 donne. La seconda parte, guidata da Guglielmo III riusc\u00ec a rifugiarsi nel vicino castello di Monreale le cui mura ressero l'assalto.\nNel frattempo l'altro troncone dell'esercito arborense\u00a0\u2013 quello destro - fu incalzato dai regnicoli che riuscirono a chiudere la via di fuga verso il borgo. Abilmente la cavalleria aragonese riusc\u00ec a spingerlo nella vallata di Furtei. Da qui - in realt\u00e0 - attraversando il Flumini Mannu, avrebbe potuto risalire verso il borgo di Sanluri e riunirsi alle forze residue. Ma il fiume in quei giorni era eccezionalmente in piena. Gli aragonesi sfruttarono quell'opportunit\u00e0 e impiegarono la loro riserva tattica costituita da soldati riuscendo cos\u00ec ad intrappolare gli arborensi. Questi da una parte non potevano attraversare il fiume e dall'altra furono costretti a difendersi risalendo un'altura, oggi nota col triste nome di \"S'Occidroxiu\" (il macello), dove finirono massacrati dagli aragonesi che occupavano saldamente la sommit\u00e0.\nMorte di Martino I.\nNonostante la vittoria sugli arborensi, qualche tempo dopo dest\u00f2 grande scompiglio in Aragona la notizia della morte del giovane Martino I, ultimo discendente della casata dei conti di Barcellona, probabilmente dovuta alla malaria contratta mentre risaliva il Flumini Mannu dirigendosi verso Sanluri.\nLa battaglia di Sanluri segn\u00f2 il declino del Regno di Arborea cos\u00ec come segn\u00f2 anche il declino dei catalani all'interno della Corona di Aragona: la morte di Martino \"il Giovane\" infatti determiner\u00e0 la scomparsa della \"catalanit\u00e0\" dei re della Corona.\nIl 31 maggio 1410, dieci mesi dopo la morte del figlio, moriva l'ultimo re di Aragona della casata dei conti di Barcellona. Dopo un difficile periodo di interregno il 28 giugno 1412 a Caspe venne eletto un nuovo re, Ferdinando I de Antequera, un castigliano.\nLa Bella di Sanluri.\nDesta molta curiosit\u00e0 la leggenda che vuole la morte di Martino \"il Giovane\" causata\u00a0\u2013 oltre che della malaria - anche dalle eccessive attenzioni di una bellissima giovane del borgo fortificato di Sanluri, la quale, per vendicare il massacro degli abitanti e dei soldati arborensi rifugiatisi nel castello, volle far giustizia a suo modo, sfiancando e riducendo allo stremo delle forze Martino I - che se ne era perdutamente invaghito - facendogli avere una lunghissima serie d'amplessi. A tal proposito lo storico Giuseppe Manno, nella sua opera \"Storia di Sardegna\", scrive: Anche lo storico Francesco Cesare Casula riporta la stessa notizia affermando: \nConseguenze della battaglia.\nIl 4 luglio si arrese Villa di Chiesa nelle mani di Giovanni de Sena. Nello stesso mese Guglielmo III di Narbona si imbarc\u00f2 per la Francia in cerca di aiuti lasciando come giudice di fatto (\"judike de factu\") suo cugino Leonardo Cubello ad organizzare le difese. Le conseguenze della disfatta a Sanluri furono pesanti ma non piegarono completamente gli arborensi. I combattimenti ripresero violentemente e l'esercito dei regnicoli si preparava alla conquista dei loro territori storici. Il 17 agosto l'esercito giudicale respinse un violento attacco contro Oristano per opera dei Moncada. Il giorno successivo Pietro Torrelles guid\u00f2 i regnicoli nel sanguinoso scontro che si svolse nella piana tra Sant'Anna, Fenosu e Santa Giusta, ricordato come la \"Seconda Battaglia\" (\"Segunda Battalla\"). Gli aragonesi furono respinti e rimasero intrappolati nelle paludi subendo ingenti perdite. Secondo fonti spagnole la battaglia fu cruenta e rimasero sul campo 6.536 morti. A distanza di un mese e mezzo dalla disfatta di Sanluri le sorti della guerra erano ancora incerte. Gli arborensi continuarono a resistere e passeranno sette mesi prima che Pietro Torrelles espugni i castelli di Monreale, di Marmilla e di Gioiosaguardia, scardinando cos\u00ec le loro difese. Cadute queste roccaforti si aprivano le porte per la conquista di Oristano. Dopo aver ricevuto ingenti rinforzi, il 25 marzo 1410, l'abile comandante aragonese partiva dalla fortezza di Sanluri verso la capitale arborense. Evitando le fatali paludi e gli stagni di Fenosu e Santa Giusta si diresse verso Bosa, centro strategico e porto commerciale di vitale importanza per il Regno di Arborea. La citt\u00e0 si difese strenuamente prima di arrendersi. La sua caduta permise ai regnicoli di puntare con tutte le forze verso Oristano. Le vicende dell'assedio della capitale restano un punto molto dibattuto dagli storici perch\u00e9 inspiegabilmente, senza combattere, Leonardo Cubello il 29 marzo 1410 firm\u00f2 a San Martino fuori le mura la resa della citt\u00e0 e di tutta l'Arborea storica. Secondo alcuni studiosi si tratt\u00f2 di tradimento."}
{"id": "2908449", "revid": "106678672", "url": "https://it.wikipedia.org/wiki?curid=2908449", "title": "David LeRoy Anderson", "text": "Biografia.\nSi diploma alla Santa Monica High School\nEsordisce nell'industria cinematografica statunitense dopo studi di scultura e disegno effettuati a met\u00e0 a met\u00e0 degli anni ottanta al Santa Monica College, collaborando inizialmente come aiuto truccatore per suo padre, per poi divenire in breve tempo specialista in make up lavorando per Wes Craven nel film Il serpente e l'arcobaleno.\nVince due Premi Oscar al miglior trucco grazie alla collaborazione col pluripremiato collega Rick Baker nel 1997 e nel 1998, rispettivamente con le pellicole \"Il professore matto\" e \"Men in Black\". Sempre con \"Il professore matto\" si aggiudica nel 1997 sia un BAFTA award che un Saturn Award per il miglior trucco.\nTra i suoi lavori, si ricordano \"La morte ti fa bella\", \"Batman Forever\", \"Waterworld\", \"Out of Sight\", \"Il segno della libellula - Dragonfly\", \"Cinderella Man - Una ragione per lottare\" (che gli vale un'altra candidatura agli Oscar nel 2006) e \"Angeli e demoni\".\n\u00c8 sposato con l'attrice Heather Langenkamp, conosciuta sul set di Nightmare - Dal profondo della notte. Insieme hanno avuto due figli. David gestisce insieme a sua moglie lo studio AFX Studio a Van Nuys in California.\nRiconoscimenti.\nL'anno si riferisce all'anno della cerimonia di premiazione."}
{"id": "2908456", "revid": "599013", "url": "https://it.wikipedia.org/wiki?curid=2908456", "title": "Ken'ichi Uemura", "text": ""}
{"id": "2908457", "revid": "110157", "url": "https://it.wikipedia.org/wiki?curid=2908457", "title": "Eppendorf (Amburgo)", "text": "Eppendorf \u00e8 un quartiere della citt\u00e0 tedesca di Amburgo. \u00c8 compreso nel distretto di Hamburg-Nord."}
{"id": "2908462", "revid": "287204", "url": "https://it.wikipedia.org/wiki?curid=2908462", "title": "Sunfeast Open", "text": "Il Sunfeast Open \u00e8 stato un torneo femminile di tennis che si giocava a Calcutta e a Mumbai in India su campi in cemento indoor. In passato ha fatto parte della categoria Tier III dal 2005 al 2007."}
{"id": "2908466", "revid": "1386670", "url": "https://it.wikipedia.org/wiki?curid=2908466", "title": "Hamburg-Eppendorf", "text": ""}
{"id": "2908467", "revid": "1310927", "url": "https://it.wikipedia.org/wiki?curid=2908467", "title": "Qazaqstan Prem'er Ligasy 2010", "text": "Il campionato di calcio kazako 2010 \u00e8 la 19\u00aa edizione della manifestazione. Ebbe inizio il 22 marzo e si \u00e8 concluso il 6 novembre 2010 con la vittoria del Tobol per la prima volta nella sua storia.\nNovit\u00e0.\n, e furono retrocesse dopo aver concluso la stagione precedente negli ultimi tre posti. A seguito della decisione della FFK di ridurre le squadre da 14 a 12, si decise di promuovere solo i vincitori della seconda divisione, il .\nL' disput\u00f2 lo spareggio promozione/retrocessione contro l', perdendolo. Ciononostante mantenne la categoria in quanto il fu retrocesso a tavolino per irregolarit\u00e0 finanziarie, decisione che fu presa soltanto dopo la disputa dello spareggio.\nFormula.\nIl campionato si articola in due fasi. Nella prima fase le 12 formazioni al via si sfidano per un totale di 22 giornate. Successivamente, in base alla classifica dopo la 22\u00aa giornata, le prime sei squadre si affrontano fra di loro nel gruppo per stabilire la squadra campione del torneo e le qualificazioni europee, mentre le altre sei lottano per evitare la retrocessione.\nLa squadra campione del Kazakistan ha il diritto a partecipare alla UEFA Champions League 2011-2012, partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2011-2012, partendo entrambe dal primo turno preliminare.\nIl vincitore della Coppa 2010 \u00e8 ammesso alla UEFA Europa League 2011-2012, partendo dal secondo turno preliminare.\nPrima fase.\nClassifica finale.\nLegenda:\nNote:\nPoule scudetto.\nLegenda:\nNote:\nPoule retrocessione.\nLegenda:\nNote:"}
{"id": "2908469", "revid": "1442080", "url": "https://it.wikipedia.org/wiki?curid=2908469", "title": "Sunfeast Open 2007 - Singolare", "text": "Il singolare del Sunfeast Open 2007 \u00e8 stato un torneo di tennis facente parte del WTA Tour 2007.\nMartina Hingis era la detentrice del titolo, ma quest'anno non ha partecipato.\nMarija Kirilenko ha battuto in finale Marija Korytceva 6\u20130, 6\u20132"}
{"id": "2908472", "revid": "1494169", "url": "https://it.wikipedia.org/wiki?curid=2908472", "title": "Aleksandar Radosavljevic", "text": ""}
{"id": "2908474", "revid": "599013", "url": "https://it.wikipedia.org/wiki?curid=2908474", "title": "Yoshiteru Yamashita", "text": ""}
{"id": "2908477", "revid": "767487", "url": "https://it.wikipedia.org/wiki?curid=2908477", "title": "Una sera c'incontrammo", "text": "Una sera c'incontrammo \u00e8 un film del 1975 diretto da Piero Schivazappa, tratto dal romanzo \"Amare significa...\" di Italo Terzoli ed Enrico Vaime.\nTrama.\nMilano. Odeon Prandoni \u00e8 un operaio; un giorno si imbatte casualmente in una donna corpulenta, Minnie Bennett. Minnie \u00e8 la figlia di un ricco industriale statunitense che si trova in Italia per affari e quando vede Odeon si innamora di lui a prima vista. Tra lieti incontri galanti e litigi per incomprensioni dovute soprattutto alla loro differenza di ceto sociale, l'iniziale conoscenza passa all'affettuosa amicizia.\nOdeon tuttavia non riesce a dimenticare il problema che sta alla base delle loro divergenze e quindi quando durante una visita di cortesia ai genitori di lei subisce un'umiliazione nel suo amor proprio, respinge per l'ennesima volta i sentimenti d'amore di Minnie. Nonostante Odeon venga pi\u00f9 volte consigliato dall'amico Aniello Capuozzo ad acconsentire all'amore di Minnie per il notevole vantaggio economico che ne trarrebbe, lui rifiuta, non volendo approfittare dei soldi della ragazza.\nUn'altra donna si contrappone a Minnie nei pensieri di Odeon: Rosa Petruccelli, che per un breve arco di tempo Odeon ritiene pi\u00f9 adatta a diventare la sua compagna. Una sera per\u00f2 le due donne arrivano ad azzuffarsi per Odeon: stufo della situazione, Odeon finisce per barricarsi in casa, dove una notte si ubriaca. Aniello, credendolo un tentativo di suicidio, fa intervenire i pompieri e Odeon viene trasportato in ospedale. Minnie insiste nel suo intento, tentando di convincere Odeon a farsi sposare ma senza risultati. Odeon col trascorrere del tempo, capisce che se non acconsentir\u00e0 alle nozze gli sar\u00e0 impossibile uscire dall'ospedale dove viene tenuto in pratica prigioniero; cos\u00ec cede al volere di Minnie.\nUn anno dopo l'uomo \u00e8 ancora un modesto operaio e con un figlio a carico, avuto dall'unione con Minnie che per\u00f2 lo ha abbandonato. La donna si ricorda di lui inviandogli delle lettere e delle cartoline dai luoghi in cui si trova viaggiando."}
{"id": "2908480", "revid": "348765", "url": "https://it.wikipedia.org/wiki?curid=2908480", "title": "Dinastia tolomaica", "text": ""}
{"id": "2908483", "revid": "458786", "url": "https://it.wikipedia.org/wiki?curid=2908483", "title": "Aleksandar Radosavljevi\u0107", "text": "Carriera.\nHa giocato in massima serie serba con Partizan Belgrado e Gy\u0151ri ETO. Con la prima squadra, inoltre, ha disputato 3 partite di UEFA Europa League 2009-2010."}
{"id": "2908490", "revid": "767487", "url": "https://it.wikipedia.org/wiki?curid=2908490", "title": "Amor non ho... per\u00f2... per\u00f2", "text": "Amor non ho... per\u00f2... per\u00f2 \u00e8 una commedia romantica del 1951 diretto da Giorgio Bianchi.\nNonostante la presenza di Renato Rascel (al tempo impegnato sul fronte del comico) e dei suoi \"nonsense\" il film appare piuttosto ispirato alle commedie romantiche di Charlie Chaplin con il cattivo baffuto, la giovane in pericolo e il protagonista 'anima buona' che la salva.\nTrama.\nGina tenta il suicidio gettandosi nel fiume ma viene salvata da Teodoro, un giovane candido. Antonio, il fratello di Teodoro, tenta in tutti i modi di sedurla senza riuscirci.\nAlla fine, mentre Teodoro sta per dichiararsi, ricompare Andrea Zingher, il fidanzato di Gina. La coppia se ne va, mentre Teodoro resta con il fedele cagnolino ed il fratello sempre arrabbiato.\nDistribuzione.\nIl film \u00e8 stato girato negli studi della Scalera Film. Le canzoni: \"Perch\u00e9 vuoi spegnere il sole\" (Bonagura-Rascel), \"Sempre\", \"Kiss me sweet\" e \"Ginger e Fred\" (Rascel-Chiosso-Nascimben)."}
{"id": "2908495", "revid": "88740", "url": "https://it.wikipedia.org/wiki?curid=2908495", "title": "Alter", "text": ""}
{"id": "2908496", "revid": "580197", "url": "https://it.wikipedia.org/wiki?curid=2908496", "title": "Dalibor Stevanovi\u010d", "text": "Carriera.\nClub.\nServette.\nIl 22 giugno 2017 il Servette annuncia di aver firmato un contratto di due anni con il calciatore. Fa il suo esordio ufficiale il 16 settembre in occasione della partita di Coppa Svizzera contro il Lucerna subentrando a Boris Cespedes durante il secondo tempo. 4 giorni dopo, esordisce anche in campionato, sostituendo Steven Lang in occasione della gara contro il Neuchatel Xamax. Il 21 ottobre, segna la sua prima rete per la squadra ginevrina in occasione della partita casalinga contro il Rapperswil."}
{"id": "2908500", "revid": "210951", "url": "https://it.wikipedia.org/wiki?curid=2908500", "title": "Potenze regionali", "text": ""}
{"id": "2908510", "revid": "1305772", "url": "https://it.wikipedia.org/wiki?curid=2908510", "title": "Diamond Eyes", "text": "Diamond Eyes \u00e8 il sesto album in studio del gruppo musicale statunitense Deftones, pubblicato il 4 maggio 2010 dalla Reprise Records.\nIl disco ha venduto copie negli Stati Uniti d'America nella prima settimana di uscita, debuttando al sesto posto della classifica Billboard 200.\nAntefatti.\nAgli inizi del 2007 i Deftones iniziarono a lavorare al seguito di \"Saturday Night Wrist\", album che richiese un lungo processo di scrittura e di registrazione, fatto di cui i componenti erano rimasti insoddisfatti. Per ovviare a questo, il gruppo prese la decisione di comporre un album in maniera pi\u00f9 rapida, come venne fatto con i primi album. Sotto la produzione di Terry Date, i Deftones completarono le registrazioni del sesto album, intitolato \"Eros\" e originariamente programmato per gli inizi del 2009.\nTuttavia, il 3 novembre 2008 il bassista Chi Cheng fu coinvolto in un serio incidente stradale, portandolo in stato di coma e mettendo in attesa la pubblicazione di \"Eros\". Incerti sul fatto che Cheng si sarebbe ripreso e che sarebbe stato in grado di suonare ancora, i Deftones iniziarono ad esibirsi in alcuni concerti e festival a inizio 2009 con Sergio Vega, ex-bassista del gruppo post-hardcore Quicksand nonch\u00e9 amico stretto del gruppo. Arrivati a questo punto, i Deftones non erano sicuri se sciogliersi o proseguire l'attivit\u00e0 musicale.\nA giugno 2009 i Deftones hanno deciso di accantonare in maniera indefinita la pubblicazione di \"Eros\" e di iniziare a scrivere un nuovo album con Vega, intitolato \"Diamond Eyes\". Contrariamente a quanto compito con \"Eros\", il quale contiene tematiche oscure e rabbiose, i Deftones hanno voluto registrare un album che affrontasse tematiche pi\u00f9 ottimiste. \"Diamond Eyes\" \u00e8 stato registrato in due mesi con il produttore Nick Raskulinecz (Foo Fighters, Velvet Revolver, Stone Sour e Alice in Chains); per esso, i Deftones hanno evitato l'utilizzo di Pro Tools in favore di scrivere i brani insieme come gruppo ed esercitandosi \u00abun milione di volte fino a quando non fossero stati perfetti\u00bb, in modo da ottenere un sound grezzo e \u00abben fatto\u00bb.\nPubblicazione.\n\"Diamond Eyes\" era inizialmente previsto per la pubblicazione il 27 aprile attraverso la Reprise Records, ma la data \u00e8 stata successivamente posticipata al 18 maggio per poi venire anticipata al 4 maggio.\nIl 26 aprile 2010 i Deftones hanno reso disponibile l'album per lo streaming, mentre il 4 maggio il gruppo ha eseguito un webcast live dei brani di \"Diamond Eyes\" a Dallas (Texas), rispondendo inoltre alle domande dei fan.\nIl gruppo ha inoltre pubblicato sul proprio canale YouTube una serie di sette video intitolata \"The Creation of Diamond Eyes\", nella quale vengono fornite maggiori informazioni sulla registrazione dell'album. Il primo video della serie \u00e8 stato pubblicato il 27 aprile 2010, mentre l'ultimo \u00e8 uscito il 5 maggio.\nSingoli.\nIl primo singolo ad essere stato estratto dall'album \u00e8 \"Rocket Skates\", reso disponibile limitatamente per il download gratuito attraverso il sito ufficiale dei Deftones il 23 febbraio 2010. Il singolo \u00e8 stato successivamente pubblicato in formato digitale sull'iTunes Store il 9 marzo e in formato 7\" il 17 aprile per il Record Store Day Il secondo singolo \u00e8 stato l'omonimo \"Diamond Eyes\", pubblicato per il download digitale il 15 marzo 2010.\nIl 1\u00ba ottobre \u00e8 stato pubblicato come terzo singolo il brano \"Sextape\", il cui video (diretto da Zak Forrest e Chad Liebenguth, noti anche come i ZFCL) \u00e8 stato reso disponibile il 3 settembre 2010. Il 26 novembre invece \u00e8 stato pubblicato il quarto ed ultimo singolo estratto dall'album, \"You've Seen the Butcher\", il cui video (diretto da Jodeb Films) \u00e8 stato diffuso il 28 ottobre.\nIl 12 agosto 2011 i Deftones hanno pubblicato un quinto video, quello del brano \"Beauty School\".\nStile musicale e tematiche.\nIn un'intervista, Moreno ha descritto lo stile musicale dell'album come un incrocio tra quello degli album \"Around the Fur\" e \"White Pony\". Secondo le sue stesse parole, ritiene \"Diamond Eyes\" \u00abuno dei migliori album mai realizzati dai Deftones\u00bb.\nSul lato della composizione dei testi, lo stesso frontman ha affermato: \nAccoglienza.\n\"Diamond Eyes\" ha ricevuto un buon riscontro di critica, la quale ha anche definito il riff conclusivo della title track \"Diamond Eyes\" come \u00abuno dei pi\u00f9 aggressivi mai scritti dal gruppo\u00bb.\nTracce.\nTesti e musiche dei Deftones."}
{"id": "2908511", "revid": "287204", "url": "https://it.wikipedia.org/wiki?curid=2908511", "title": "Dalibor Stevanovic", "text": ""}
{"id": "2908514", "revid": "228587", "url": "https://it.wikipedia.org/wiki?curid=2908514", "title": "Loser", "text": ""}
{"id": "2908515", "revid": "106908", "url": "https://it.wikipedia.org/wiki?curid=2908515", "title": "Gaggini", "text": ""}
{"id": "2908516", "revid": "72396", "url": "https://it.wikipedia.org/wiki?curid=2908516", "title": "Karel Dobbelaere", "text": "Biografia.\nNato a Nieuwpoort, una citt\u00e0 delle Fiandre, insegna Sociologia generale e Sociologia delle religioni presso l'Universit\u00e0 Cattolica di Lovanio. In passato ha ricoperto la carica di presidente della Societ\u00e0 Internazionale di Sociologia delle Religioni. Nei suoi lavori si occupa soprattutto dei fenomeni di secolarizzazione e dei rapporti con la societ\u00e0 delle Chiese maggioritarie e dei nuovi movimenti religiosi. \u00c8 membro della Royal Flemish Academy of Belgium for Sciences and Arts. Ha collaborato con uno "}
{"id": "2908519", "revid": "76963", "url": "https://it.wikipedia.org/wiki?curid=2908519", "title": "H.M. Tennent", "text": "Carriera.\nDal 1929 al 1933 \u00e8 stato il mentore di Binkie Beaumont, dopo aver lavorato precedentemente con lui a Cardiff. Nel 1993 Henry, gi\u00e0 Gestore Generale del Drury Lane e Direttore dell'Assistenza Amministrativa al teatro Moss Empire, persuase i palcoscenici del Moss Empire e dell'Howard &amp; Wyndham ad amalgamarsi, in modo da poter produrre in modo migliore spettacoli teatrali seri. H.M. e Binkie Beaumont divennero i capi esecutivi della nuova compagnia risultante dalla fusione. La loro prima produzione, messa in scena nel 1936 al Queen's Theatre, fu un fallimento, tuttavia pi\u00f9 tardi quello stesso anno i due formalizzarono la loro societ\u00e0 dandole il nome di HM Tennent Ltd, i cui uffici erano situati all'ultimo piano del Globe Theatre, l'attuale Gielgud. Fu da allora che la compagnia inizi\u00f2 ad avere successo. H.M. Tennent mor\u00ec di infarto nel 1941, e alla lettura del suo testamento Binkie Beaumont scopr\u00ec di non essere affatto nominato nelle sue ultime volont\u00e0. Divenne tuttavia Direttore Amministrativo della compagnia, essendone l'unico capo rimasto."}
{"id": "2908520", "revid": "47767", "url": "https://it.wikipedia.org/wiki?curid=2908520", "title": "Wells (cognome)", "text": "Wells \u00e8 un cognome di lingua inglese.\nEtimologia.\n\"Wells\" \u00e8 un cognome di origine toponomastica, derivato dalla residenza presso localit\u00e0 chiamate \"Wells\", ovvero sorgenti.\nDiffusione.\nIl cognome Wells \u00e8 presente in Italia in 9 comuni."}
{"id": "2908523", "revid": "486946", "url": "https://it.wikipedia.org/wiki?curid=2908523", "title": "Campionato del Mondo di Formula Uno del 1975", "text": ""}
{"id": "2908524", "revid": "258125", "url": "https://it.wikipedia.org/wiki?curid=2908524", "title": "XIII Gran Premio d'Austria", "text": ""}
{"id": "2908525", "revid": "258125", "url": "https://it.wikipedia.org/wiki?curid=2908525", "title": "XXXII Gran Premio d'Europa", "text": ""}
{"id": "2908528", "revid": "1442080", "url": "https://it.wikipedia.org/wiki?curid=2908528", "title": "Sunfeast Open 2007 - Doppio", "text": "Il doppio del torneo di tennis Sunfeast Open 2007, facente parte del WTA Tour 2007, ha avuto come vincitrici Vania King e Alla Kudrjavceva che hanno battuto in finale Alberta Brianti e Marija Korytceva 6-1, 6-4"}
{"id": "2908529", "revid": "258125", "url": "https://it.wikipedia.org/wiki?curid=2908529", "title": "XXXVI Gran Premio di Germania", "text": ""}
{"id": "2908530", "revid": "258125", "url": "https://it.wikipedia.org/wiki?curid=2908530", "title": "XXXI Gran Premio d'Europa", "text": ""}
{"id": "2908531", "revid": "1754196", "url": "https://it.wikipedia.org/wiki?curid=2908531", "title": "Wesley", "text": ""}
{"id": "2908532", "revid": "1573940", "url": "https://it.wikipedia.org/wiki?curid=2908532", "title": "Neolamprologus pulcher", "text": "Neolamprologus pulcher () \u00e8 un pesce d'acqua dolce appartenente alla famiglia Cichlidae e alla sottofamiglia Pseudocrenilabrinae.\nDistribuzione e habitat.\nEndemico del Lago Tanganica, dove \u00e8 particolarmente comune nel sud. Vive fino a 50 m di profondit\u00e0 in zone rocciose e fondali con ricca sedimentazione.\nDescrizione.\nRaggiunge una lunghezza massima di 7,2 cm.\nBiologia.\nNon molto conosciuta.\nComportamento.\nPu\u00f2 formare sia coppie che piccoli gruppi.\nRiproduzione.\n\u00c8 oviparo e la fecondazione \u00e8 esterna. \u00c8 monogamo e le coppie restano insieme per la vita. Le uova, di solito non pi\u00f9 di 60, vengono deposte in un'apertura della roccia dove verranno sorvegliate fino alla schiusa dal maschio, la femmina e i giovanili di maggiori dimensioni.\nAcquariofilia.\nPu\u00f2 essere allevato in acquario, dove si riproduce."}
{"id": "2908533", "revid": "88740", "url": "https://it.wikipedia.org/wiki?curid=2908533", "title": "West Springfield", "text": ""}
{"id": "2908536", "revid": "1810027", "url": "https://it.wikipedia.org/wiki?curid=2908536", "title": "Giacinto Diano", "text": "Biografia.\nGiacinto Diano inizi\u00f2 la sua attivit\u00e0 pittorica presso la bottega di Francesco De Mura (Napoli 1696-1782), che influenz\u00f2 le sue opere giovanili. Nel maggio dei 1752, il ventunenne Diano lasci\u00f2 definitivamente Pozzuoli per stabilirsi a Napoli, che allora viveva un periodo di grande splendore artistico e culturale per la presenza dell'illuminato re Carlo III di Borbone.\nSoprannominato \"o' Puzzulaniello\", riusc\u00ec in breve tempo a conquistarsi un posto di rilievo nel panorama artistico del suo tempo, infatti, nel 1773 ottenne la nomina di professore di Disegno e maestro di Pittura nella Reale Accademia di Belle Arti, rimanendovi fino al 1782. Diano, considerato da Raffaello Causa \u00abla maggiore delle personalit\u00e0 napoletane della seconda met\u00e0 del secolo\u00bb, vanta una ricca produzione artistica, sparsa in diverse localit\u00e0 del meridione d'Italia e a Napoli in molte chiese (chiesa della Piet\u00e0 dei Turchini, chiesa di Sant'Agostino alla Zecca, chiesa di Sant'Agostino degli Scalzi, Complesso di Sant'Andrea delle Dame, chiesa di Santa Caterina da Siena, chiesa di Santa Croce e Purgatorio al Mercato, chiesa di San Giuseppe dei Ruffi, chiesa di San Giuseppe Maggiore, chiesa di Santa Maria in Portico, chiesa di San Nicola alla Carit\u00e0, Basilica di San Pietro ad Aram, chiesa di San Pietro Martire, chiesa di San Potito, chiesa della Santissima Annunziata, chiesa della Santissima Trinit\u00e0 dei Pellegrini) e palazzi (Palazzo Berio, Palazzo Caracciolo di Torella, Palazzo Cellammare, Palazzo Ricca, Palazzo Serra di Cassano, Ospedale della Pace).\nHa lasciato numerose opere anche nella sua citt\u00e0 natale: nel duomo, nella cappella del Seminario vescovile, in Santa Maria delle Grazie. Quelle pi\u00f9 importanti sono le tele eseguite tra il 1758 e il 1760, per la settecentesca chiesa di San Raffaele Arcangelo, trasportate a Napoli, con altre sue opere, durante il bradisismo del 1983-84. Nel 1769 realizza l'apoteosi di San Francesco nella sagrestia vanvitelliana della basilica santuario di Santa Maria di Pozzano, a Castellammare di Stabia.\nTra il 1792 e il 1794 lavor\u00f2 nella Cattedrale della Madonna del Ponte a Lanciano (Abruzzo), dove firm\u00f2 le tele e gli affreschi delle volte e delle nicchie.\nTrascorse gli ultimi anni della sua vita miseramente in una casa di Via Taverna Penta (zona del \"quartieri spagnoli\"), dove mor\u00ec il 13 agosto del 1803. Fu sepolto nella chiesa dell'Arciconfraternita della SS. Trinit\u00e0 dei Pellegrini di cui era un confratello.\nIl Diano avvi\u00f2 all'arte diversi allievi, tra i quali primeggi\u00f2 Gaetano Gigante, capostipite della famosa famiglia di pittori della Scuola di Posillipo, che ebbe in Giacinto Gigante il maggiore e pi\u00f9 noto esponente. A quest'ultimo fu imposto il nome Giacinto, proprio in omaggio al maestro puteolano."}
{"id": "2908537", "revid": "88740", "url": "https://it.wikipedia.org/wiki?curid=2908537", "title": "Westbrook", "text": ""}
{"id": "2908539", "revid": "258125", "url": "https://it.wikipedia.org/wiki?curid=2908539", "title": "XXXI Gran Premio del Belgio", "text": ""}
{"id": "2908541", "revid": "258125", "url": "https://it.wikipedia.org/wiki?curid=2908541", "title": "XXX Gran Premio d'Europa", "text": ""}
{"id": "2908542", "revid": "1305772", "url": "https://it.wikipedia.org/wiki?curid=2908542", "title": "Westbury", "text": ""}
{"id": "2908543", "revid": "767487", "url": "https://it.wikipedia.org/wiki?curid=2908543", "title": "Lago Winnebago", "text": "Il lago Winnebago \u00e8 un grande lago situato nella parte orientale dello Stato del Wisconsin negli Stati Uniti d'America.\nGeografia.\nIl lago misura circa 46\u00a0km di lunghezza, per 16\u00a0km di larghezza, e si estende su una superficie \u00e8 di 557 chilometri quadrati, il che lo rende il pi\u00f9 grande lago interamente contenuto nel territorio dello Stato del Wisconsin. La sua profondit\u00e0 media \u00e8 di 4,7 metri e quella massima \u00e8 di 6,4.\nIl lago Winnebago \u00e8 alimentato da due immissari principali, il fiume Wolf e il Fox. Il Fox, dopo aver attraversato il lago, scorre verso nord, gettandosi nella Green Bay.\nLe principali citt\u00e0 lungo le sue sponde sono Oshkosh, Fond du Lac, Neenah e Menasha."}
{"id": "2908546", "revid": "420108", "url": "https://it.wikipedia.org/wiki?curid=2908546", "title": "Lamprologus pulcher", "text": ""}
{"id": "2908548", "revid": "420108", "url": "https://it.wikipedia.org/wiki?curid=2908548", "title": "Lamprologus savoryi pulcher", "text": ""}
{"id": "2908549", "revid": "258125", "url": "https://it.wikipedia.org/wiki?curid=2908549", "title": "XXV Gran Premio di Gran Bretagna", "text": ""}
{"id": "2908550", "revid": "258125", "url": "https://it.wikipedia.org/wiki?curid=2908550", "title": "XXIX Gran Premio d'Europa", "text": ""}
{"id": "2908552", "revid": "1983214", "url": "https://it.wikipedia.org/wiki?curid=2908552", "title": "Westfield", "text": ""}
{"id": "2908553", "revid": "258125", "url": "https://it.wikipedia.org/wiki?curid=2908553", "title": "XXX Gran Premio di Germania", "text": ""}
{"id": "2908554", "revid": "57342", "url": "https://it.wikipedia.org/wiki?curid=2908554", "title": "Edoardo Verde", "text": ""}
{"id": "2908555", "revid": "258125", "url": "https://it.wikipedia.org/wiki?curid=2908555", "title": "XXVIII Gran Premio d'Europa", "text": ""}
{"id": "2908556", "revid": "258125", "url": "https://it.wikipedia.org/wiki?curid=2908556", "title": "XXXVIII Gran Premio d'Italia", "text": ""}
{"id": "2908557", "revid": "258125", "url": "https://it.wikipedia.org/wiki?curid=2908557", "title": "XXVII Gran Premio d'Europa", "text": ""}
{"id": "2908558", "revid": "1305772", "url": "https://it.wikipedia.org/wiki?curid=2908558", "title": "Westford", "text": ""}
{"id": "2908560", "revid": "103348039", "url": "https://it.wikipedia.org/wiki?curid=2908560", "title": "Westhausen", "text": ""}
{"id": "2908561", "revid": "400694", "url": "https://it.wikipedia.org/wiki?curid=2908561", "title": "Return On Security Investment", "text": "Il Return On Security Investment (ROSI) \u00e8 un tema legato all'efficacia della spesa in sicurezza delle informazioni.\nConcetto che prende il nome da un parallelismo con il ROI (Return on investment), non ha in realt\u00e0 la precisione matematica e contabile di quest'ultimo, configurandosi piuttosto come un insieme di metodologie e conoscenze che possono aiutare a valutare, anche in modo qualitativo, quanto una spesa in sicurezza delle informazioni possa aiutare l'organizzazione che la delibera a raggiungere il proprio scopo istituzionale."}
{"id": "2908567", "revid": "132266", "url": "https://it.wikipedia.org/wiki?curid=2908567", "title": "Federal'naja Slu\u017eba Bezopasnosti", "text": ""}
{"id": "2908569", "revid": "365417", "url": "https://it.wikipedia.org/wiki?curid=2908569", "title": "Giovanni de Primis", "text": "Biografia.\nNato a Catania, entr\u00f2 nella Congregazione cassinese nel 1422. Divenne abate dell'abbazia di Santa Giustina in Padova e successivamente del monastero di San Paolo fuori le mura. Nel 1444 ottenne da papa Eugenio IV la bolla pontificia che equiparava l'Universit\u00e0 degli Studi di Catania a quella di Bologna. Nel concistoro del 16 dicembre 1446 papa Eugenio IV lo nomin\u00f2 cardinale con il titolo di Santa Sabina. Nel 1447 partecip\u00f2 al conclave che elesse Niccol\u00f2 V. Il 3 febbraio 1447 ricevette la commenda della diocesi di Catania ed il 2 dicembre 1448 ne divenne vescovo titolare, carica che mantenne fino alla morte.\nAlla morte la sua salma fu inumata nella chiesa di San Severino a Napoli."}
{"id": "2908571", "revid": "729019", "url": "https://it.wikipedia.org/wiki?curid=2908571", "title": "Stazione di Bisceglie", "text": "La stazione di Bisceglie \u00e8 una stazione ferroviaria, posta lungo la ferrovia Adriatica, a servizio del comune di Bisceglie.\nStrutture e impianti.\nLa gestione degli impianti \u00e8 affidata a Rete Ferroviaria Italiana (RFI). Il fabbricato viaggiatori si compone di tre corpi: il corpo centrale si sviluppa su due livelli ed \u00e8 composto da tre ampie porte a centina, per quanto riguarda il piano terra, e tre finestre a centina al piano superiore; dal corpo centrale si diramano simmetricamente due corpi minori laterali ad un solo piano composti da tre porte a centina di minori dimensioni rispetto al corpo centrale. Il corpo laterale di sinistra ospita i locali tecnici di RFI, quello di destra il bar della stazione ed il corpo centrale la sala d'attesa e la biglietteria. L'edificio \u00e8 in muratura e mattoni ed \u00e8 tinteggiato di beige.\nLa stazione disponeva di uno scalo merci con annesso magazzino: nel 2010 lo scalo \u00e8 stato smantellato, mentre il magazzino \u00e8 stato convertito a deposito. L'area dell'ex scalo merci ospita una Base Transceiver Station del servizio Global System for Mobile Communications-Railway di RFI. La stazione dispone inoltre di un deposito locomotive.\nIl piazzale ferroviario \u00e8 dotato di due binari, entrambi di corsa, e di un tronchino, situato a lato del piano caricatore del magazzino merci, ora non pi\u00f9 utilizzato. I binari di corsa sono dotati entrambi di banchina, riparati da una pensilina e collegati fra loro mediante un sottopassaggio pedonale.\nMovimento.\nIl servizio passeggeri \u00e8 svolto in esclusiva da parte di Trenitalia (controllata del gruppo Ferrovie dello Stato) per conto della Regione Puglia. I treni che fermano sono di tipo Regionale ed Intercity. In totale sono circa centocinque i treni che effettuano servizio in questa stazione e le loro principali destinazioni sono: Bari Centrale, Foggia e Barletta."}
{"id": "2908574", "revid": "767487", "url": "https://it.wikipedia.org/wiki?curid=2908574", "title": "Venezuela ai XX Giochi olimpici invernali", "text": "Il Venezuela ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione formata da un solo atleta."}
{"id": "2908575", "revid": "339392", "url": "https://it.wikipedia.org/wiki?curid=2908575", "title": "Trattato sul Confine Tedesco-Polacco", "text": ""}
{"id": "2908576", "revid": "149727", "url": "https://it.wikipedia.org/wiki?curid=2908576", "title": "Trattato di Varsavia (1970)", "text": ""}
{"id": "2908577", "revid": "1543377", "url": "https://it.wikipedia.org/wiki?curid=2908577", "title": "Volpe a Nove Code (Naruto)", "text": ", pi\u00f9 comunemente noto come o \u00e8 un personaggio immaginario del manga \"Naruto\", scritto e disegnato da Masashi Kishimoto. Compare anche nella serie televisiva anime da esso tratto e in altre opere derivate.\nConsiderato il cercoterio pi\u00f9 potente che appaia nella serie, in grado di abbattere montagne e provocare maremoti con un singolo colpo di una delle sue code, il demone \u00e8 una bestia di pura malvagit\u00e0, intelligente, sadico e aggressivo.\nQuando attacc\u00f2 il Villaggio della Foglia, il Quarto Hokage lo sigill\u00f2 dentro un neonato di nome Naruto Uzumaki, suo figlio, utilizzando due Sigilli quadrangolari. L'unione tra i due fa s\u00ec che possano vivere in simbiosi e che il protagonista del manga abbia numerosi poteri per mezzo del chakra della Volpe.\nCreazione e sviluppo del personaggio.\nLa prima apparizione del demone volpe \u00e8 avvenuta in un episodio pilota del manga pubblicato sulla rivista \"Akamaru Jump\" nell'agosto 1997. In questa storia \u00e8 il demone a trasformarsi in Naruto e non viceversa. Per la serie regolare, Kishimoto decise di cambiare tale particolare in seguito a una riunione con il suo redattore, poich\u00e9 sarebbe stato difficile per il lettore immedesimarsi in una volpe. Considerate queste modifiche, l'autore, prima della pubblicazione della serie su \"Sh\u014dnen Jump\", concep\u00ec il demone in modo diverso, adattandolo al suo nuovo ruolo: infatti nell'episodio pilota, la volpe ha delle dimensioni decisamente pi\u00f9 piccole rispetto a quella della serie regolare, indossando inoltre gli stessi occhiali portati da Naruto prima di diventare Genin.\nIl primo abbozzo del demone realizzato pensando alla serie regolare venne disegnato velocemente prima della pubblicazione e colp\u00ec Kishimoto a tal punto da lasciarlo immutato. Sempre secondo l'autore, da quel disegno nacque la visione del mondo di \"Naruto\", da cui \u00e8 partito lo sviluppo dei personaggi e della storia.\nInizialmente Kurama appare come una bestia di pura malvagit\u00e0. \u00c8 intelligente, sadico, aggressivo. Tuttavia, ha un certo senso dell'onore, e sembra avere un certo rispetto verso coloro che ritiene meritevoli di riceverlo, come Naruto ed il Quarto Hokage. Grazie all'influenza di Naruto, decide di mettersi completamente dalla sua parte e i due iniziano a collaborare.\nStoria.\nCome gli altri otto cercoteri, Kurama originariamente faceva parte del Demone Bestia Decacoda, il cercoterio originale sigillato nel corpo dell'Eremita delle Sei Vie della Trasmigrazione., il quale prima di morire divise il chakra del mostro in nove parti. Molti anni dopo tale evento Kurama venne soggiogata da Madara Uchiha, che la utilizz\u00f2 nello scontro con Hashirama Senju nella Valle dell'Epilogo. In seguito alla sconfitta di Madara, Kurama entr\u00f2 in possesso del Villaggio della Foglia, e venne sigillata in due Forze portanti: prima in Mito Uzumaki, moglie del Primo Hokage, e successivamente in Kushina Uzumaki, moglie del Quarto hokage.\nSuccessivamente per opera di Minato Namikaze, la volpe venne spezzata e divisa in due parti formando dunque una doppia entit\u00e0 e due volpi a nove code anzich\u00e9 una sola creando di fatto due cercoteri da uno solo, le due met\u00e0 verranno sigillate a opera di Minato la prima dentro suo figlio Naruto Uzumaki, che \u00e8 la volpe composta di chakra Yang, la seconda dentro lo stesso Minato che provveder\u00e0 a sigillarla all'interno del suo stesso corpo divenendo anch'egli una forza portante; la volpe di Minato differisce da quella di Naruto poich\u00e9 la sua \u00e8 composta dal chakra dello Yin. Le due volpi a nove code in questione hanno inoltre lo stesso potere e lo stesso quantitativo di chakra e sono dunque allo stesso livello di potenza per quanto concerne capacit\u00e0 e risorse.\nLa Volpe a Nove Code fa la sua prima apparizione nel primo capitolo del manga, venendo rappresentata in una sola immagine prima di essere sigillata dal Quarto Hokage, Minato Namikaze, nel corpo di Naruto. Questo \u00e8 il primo momento del manga in cui il demone \u00e8 mostrato a grandezza naturale.\nEssendo colui che ospita la Volpe a Nove Code, Naruto \u00e8 in possesso di numerosi poteri per il parziale accesso al chakra delle Volpe: \u00e8 infatti in grado di rigenerarsi velocemente, caratteristica che gli consente di riposarsi una sola notte per riprendersi anche dopo battaglie molto impegnative, oltre ad avere un'elevata resistenza. Naruto normalmente usa il chakra della Volpe a Nove Code quando \u00e8 in collera o quando si trova in pericolo di morte. La prima volta che ha usufruito della forza del demone ha utilizzato la sua rabbia per controllarlo; tuttavia in seguito, grazie all'aiuto del suo maestro Jiraiya, ha imparato a controllarlo e a mantenere coscienza di s\u00e9 quando richiama piccole quantit\u00e0 di chakra della Volpe. Per fare ci\u00f2, Naruto viaggia nella propria mente e chiede al demone di fornirgli il suo chakra. La Volpe accetta perch\u00e9 divertita dal coraggio di Naruto, ma anche perch\u00e9 conscia che il loro destino \u00e8 legato.\nIl chakra del cercoterio ha per\u00f2 degli effetti collaterali: pi\u00f9 Naruto ne utilizza, pi\u00f9 la sua personalit\u00e0 svanisce, lasciando il posto a quella della bestia; il grado con cui ci\u00f2 avviene \u00e8 proporzionale alla quantit\u00e0 di chakra richiamata. L'effetto sulla personalit\u00e0 di Naruto diventa significativo una volta che il ragazzo accede alle trasformazioni con le code, dove un'aura di chakra rosso con la forma della volpe lo avvolge. Il numero di code di chakra indicano il livello di potenza: quando Naruto raggiunge le quattro code, perde completamente il controllo della propria personalit\u00e0, oltre a cambiare radicalmente aspetto. Questo accade durante lo scontro con Orochimaru, nel quale Naruto arriva a liberare quattro delle nove code del demone, ferendo involontariamente Sakura Haruno e venendo fermato da Yamato. Questo \u00e8 il secondo momento in cui Naruto raggiunge questo livello: la prima volta avvenne durante un allenamento con Jiraiya, evento che il Sannin indica come la seconda volta in cui ha rischiato seriamente la vita.\nSuccessivamente alla battaglia con Orochimaru, la Volpe a Nove Code riappare nella mente di Naruto quando costui reincontra Sasuke Uchiha, che, grazie allo Sharingan, entra nella mente di Naruto e si imbatte nel Nove Code. Il demone riconosce subito l'Uchiha proprio per il suo Sharingan, e, nonostante la sua malvagit\u00e0, mostra un certo timore per gli occhi dell'Uchiha, affermando che Sasuke possiede un chakra pi\u00f9 diabolico del suo e simile a quello di Madara Uchiha. Sasuke ha un breve dialogo con la Volpe, che gli consiglia di non uccidere Naruto altrimenti se ne sarebbe potuto pentire. \u00c8 inoltre piuttosto orgoglioso e si arrabbia molto quando Naruto rifiuta il suo chakra per affrontare Sasuke.\nDopo i falliti tentativi da parte di Itachi, Kisame e Deidara di catturare Naruto, lo stesso capo di Alba, Pain, insieme a Konan, si reca al Villaggio della Foglia per catturarlo, senza tuttavia riuscirvi. L'ultimo momento in cui appare la Volpe \u00e8 proprio durante la battaglia contro il leader dell'Organizzazione Alba: qui Naruto arriva a liberare da prima sei, per poi arrivare fino a otto delle nove code del demone, prendendo sempre pi\u00f9 le sembianze e le fattezze del demone stesso. Naruto arriva a togliere quasi del tutto il sigillo che tiene imprigionata la Volpe, ma viene tempestivamente fermato dal Quarto Hokage, il quale poi rivela di essere suo padre. Grazie al suo intervento, Naruto riesce a calmarsi e a ritornare al suo stato normale. Minato Namikaze poi d\u00e0 nuova energia al sigillo della Volpe, asserendo tuttavia che quella sar\u00e0 l'ultima volta.\nNaruto viene inviato dai cinque Kage ad allenarsi insieme a Killer Bee, la forza portante del Bue/Polpo a Otto Code, per imparare a controllare l'Enneacoda. Entrando nella propria mente, Naruto affronta il Demone in un vero e proprio scontro e incontra la madre, Kushina Uzumaki, che rivela di essere la precedente Forza portante della Volpe a Nove Code e che aiuta Naruto a sconfiggere la Volpe, strappandole parte del suo chakra per potersene servire in battaglia. Tuttavia la Volpe a Nove Code ha ancora a disposizione un potere enorme, che Naruto non \u00e8 ancora riuscito totalmente a gestire.\n\u00c8 all'inizio della quarta guerra mondiale dei ninja che la Volpe sembra iniziare a provare simpatia per Naruto, offrendogli pi\u00f9 volte il suo chakra senza prendere quello di Naruto in cambio. Durante la battaglia contro Tobi, il quattrocode rivela a Naruto il nome del suo cercoterio, Kurama, il quale, dopo una conversazione con Naruto, decide di fondere il proprio chakra con quello della sua forza portante, affidandogli cos\u00ec tutto il suo potere. Nel mezzo dello scontro, la Volpe si riunisce telepaticamente con gli altri cercoteri e con le rispettive forze portanti: nella discussione che ne scaturisce, Naruto acquisisce la fiducia non solo del suo cercoterio, ma anche dei restanti e, nella figura di Naruto, Kurama rivive i momenti successivi alla sua nascita, mostrando nostalgia per i tempi passati. Kurama aiuta poi Naruto e l'alleanza durante lo scontro con il Decacoda e Obito, ma viene in seguito sigillato insieme a gli altri cercoteri da Madara. Tuttavia Minato, aiutato da Obito e Kakashi, inserisce la parte Yin della Volpe nel corpo del figlio, salvandolo. La parte Yin di Kurama aiuta cos\u00ec Naruto durante gli scontri con Madara che ha ottenuto i poteri Yin e Yang ovvero il Rinnegan e la Modalit\u00e0 eremitica, Kaguya e Sasuke, al termine del quale la parte Yang verr\u00e0 liberata insieme agli altri cercoteri. Dopo la guerra Kurama, oramai completa, si ricongiunge alla sua Forza Portante.\nLa Volpe a Nove Code nella mitologia.\nMasashi Kishimoto, l'autore del manga, per la Volpe a Nove Code, si \u00e8 ispirato alla figura della volpe nella mitologia giapponese. In Giappone questa figura leggendaria \u00e8 detta , che significa semplicemente volpe. In Giappone vivono due sottospecie di volpi: la volpe rossa giapponese (\"Hondo kitsune\", vive sull'isola di Honsh\u016b; \"Vulpes vulpes japonica\") e la volpe di Hokkaid\u014d (\"Kita kitsune\", vive sull'isola di Hokkaid\u014d; \"Vulpes vulpes schrencki\"). Nella mitologia giapponese sono considerate demoni.\nI poteri dati a questi animali sono vastissimi e sono dovuti alle numerose storie di cui fanno parte. Secondo vari racconti essi sono capaci di cambiare aspetto, di assumere sembianze umane e di entrare nei sogni, oltre alla possessione, alla capacit\u00e0 di appiccare il fuoco con una coda o di sputare fuoco e all'abilit\u00e0 di creare illusioni molto complesse. Inoltre possiedono grande intelligenza, vita lunghissima e la capacit\u00e0 di rigenerarsi."}
{"id": "2908579", "revid": "729019", "url": "https://it.wikipedia.org/wiki?curid=2908579", "title": "Coppa Europa di Formula 3 1988", "text": "La Coppa Europa di Formula 3 1988 (\"FIA Formula 3 Europa Cup 1988\" - \"XV Bilstein Super Sprint\") fu una gara di Formula 3 che si disput\u00f2 il 25 settembre 1988 sul N\u00fcrburgring. Fu la quarta volta, dopo che nel 1985 era stato abolito il campionato europeo, che il titolo continentale si attribuiva in una sola gara.\nLa gara venne vinta da Joachim Winkelhock su Reynard 883-Volkswagen. La gara si svolse in una prima \"manche\" di sei giri, e una seconda di 25, per un totale di 93,899 km. Sono mostrati i risultati in aggregato.\nQualifiche.\nRisultati.\nI risultati delle qualifiche furono i seguenti:\nGara.\nRisultati.\nI risultati della gara furono i seguenti:"}
{"id": "2908586", "revid": "339392", "url": "https://it.wikipedia.org/wiki?curid=2908586", "title": "Narodnyj Komissariat Vnutrennich Del", "text": ""}
{"id": "2908587", "revid": "955085", "url": "https://it.wikipedia.org/wiki?curid=2908587", "title": "Miquel de Palol i Muntanyola", "text": "Biografia.\nSi fa conoscere con \"El jard\u00ed dels set crepuscles\" (\"Il giardino dei sette crepuscoli\", 1992), ambientato in una Barcellona del futuro, minacciata da una guerra nucleare, . Segue \"Igur Nebl\u00ed\" (1994), testo costruito su mondi distanti ma paralleli, quello della realt\u00e0 e quello del mito. Il romanzo \"El legislador\" (1997) \u00e8 ambientato nel mondo dell'informazione, con i complessi meccanismi di potere che lo governano. Nel 2001 pubblica \"El Troiacord\", un progetto in cinque volumi. Con \"Un uomo qualunque\" ha ottenuto il premio \"Joanot Martorell\" nel 2006."}
{"id": "2908588", "revid": "1573940", "url": "https://it.wikipedia.org/wiki?curid=2908588", "title": "Chiesa di San Giuseppe Maggiore", "text": "La chiesa di San Giuseppe Maggiore era una chiesa monumentale di Napoli.\nStoria.\nSi ergeva in via San Giuseppe, prosecuzione di via Medina verso Monteoliveto, dove oggi inizia via Armando Diaz, nel punto in cui la strada s'incrocia con via Medina, via Monteoliveto e via Cardinale Guglielmo Sanfelice, a pochi passi da piazza Bovio e piazza Municipio e davanti a piazza Matteotti.\nCostruita nell'anno 1500 per volere dei cosiddetti \"mannesi\", in lingua napoletana i falegnami di carri, che volevano un tempio da dedicare al loro patrono, la chiesa fu in seguito affrescata da Belisario Corenzio, Francesco Solimena e Pietro Bardellino. In essa fu sepolto il pittore Francesco Di Maria.\nIl cardinale Alfonso Gesualdo la indic\u00f2 come sede parrocchiale, la quale in seguito fu trasferita nella chiesa dei Santi Giacomo e Cristoforo, che pertanto cambi\u00f2 nome in \"chiesa dei Santi Giuseppe e Cristoforo\".\nNel 1844 la facciata e il pronao furono rifatti su disegno dell'architetto Orazio Angelini, dando alla chiesa l'aspetto neoclassico che conserv\u00f2 fino alla sua demolizione.\nFu demolita nel 1934, per via del progetto di risanamento dell'antico rione Carit\u00e0, cominciato in epoca fascista, che ha portato importanti palazzi di architettura del Ventennio come il palazzo della Questura, il palazzo delle poste, il Palazzo della Provincia, la Casa del Mutilato. L'opera fu conclusa in epoca laurina con la costruzione dei palazzi della cosiddetta \"city\", il cuore finanziario della citt\u00e0. Questi palazzi sono sorti proprio attorno al luogo dove sorgeva l'antica chiesa che ha dato il nome all'omonimo quartiere della citt\u00e0.\nIl cardinale Alessio Ascalesi volle preservare l'interno dell'antica chiesa prima in un nuovo edificio religioso realizzato in via Tasso, poi la scelta cadde su di una piccola chiesetta del rione Luzzatti, nel quartiere Poggioreale, che per la mirabile scelta dell'alto prelato fu ampliata.\nL'arciconfraternita dei Mannesi accoglieva i resti dei suoi appartenenti nella cripta della chiesa. Queste ossa sempre nel 1934, per proseguire nei lavori di demolizione, furono trasferite nel cimitero delle Fontanelle, dove fu posta anche una lapide a ricordo.\nIl titolo di San Giuseppe Maggiore fu dato all'adiacente chiesa di San Diego all'Ospedaletto, che sorge a pochi passi dal luogo in cui l'originaria San Giuseppe Maggiore era ubicata, in via Medina."}
{"id": "2908589", "revid": "287204", "url": "https://it.wikipedia.org/wiki?curid=2908589", "title": "Kostrzyn", "text": "Kostrzyn (detta anche \"Kostrzyn Wielkopolski\" per distinguerla dalla pi\u00f9 nota Kostrzyn nad Odr\u0105) \u00e8 un comune urbano-rurale polacco del distretto di Pozna\u0144 nel voivodato della Grande Polonia.\nGeografia fisica.\nRicopre una superficie di 154 km\u00b2 e nel 2007 contava 14.700 abitanti.\nSociet\u00e0.\nEvoluzione demografica.\nDati sulla popolazione della frazione capoluogo di Kostrzyn:"}
{"id": "2908592", "revid": "580197", "url": "https://it.wikipedia.org/wiki?curid=2908592", "title": "Matja\u017e Kek", "text": "Carriera.\nGiocatore.\nDifensore centrale dalle buone doti di leadership, comincia la propria carriera professionistica con la squadra della sua citt\u00e0, il Maribor, nel 1979, prima di trasferirsi nelle divisioni minori austriache, allo Spittal/Drau, nel 1984. Dopo quattro stagioni si sposta al , nella Bundesliga austriaca, dove trascorre cinque anni. Tornato al Maribor, vi gioca dal 1995 al 1999, vincendo 3 campionati sloveni, prima del ritiro.\nAllenatore.\nDopo aver smesso di giocare Kek \u00e8 rimasto al Maribor nelle vesti di vice-allenatore fino al 2000, quando fu promosso al ruolo di allenatore. Nel 2000-2001 vinse il titolo e si ripet\u00e9 nel 2002-2003.\nNel 2006 allen\u00f2 la nazionale slovena Under-15 e poi l'Under-16. Il 3 gennaio 2007 fu nominato commissario tecnico della nazionale A, che condusse alla qualificazione al vincendo gli spareggi contro la grazie alla regola dei gol fuori casa. Dopo l'eliminazione nella fase a gironi di , rimase in sella fino al 24 ottobre 2011, quando rescisse consensualmente con la federazione il proprio contratto come CT nazionale dopo aver fallito la qualificazione al . Fu sostituito da Slavi\u0161a Stojanovi\u010d.\nIngaggiato dai sauditi dell', fu esonerato due settimane dopo, l'8 febbraio 2012.\nIl 27 febbraio 2013 assunse la guida dei croati del , che condusse alla qualificazione ai gironi di UEFA Europa League nel 2013-2014 (annata in cui vinse anche la Coppa di Croazia) e nel 2014-2015. Nel 2014 guid\u00f2 i suoi alla vittoria della Supercoppa di Croazia, poi chiuse al secondo posto in campionato nel 2013-2014, 2014-2015 e 2015-2016. Vinse anche il titolo croato, il primo nella storia del club, e la Coppa di Croazia nel 2016-2017, per uno storico \"double\". Nel quinquennio alla guida della squadra ha ottenuto il record di vittorie per un allenatore del club e il record di panchine con il Rijeka. Il 24 ottobre 2016 divenne il tecnico da pi\u00f9 tempo in carica sulla panchina della compagine croata. Nel giugno 2017 frim\u00f2 un'estensione di contratto di tre anni e il 7 settembre seguente divenne l'allenatore da pi\u00f9 tempo in carica sulla panchina di un club della massima serie croata. Il 6 ottobre 2018 si dimise dopo la sconfitta contro l' per 2-1.\nIl 27 novembre 2018 ha assunto la guida della nazionale slovena, dopo la breve gestione del traghettatore Igor Benedej\u010di\u010d."}
{"id": "2908593", "revid": "287204", "url": "https://it.wikipedia.org/wiki?curid=2908593", "title": "Jan Branicki", "text": "Biografia.\nInfanzia.\nEra figlio del voivoda di Podlaske Stefan Maria Branicki e di Katarzyna Scholastyca Sapieha, figlia del ministro Jan Kazimierz Sapieha, e apparteneva alla nobile famiglia polacca dei conti Branicki.\nEducazione.\nJan Klemens fu tra i pochi magnati dell'epoca a studiare in un'universit\u00e0, frequentando corsi di medicina e filosofia all'Universit\u00e0 di Cracovia.\nMatrimoni.\nBranicki si spos\u00f2 tre volte: la prima volta spos\u00f2 la principessa Katarzyna Barbara Radzwill, figlia del gran maresciallo principe Karol Stanis\u0142aw Radziwi\u0142\u0142; successivamente, dopo la morte della pi\u00f9 amata Katarzyna, spos\u00f2 Brarbara Szembek dalla quale divorzi\u00f2 poco tempo dopo; l'ultima moglie fu una sorella del futuro Stanislao II Augusto Poniatowski, Izabella Poniatowska, figlia del principe Stanis\u0142aw Poniatowski.\nCarriera politica.\nDurante gli anni dell'universit\u00e0 di Cracovia aveva stretto amicizia con il principe Micha\u0142 Fryderik Czartoriky, che grazie alla sua influenza a corte, aveva procurato a Jan Klemens numerosi posti di varia importanza: nel 1752 divenne castellano di Cracovia e successivamente voivoda della medesima citt\u00e0. Nove anni prima di morire divenne starosta di Br\u00e0nsk, Bielsko, Bia\u0142a, J\u00e0now Lubelsky, Bohuslaw e Jezerynsk. Tempo prima era stato gran cancelliere della Corona."}
{"id": "2908599", "revid": "339392", "url": "https://it.wikipedia.org/wiki?curid=2908599", "title": "Direzione Politica di Stato", "text": ""}
{"id": "2908600", "revid": "287204", "url": "https://it.wikipedia.org/wiki?curid=2908600", "title": "Matjaz Kek", "text": ""}
{"id": "2908601", "revid": "125443176", "url": "https://it.wikipedia.org/wiki?curid=2908601", "title": "Associazione Sportiva Dilettantistica Corniglianese 1919", "text": "La Associazione Sportiva Dilettantistica Corniglianese 1919 \u00e9 una societ\u00e0 di calcio italiana.\nStoria.\nFondata nel 1919 nell'allora comune di Cornigliano Ligure, la squadra all'inizio degli anni '20 si iscrisse al campionato di Terza Categoria ligure. Al termine della stagione 1924-25 ottenne la promozione in Seconda Divisione, una sorta di Serie B dell'epoca. Termin\u00f2 il campionato al settimo posto (21 punti). La Carta di Viareggio, un decreto che rivoluzion\u00f2 il mondo del calcio italiano, per\u00f2 non ammise al nuovo campionato cadetto di Prima Divisione la Corniglianese, che rimase cos\u00ec nella declassata Seconda Divisione.\nNella stagione 1929-1930 conquist\u00f2 solo 6 punti e sarebbe dovuta retrocedere in Seconda Divisione Ligure, ma a fine stagione si un\u00ec alla Dominante, la quale cambi\u00f2 nome per l'occasione in \"Foot Ball Club Liguria\". Nella stagione 1935-1936 la Corniglianese vinse il campionato di \"Prima Divisione ligure\" venendo promossa in Serie C. Nella stagione successiva si salv\u00f2 (dodicesimo posto) ma fu costretta a cessare l'attivit\u00e0 sportiva per confluire, assieme alla Rivarolese, nella (divenuta cos\u00ec \"Associazione Calcio Liguria\").\nLa seconda rinascita della Corniglianese si verific\u00f2 nel 1945. Nel 1946-1947 e 1947-1948 partecip\u00f2 al mastodontico campionato di Serie C a \"18 gironi\". Per ridurre il numero di gironi da 18 a 4, la Federazione decise che tutte le squadre dal 3\u00ba al 13\u00ba posto sarebbero state retrocesse in Promozione. La Corniglianese, arrivando quinta, venne di conseguenza relegata.\nNel 1955 il club cessa nuovamente di esistere, diventando l\"'A.C. Andrea Doria 1955\". Nel 1959 la nuova Andrea Doria opta per la fusione con la \"Sestrese\", dando vita all'ambizioso progetto \"SestreseDoria\". Dopo solo due anonime stagioni in Serie D (un 12\u00ba e un 15\u00ba posto nel girone A) tuttavia venne deciso lo scioglimento della societ\u00e0: la \"Sestrese\" e la \"Corniglianese\" ritornano dunque in attivit\u00e0.\nNel 1984-1985 la Corniglianese venne addirittura retrocessa in Terza Categoria. Il presidente Luigi Tassone tent\u00f2 di riportare la societ\u00e0 nelle serie superiori puntando sul settore giovanile e decidendo di costruire un nuovo campo sportivo. Nel 1993-1994 la squadra ritorn\u00f2 in Seconda Categoria e nella stagione successiva sfior\u00f2 un ulteriore promozione agli spareggi; comunque, grazie alla fusione con l'Italstrade, l'ammissione in Prima Categoria arriv\u00f2 ugualmente. Nel frattempo (12 marzo 1994) venne inaugurato un nuovo stadio, intitolato a Italo Ferrando, che aveva militato nella Corniglianese negli anni '50. Nel marzo 1995 Luigi Tassone venne premiato con la \"Benemerenza al merito sportivo\". Ritornata in Seconda Categoria al termine della stagione 1996-1997, la squadra ottenne nelle due stagioni successive due promozioni consecutive che la riportarono in Promozione.\nNella stagione 2004-05 la squadra ottenne la promozione in Eccellenza, dove resta fino alla stagione 2008-2009, quando retrocede in Promozione. Conclude al terzultimo posto la stagione e continua la caduta libera, scendendo in Prima Categoria.\nNel 2013 si fonde con CulmvPolis e Virtusestri dando vita al Genova Calcio.\nNel 2014/2015 rinasce con il nome Impero Corniglianese vincendo il Campionato di Prima Categoria Girone B. Non si iscrive al campionato successivo di Promozione.\nNel 2017/2018 nasce nuovamente fondendosi con il \"Campi\" e con denominazione Campi Corniglianese arriva settima nel Campionato di Seconda Categoria Girone D. Perde la finale di Coppa Liguria di categoria.\nNel 2018/2019 riprende la vecchia denominazione di A.S.D. Corniglianese 1919 e arriva terza nel Girone D di Seconda categoria e vince la Coppa Liguria dedicandola al giocatore Marius Djerri tragicamente scomparso nel crollo del Ponte Morandi.\nNel 2019/2020 vince il Girone D di Seconda Categoria e viene promossa in Prima Categoria.\nNel 2020/2021 milita nel girone B di Prima Categoria Genova."}
{"id": "2908602", "revid": "339392", "url": "https://it.wikipedia.org/wiki?curid=2908602", "title": "Ministerstvo Gosudarstvennoj Bezopasnosti", "text": ""}
{"id": "2908609", "revid": "31434173", "url": "https://it.wikipedia.org/wiki?curid=2908609", "title": "Rabat, Malta", "text": ""}
{"id": "2908610", "revid": "119852328", "url": "https://it.wikipedia.org/wiki?curid=2908610", "title": "Consiglio dei ministri dell'Unione Sovietica", "text": "Il Consiglio dei ministri dell'URSS (), abbreviato in Sovmin dell'URSS, fu l'organo superiore del potere esecutivo e amministrativo dell'URSS dal marzo 1946 al gennaio 1991.\nStoria.\nIl Sovmin fu istituito in sostituzione del Consiglio dei commissari del popolo nel 1946, tramite una Legge costituzionale del Soviet Supremo che riorganizzava il Governo centrale e quelli delle Repubbliche federate, trasformando tutti i Commissariati del popolo in Ministeri e i Commissari in Ministri.\nIl Sovmin era composto da Presidente, primi vicepresidenti e vicepresidenti, Ministri e presidenti di Comitati statali e altri organismi, secondo quanto previsto dalla Costituzione.\nTale impostazione venne confermata dalla Costituzione del 1977, mentre nel dicembre 1990 il Consiglio dei ministri fu trasformato in Gabinetto dei ministri (Kabmin), che perse il ruolo di organo superiore non essendo pi\u00f9 sottoposto direttamente al Soviet Supremo ma al neonato istituto del Presidente dell'Unione Sovietica."}
{"id": "2908613", "revid": "84184", "url": "https://it.wikipedia.org/wiki?curid=2908613", "title": "Pezzan", "text": ""}
{"id": "2908614", "revid": "287204", "url": "https://it.wikipedia.org/wiki?curid=2908614", "title": "Clare Ann Matz", "text": "Televisione.\nHa condotto i programmi \"BlueNight\" e \"Moka Choc\" magazine culturali dove intervistava artisti, musicisti, ballerini, stilisti di moda, attori e registi per Videomusic e SuperChanel London dal 1989 al 1995. Nel 1989 ha presentato con Kay Rush la sezione stranieri al Festival di Sanremo in Mondovisione per la RAI. \nIn seguito \u00e8 passata dalla conduzione televisiva alla regia nel 2001 con \"Bande Sonore\" condotto da Vanessa Incontrada e di nuovo nel 2002 condotto da Alessia Mancini per Italia 1. \nInoltre ha condotto diverse trasmissioni radio per Radio Citt\u00e0 del Capo a Bologna (1996-1998).\nVideoarte.\nSempre interessata in linguaggi emergenti ha iniziato a creare videoarte e clip poetici. Con il gruppo Maldoror ha vinto il 1\u00ba premio RAI al Filmaker Festival di Milano con \"Relax Girl, No voglio uccidere\" (1982) e con il gruppo The C.A.M. Art Co. il 1\u00ba premio \"Citt\u00e0 di Comacchio\" al Palazzo dei Diamanti di Ferrara con \"Energy\" (1984). \nSi \u00e8 classificata tra i finalisti del Festival Video di Torino con \"A fior di pelle\" (2002).\nTeatro, danza.\nMa le radici del suo linguaggio creativo sono radicate a New York dove ha lavorato con la compagnia di Butoh giapponese Poppo prima di passare in Europa dove ha collaborato con diversi gruppi teatrali quali il Teatro Valdoca (1997-1998) con \"Ruvido Umano\" e \"Canti dall'esilio d'occidente\" Teatro Valdoca ed il gruppo Krypton (1987) con \"Skyline\" partecipando al Festival Kassel documenta 8 con una performance. Fondendo poesia, videoarte e danza ha partecipato alla Biennale di Venezia nel 1999 con il Progetto Oreste e di nuovo nel 2006 con il progetto \"Le Citt\u00e0 invisibili\" di Italo Calvino.\nDal 1985 con il gruppo The C.A.M. Art Co. \u00c8 direttore artistico/tecnico di produzioni multimediali presentate in festival in Europa e gli negli Stati Uniti, creando scenografie visive con proiezioni video. \"The Lonely Ballet of Radio Active Leaks\" ed \"Energy\" dedicati all'artista fluxus Joe Jones (Asolo Festival 2006). \"The Black Sun of Ciguri\" (2002) ispirato dal viaggio in Messico di Antonin Artaud ed il suo incontro con gli indiani Tarahumara. \"The City of the Sun\" una rappresentazione dell'utopia di Tommaso Campanella per il Teatru Dramatycznego Bialistok, Polonia (1996). \"Visions\" per il Micha van Hoecke dance festival a Castiglioncello. \"Columbus the Moor\" presentato al Valladolid Theatre Festival, Spagna ed ancora al Museum of Modern Art of Las Vegas, USA (1992). Nell'estate del 2004 ha creato la video installazione \"Pixel, electronic flow\" per la mostra \"Blossoming Of Innovative Techniques and Extraordinary Media\", an exhibition of the new creative wave at THE SALT QUEEN FOUNDATION, New York.\nMusica.\nUsando la voce come poeta ha collaborato a vari cd musicali fra cui \"Alisee\" (RDC records, 1993) con Francesco Rampichini, \"Heaven &amp;Earth magic feature\" (Mantric Wave productions, 1994) con Raffaele Serra, \"Luis Rizzo Suite il barrio\" (Materiali Sonori, 1995), \"Some Secrets\" con brani propri (Materiali Sonori, 1996), \"Viventi Inimitabili\" con Cataldo Meo (1999) e\"Spledidum Vitium\" con Cataldo Meo (2001), esibendosi in concerti in Italia e negli Stati Uniti. Ha creato il soundtrack poetico per l'installazione \"La danza delle Anime\" di Marco Nereo Rotelli alla Rotonda della Besana, Milano (2010).\nGiornalismo.\nCome giornalista ha collaborato con le riviste \"Caff\u00e8 del Teatro\" (1999-2003), Virus mutations diretta da Francesca Alfano Miglietti (1993-1999), \"New York Arts\" (1997-1998) e contribuito a \"Re Nudo\" nella sezione Starship con Franco Bolelli (1996) e nel 1997 con Cesare Monti nel Progetto Ario \"John Cage\" (Materiali Sonori, 1992) contribuendo con interviste ed articoli.\nHa curato con Monica Borettini l'antologia di poesia rock \"Plastic Poetry Party\" (2007) e scritto il romanzo \"The Book\" (2010)."}
{"id": "2908615", "revid": "1442080", "url": "https://it.wikipedia.org/wiki?curid=2908615", "title": "Andorra ai XX Giochi olimpici invernali", "text": "Andorra ha partecipato ai XX Giochi olimpici invernali di Torino, che si sono svolti dal 10 al 26 febbraio 2006, con una delegazione di tre atleti."}
{"id": "2908620", "revid": "132266", "url": "https://it.wikipedia.org/wiki?curid=2908620", "title": "Direttorato politico di Stato", "text": ""}
{"id": "2908621", "revid": "729019", "url": "https://it.wikipedia.org/wiki?curid=2908621", "title": "Bandhagen (metropolitana di Stoccolma)", "text": "Bandhagen \u00e8 una stazione della metropolitana di Stoccolma.\nSituata presso l'omonimo quartiere, a sua volta incluso all'interno della circoscrizione di Enskede-\u00c5rsta-Vant\u00f6r, la fermata \u00e8 posizionata sul percorso della linea verde T19 della rete metroviaria locale tra le stazioni Stureby e H\u00f6gdalen.\nLa sua apertura ufficiale ebbe luogo il 22 novembre 1954, cos\u00ec come avvenne per l'adiacente stazione di H\u00f6gdalen.\nLa piattaforma \u00e8 collocata in superficie, sopra un cavalcavia che incrocia perpendicolarmente la strada \"Trollesundsv\u00e4gen\". L'ingresso si affaccia invece sulla piazza \"Bandhagsplan\". Progettata dall'architetto Magnus Ahlgren, la stazione presenta contributi artistici dello scultore Freddy Fraek.\nIl suo utilizzo medio quotidiano durante un normale giorno feriale \u00e8 pari a 3.200 persone circa."}
{"id": "2908626", "revid": "2226930", "url": "https://it.wikipedia.org/wiki?curid=2908626", "title": "Federico II da Montefeltro", "text": "Biografia.\nEra figlio di Nolfo da Montefeltro e di Margherita di Cante Gabrielli, Signore di Gubbio.\nNel 1360 fu in guerra contro l'esercito pontificio guidato da Anichino di Bongardo.\nSuo figlio Antonio gli succedette alla guida del ducato.\nDiscendenza.\nSpos\u00f2 Teodora Gonzaga, figlia di Ugolino Gonzaga dei signori di Mantova, dalla quale ebbe quattro figli:\ne, tra gli altri, la nipote Battista Malatesta."}
{"id": "2908627", "revid": "287204", "url": "https://it.wikipedia.org/wiki?curid=2908627", "title": "Guangzhou International Women's Open 2007", "text": "Il Guangzhou International Women's Open 2007 (conosciuto anche come \"TOE Life Ceramics Guangzhou International Women's Open\" per motivi sponsorizzazione) \u00e8 stato un torneo di tennis giocato sul cemento.\n\u00c8 stata la 4\u00aa edizione del Guangzhou International Women's Open, che fa parte della categoria Tier III nell'ambito del WTA Tour 2007.Si \u00e8 giocato a Canton in Cina, dal 24 settembre al 30 settembre 2007.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Virginie Razzano ha battuto in finale Tzipora Obziler, 6\u20133, 6\u20130\nDoppio.\n Peng Shuai / Yan Zi hanno battuto in finale Vania King / Sun Tiantian, 6\u20133, 6\u20134"}
{"id": "2908630", "revid": "1543377", "url": "https://it.wikipedia.org/wiki?curid=2908630", "title": "Guangzhou International Women's Open 2007 - Singolare", "text": "Il singolare del Guangzhou International Women's Open 2007 \u00e8 stato un torneo di tennis facente parte del WTA Tour 2007.\nAnna \u010cakvetadze era la detentrice del titolo, ma ha deciso di non partecipare.\nVirginie Razzano ha battuto in finale 6\u20133, 6\u20130 Tzipora Obziler."}
{"id": "2908634", "revid": "228587", "url": "https://it.wikipedia.org/wiki?curid=2908634", "title": "Kinsky", "text": "I Kinsky, per esteso Kinsky di Wchinitz e Tettau (in ceco antico Vchyn\u0161t\u00ed o \"Vchynsk\u00fd\"; in ceco moderno Kin\u0161t\u00ed o \"Kinsk\u00fd z Vchynic a Tetova\"; in tedesco \"Kinsky von Wchinitz und Tettau\") sono i Conti e poi Principi di una delle famiglie nobili pi\u00f9 antiche e illustri originarie della Boemia (nell'attuale Repubblica Ceca). La famiglia \u00e8 registrata nell'Almanacco di Gotha.\nStoria.\nOrigini.\nSecondo la romantica legenda medievale, la storia dei Kinsky cominci\u00f2 nell'Europa Centrale oltre 1000 anni fa, quando una bellissima figlia del Re fuori a caccia fu attaccata da un branco di lupi. I suoi attendenti fuggirono tutti dal terribile spettacolo ad eccezione di un ragazzo, che salv\u00f2 la principessa uccidendo alcuni lupi e allontanando il resto. Per gratitudine, il padre della ragazza nobilit\u00f2 il ragazzo, concedendogli uno stemma dotato dei denti di tre lupi come emblema del suo coraggio.\nLa prima citazione di fatto di un antenato di questa famiglia risale al 1237, durante il regno del re p\u0159emislida Venceslao I di Boemia. Nel corso dei successivi tre secoli furono solo nobili minori con possedimenti nella Boemia nord-occidentale, intorno al villaggio di Vchynice (tedesco \"Wchinitz\") nei pressi di Litom\u011b\u0159ice. \nSignori di Vchynice.\nIl possesso del maniero di Vchynice fu confermato dall'imperatore asburgico Rodolfo II nel 1596 e nel 1611 uno dei membri della famiglia, Radslav Vchynsk\u00fd di Vchynice il Vecchio, nobilitato come signore (ceco \"p\u00e1n\"), divent\u00f2 un membro della Dieta di Boemia (\"zemsk\u00fd sn\u011bm\").\nXVII secolo.\nL'ascesa della famiglia alla ribalta inizi\u00f2 nel turbolento periodo dei conflitti religiosi tra cattolici e protestanti che alla fine port\u00f2 al cataclisma per la Boemia nella guerra dei trent'anni: il nipote di Radslav, il funzionario reale Vil\u00e9m Kinsk\u00fd, prese parte alla rivolta protestante contro l'imperatore Ferdinando II, che culmino nella defenestrazione di Praga del 1618. Vil\u00e9m era tra i nobili che, senza successo, offrirono la corona boema all'elettore di Sassonia Giovanni Giorgio I Wettin. \nDopo la perdita dell'indipendenza ceca nel 1620 con la battaglia della Montagna Bianca, mentre la maggior parte dell'aristocrazia locale protestante fu bandita e i loro possedimenti espropriati in favore della nobilt\u00e0 fedele al cattolico Casato d'Asburgo, egli conserv\u00f2 i suoi beni e fu persino elevato al rango di \"Conte Imperiale\" (\"Reichsgraf\") nel 1628. Attraverso il suo matrimonio con Al\u017eb\u011bta (Elisabetta) Trczkova z Lipa, egli fu un cognato dell'imperiale generalissimo Albrecht von Wallenstein, con cui fu assassinato a Cheb (Eger) nel 1634.\nPrincipi Kinsky.\nUn ramo della famiglia fu persino elevato al rango di \"Principe del Sacro Romano Impero\" dall'Imperatrice Maria Teresa d'Austria nel 1747. Molti membri della famiglia servirono in alte cariche diplomatiche o militari nella monarchia asburgica e successivamente nell'Impero austriaco.\nInoltre, la famiglia von Kinsky diede il suo nome alla razza equina Kinsky-Pferde."}
{"id": "2908636", "revid": "57342", "url": "https://it.wikipedia.org/wiki?curid=2908636", "title": "Klaus Kinsky", "text": ""}
{"id": "2908637", "revid": "1543377", "url": "https://it.wikipedia.org/wiki?curid=2908637", "title": "Fond du Lac", "text": "Fond du Lac \u00e8 una \"city\" degli Stati Uniti d'America, capoluogo della contea omonima dello Stato del Wisconsin. Nel censimento del 2000 la popolazione era di abitanti, passati a nel 2010.\nGeografia fisica.\nSecondo i rilevamenti dell'United States Census Bureau, Fond du Lac si estende su una superficie di , ed \u00e8 localizzata sulle sponde meridionali del lago Winnebago. Dalla sua posizione geografica deriva il nome francese."}
{"id": "2908638", "revid": "114244193", "url": "https://it.wikipedia.org/wiki?curid=2908638", "title": "Hauts-Forts", "text": "Gli Hauts-Forts (2.466 ) sono la montagna pi\u00f9 alta delle Prealpi dello Sciablese nelle Prealpi di Savoia. Si trovano nel dipartimento francese dell'Alta Savoia.\nLa montagna \u00e8 collocata sopra la stazione sciistica di Avoriaz."}
{"id": "2908641", "revid": "110157", "url": "https://it.wikipedia.org/wiki?curid=2908641", "title": "Iscra e Voes", "text": "Iscra e Voes \u00e8 una frazione del comune di Siniscola (NU).\nSpesso viene usato il nome di questa localit\u00e0 per indicare anche la frazione sottostante de \"Sa Preta Ruja\" da dove si ha sbocco per il litorale che congiunge La Caletta e Santa Lucia. \nLe frazioni de \"Sa Preta Ruja\" e \"Iscra e Voes\" sono divise dalla Strada Statale 125 Orientale Sarda."}
{"id": "2908650", "revid": "339392", "url": "https://it.wikipedia.org/wiki?curid=2908650", "title": "Classe Converted Askell", "text": ""}
{"id": "2908653", "revid": "1573940", "url": "https://it.wikipedia.org/wiki?curid=2908653", "title": "Ways to Avoid the Sun", "text": " \u00e8 un brano musicale del cantante sudcoreano Rain, estratto come primo singolo dall'album \"How to Avoid the Sun\". Il singolo \u00e8 stato il primo lavoro di Rain a raggiungere la vetta dei singoli pi\u00f9 venduti in Corea del sud.\nNel 2006 il brano fu inserito anche nell'album \"Early Works\", album di debutto di Rain sul mercato giapponese e sul DVD \"Rain's First Live Concert - RAINY DAY\".\nIl video.\nIl video musicale prodotto per \"Ways to Avoid the Sun\" \u00e8 stato girato a Seul e vede il cantante fuggire per la citt\u00e0 nel tentativo di nascondersi dalla luce solare. Del video \u00e8 stata realizzata una parodia nel programma televisivo \"The Colbert Report\", in cui Stephen Colbert mima le movenze di Rain. La parodia \u00e8 nata in risposta del fatto che Rain avesse superato Colbert in un sondaggio online organizzato dal \"Time\"."}
{"id": "2908657", "revid": "1543377", "url": "https://it.wikipedia.org/wiki?curid=2908657", "title": "Mart\u00edn Silva", "text": "\u00c8 alto 1.87 m per 80\u00a0kg.\nCarriera.\nClub.\n\u00c8 cresciuto calcisticamente nel Defensor Sporting. Ha debuttato nella prima divisione uruguayana nel 2006.\nNazionale.\nViene convocato per la Copa Am\u00e9rica Centenario negli Stati Uniti.\nIl 2 giugno 2018 viene convocato per i Mondiali in Russia."}
{"id": "2908665", "revid": "287204", "url": "https://it.wikipedia.org/wiki?curid=2908665", "title": "Martin Silva", "text": ""}
{"id": "2908666", "revid": "288300", "url": "https://it.wikipedia.org/wiki?curid=2908666", "title": "Mart\u00edn Andr\u00e9s Silva Leites", "text": ""}
{"id": "2908667", "revid": "288300", "url": "https://it.wikipedia.org/wiki?curid=2908667", "title": "Martin Andres Silva Leites", "text": ""}
{"id": "2908668", "revid": "132266", "url": "https://it.wikipedia.org/wiki?curid=2908668", "title": "Glavnoe Upravlenie Gosudarstvennoj Bezopasnosti", "text": ""}
{"id": "2908673", "revid": "110157", "url": "https://it.wikipedia.org/wiki?curid=2908673", "title": "Myos Hormos", "text": "Myos Hormos (in greco \u039c\u03c5\u1f78\u03c2 \u1f4d\u03c1\u03bc\u03bf\u03c2 \"M\u00fc\u00f2s H\u00f2rmos\", \"porto del topo\"; in italiano anche Miosormo) era un antico porto marittimo costruito sul Mar Rosso dai Tolomei, nel III secolo a.C. circa. \nNel 1993 gli scavi archeologici, svolti da David Peacock e Lucy Blue dell'Universit\u00e0 di Southampton, hanno dimostrato che l'ubicazione della citt\u00e0 era a 8\u00a0km a nord della moderna citt\u00e0 di Quseir, mentre si credeva che si trovasse sul Golfo di Suez.\nStoria.\nSi presume che Myos Hormos sia stato costruito nel III secolo a.C. sulle sponde del Mar Rosso.\nDopo la supremazia della Dinastia tolemaica e la conquista romana dell'Egitto, Myos Hormos era uno dei principali porti che commerciavano con l'India, con l'Africa e probabilmente anche con la Cina.\nAlcune delle destinazioni delle principali rotte commerciali portavano in India.\nIl commercio di Myos Hormos lungo le coste dell'Oceano Indiano, \u00e8 testimoniato nel libretto del Periplus maris erythraei, risalente al I secolo.\nSecondo Strabone (II.5.12), all'epoca dell'imperatore Augusto, 120 navi all'anno circa, prendevono il largo dal porto di Myos Hormos per le coste indiane:\nIl porto di Myos Hormos era connesso alla Valle del Nilo e la citt\u00e0 di Menfi attraverso una strada romana, risalente al I secolo.\nDopo il IV secolo il porto fu abbandonato per via della caduta dell'Impero romano d'Occidente e questo decret\u00f2 la fine dei commerci tra l'antica Roma e l'India.\nNel XVII secolo il porto cominci\u00f2 a riacquistare importanza per via dei pellegrinaggi dei fedeli dell'Islam che dal Cairo viaggiavano verso la loro citt\u00e0 santa della Mecca.\nDurante i primi scavi, tra il 1978 e il 1983, si credeva che il sito fosse il porto romano di Leuos Limen."}
{"id": "2908675", "revid": "729019", "url": "https://it.wikipedia.org/wiki?curid=2908675", "title": "Ferrovia Landquart-Davos", "text": "La ferrovia Landquart-Davos \u00e8 una linea ferroviaria a scartamento metrico, che attraversa la regione della Prettigovia, nel cantone svizzero dei Grigioni.\nStoria.\nLa linea fu costruita nel 1889 per congiungere l'importante localit\u00e0 turistica di Davos all'esistente ferrovia Coira-St. Margrethen.\nFu la prima linea della vasta rete della Ferrovia Retica."}
{"id": "2908676", "revid": "1442080", "url": "https://it.wikipedia.org/wiki?curid=2908676", "title": "Giro apo t'oneiro", "text": "Giro Apo T'Oneiro \u00e8 il quinto album di studio della cantante pop greca Helena Paparizou. L'album ha venduto circa 150.000 copie in Grecia in una sola settimana, ed \u00e8 stato certificato fino ad oggi undici volte disco di platino."}
{"id": "2908679", "revid": "31435326", "url": "https://it.wikipedia.org/wiki?curid=2908679", "title": "Nunzio Ferraioli", "text": ""}
{"id": "2908680", "revid": "132266", "url": "https://it.wikipedia.org/wiki?curid=2908680", "title": "Commissariato del popolo", "text": ""}
{"id": "2908685", "revid": "310575", "url": "https://it.wikipedia.org/wiki?curid=2908685", "title": "Matilda Izzia di Ricaldone", "text": ""}
{"id": "2908686", "revid": "104458", "url": "https://it.wikipedia.org/wiki?curid=2908686", "title": "Seewis", "text": ""}
{"id": "2908690", "revid": "93556", "url": "https://it.wikipedia.org/wiki?curid=2908690", "title": "Hidesabur\u014d Ueno", "text": "Biografia.\nDocente all'Universit\u00e0 imperiale di Tokyo, svilupp\u00f2 e insegn\u00f2 in Giappone lo studio dell'agro-ingegneria del terreno arato, e inaugur\u00f2 la specialit\u00e0 in tale campo di studio nell'ateneo della capitale giapponese.\nMor\u00ec improvvisamente stroncato da un ictus durante una lezione, il 21 maggio 1925. Il suo cane Hachik\u014d, di razza Akita, che tutte le mattine lo seguiva alla stazione di Shibuya, accompagnandolo a prendere il treno per recarsi in universit\u00e0, e tutti i pomeriggi andava ad attenderlo alla stazione all'orario in cui tornava, divent\u00f2 famoso per la sua grande fedelt\u00e0, in quanto dopo la morte di Ueno continu\u00f2 a recarsi quotidianamente alla stazione, per quasi dieci anni, attendendo invano l'arrivo del padrone, finch\u00e9 non mor\u00ec a sua volta, l'8 marzo 1935.\nIl corpo di Ueno fu sepolto nel cimitero di Aoyama, dove sono state tumulate anche alcune ossa di Hachik\u014d, proprio accanto a lui. A entrambi \u00e8 stata costruita una statua commemorativa."}
{"id": "2908691", "revid": "767487", "url": "https://it.wikipedia.org/wiki?curid=2908691", "title": "An isouna agapi", "text": "An Isouna Agapi \u00e8 il secondo singolo estratto dal quinto album di studio della cantante greca Helena Paparizou."}
{"id": "2908692", "revid": "1543377", "url": "https://it.wikipedia.org/wiki?curid=2908692", "title": "Mauricio Victorino", "text": "Biografia.\n\u00c8 nipote dell'ex calciatore del Cagliari, Waldemar Victorino.\nCarriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "2908696", "revid": "149727", "url": "https://it.wikipedia.org/wiki?curid=2908696", "title": "Serneus", "text": ""}
{"id": "2908699", "revid": "767487", "url": "https://it.wikipedia.org/wiki?curid=2908699", "title": "Girna me sto htes", "text": "Girna Me Sto Htes \u00e8 il terzo singolo estratto dal quinto album di studio della cantante greca Helena Paparizou."}
{"id": "2908700", "revid": "297745", "url": "https://it.wikipedia.org/wiki?curid=2908700", "title": "Ranieri Fasani", "text": ""}
{"id": "2908701", "revid": "288300", "url": "https://it.wikipedia.org/wiki?curid=2908701", "title": "Mauricio Bernardo Victorino Dansilio", "text": ""}
{"id": "2908704", "revid": "4175", "url": "https://it.wikipedia.org/wiki?curid=2908704", "title": "Albo d'oro del campionato italiano femminile di calcio", "text": ""}
{"id": "2908705", "revid": "124634924", "url": "https://it.wikipedia.org/wiki?curid=2908705", "title": "Rifugio Pian di Cengia", "text": "Il rifugio Pian di Cengia - B\u00fcllelejoch-H\u00fctte \u00e8 un rifugio alpino dolomitico situato nel parco naturale Tre Cime, a 2.528\u00a0m. s.l.m.,nel comune di Auronzo Di Cadore,al confine tra il territorio della provincia di Belluno e quello della provincia autonoma di Bolzano.\nSi trova sul sentiero che collega i rifugi Comici - Zsigmondy H\u00fctte e Locatelli - Dreizinnenh\u00fctte, a circa tre quarti d'ora di cammino dal primo e un'ora dal secondo, sul versante sudoccidentale del monte Paterno (\"Paternkofel\" in tedesco), teatro di epiche battaglie fra reparti alpini italiani ed austriaci nel corso della prima guerra mondiale."}
{"id": "2908712", "revid": "1543377", "url": "https://it.wikipedia.org/wiki?curid=2908712", "title": "Nanosocialismo", "text": "Il nanosocialismo si riferisce generalmente a una serie di teorie economiche di organizzazione sociale che sostengono la propriet\u00e0 collettiva o dello stato e l'amministrazione di ricerca, sviluppo e utilizzo della nanotecnologia.\nPolitica.\nIl nanosocialismo \u00e8 una presa di posizione che favorisce la politica partecipativa per guidare l'intervento statale nel tentativo di gestire la transizione verso una societ\u00e0 mutata radicalmente dalla nanotecnologia molecolare.\nIl \"nanosocialismo\" \u00e8 un termine coniato da David M. Berube, il direttore associato di \"Nanoscience and Technology Studies\" alla NanoCenter della USC, il quale sostiene che i progetti nanotecnologici hanno bisogno di essere temperati dal tecnorealismo per quanto riguarda le implicazioni della nanotecnologia in una societ\u00e0 tecnocapitalista, ma queste sue applicazioni offrono anche enormi opportunit\u00e0 di abbondanza economica e progresso sociale.\nNella cultura di massa.\nNel gioco di ruolo \"Transhuman Space\", il nanosocialismo viene descritto come un discendente dell'infosocialismo, dove la propriet\u00e0 intellettuale \u00e8 nazionalizzata e distribuita dallo stato. \u00c8 adottato inoltre da alcuni paesi in via di sviluppo per contrastare le corporation delle nazioni pi\u00f9 ricche che detengono i copyright e i brevetti. Questa versione romanzesca del nanosocialismo \u00e8 stato coniata da David L. Pulver, il creatore del gioco, inconsapevole del fatto che il termine fosse gi\u00e0 stato utilizzato da Berube."}
{"id": "2908717", "revid": "928766", "url": "https://it.wikipedia.org/wiki?curid=2908717", "title": "Marcel Schr\u00f6tter", "text": "Carriera.\nInizia a correre giovanissimo, vincendo appena dodicenne un trofeo tedesco per minimoto e arrivando terzo nella ADAC junior-cup. In quest'ultima categoria arriver\u00e0 secondo l'anno successivo. Nel 2007 passa al Campionato nazionale tedesco 125 chiudendo la stagione del debutto al quinto posto.\nNel 2008 vince il suo primo titolo tedesco 125GP con cinque vittorie su otto gare. L'anno successivo si conferma campione nazionale oltre vincere il titolo europeo e la prova di Misano del campionato italiano classe 125. Esordisce nella classe 125 del motomondiale nel 2008, come wild card a bordo di una Honda nel Gran Premio casalingo, conquistando 3 punti e concludendo la stagione 30\u00ba.\nNel 2009 corre di nuovo il Gran Premio casalingo come wildcard; fa altre due apparizioni nei Gran Premi di Repubblica Ceca e Comunit\u00e0 Valenciana con una Honda del team di Toni Mang. Conclude la stagione al 23\u00ba posto con 18 punti. Nel 2010 diventa pilota titolare, sempre con la Honda. Ottiene come miglior risultato due dodicesimi posti (Spagna e Comunit\u00e0 Valenciana) e termina la stagione al 18\u00ba posto con 27 punti.\nNel 2011 passa alla Mahindra, con compagno di squadra Danny Webb. Ottiene come miglior risultato un nono posto in Olanda e termina la stagione al 15\u00ba posto con 36 punti. Nel 2012 rimane nello stesso team, correndo nella nuova classe Moto3. Viene liquidato dopo il Gran Premio di Germania e sostituito da Riccardo Moretti; ha totalizzato 4 punti con il dodicesimo posto in Francia. Passa a correre in Moto2 dal Gran Premio di Indianapolis per il team Desguaces la Torre SAG, che gli affida una Bimota HB4; non ottiene punti.\nNel 2013 rimane nello stesso team, alla guida di una Kalex. Ottiene come miglior risultato un decimo posto in Spagna e termina la stagione al 16\u00ba posto con 38 punti. Nel 2014 passa al team Tech 3, con compagno di squadra Alex Mari\u00f1elarena. Ottiene come miglior risultato un settimo posto in Australia e termina la stagione al 10\u00ba posto con 80 punti. Nel 2015 rimane nello stesso team, con compagno di squadra Ricard Card\u00fas. Chiude la stagione al ventesimo posto con 32 punti all'attivo. Nel 2016 passa al team AGR, alla guida di una Kalex; il compagno di squadra \u00e8 Axel Pons. Ottiene come miglior risultato un quinto posto in Austria e termina la stagione al 14\u00ba posto con 64 punti.\nNel 2017 passa al team Dynavolt Intact GP, alla guida di una Suter; il compagno di squadra \u00e8 Sandro Cortese. Ottiene come miglior risultato un sesto posto in Spagna e termina la stagione al 17\u00ba posto con 50 punti. In questa stagione \u00e8 costretto a saltare i Gran Premi di Austria, Gran Bretagna e San Marino a causa di una frattura allo scafoide sinistro rimediata nel precedente Gran Premio di Repubblica Ceca.\nNel 2018 rimane nello stesso team, alla guida di una Kalex e con compagno di squadra Xavi Vierge. In occasione del Gran Premio di Misano ottiene il suo primo podio nel motomondiale. Conclude la stagione all'ottavo posto con 147 punti. Nel 2019 rimane nello stesso team, con compagno di squadra Thomas L\u00fcthi. Ottiene pole position e terzo posto in Qatar, pole position e secondo posto nel Gran Premio delle Americhe, una pole position in Italia e un terzo posto in Germania e chiude la stagione all'8\u00ba posto con 137 punti. In questa stagione \u00e8 costretto a saltare i Gran Premi di San Marino e Aragona a causa della frattura della clavicola destra rimediata nelle prove libere del GP di San Marino. Nel 2020 inizia il quarto anno da pilota titolare in Moto2 con il team Liqui Moly Intact GP. Ottiene un terzo posto in Austria e conclude la stagione al nono posto con 81 punti. \nNel 2021 rimane nello stesso team, con compagno di squadra Tony Arbolino. Ottiene come miglior risultato un quinto posto in Italia e termina la stagione al decimo posto con 98 punti."}
{"id": "2908718", "revid": "228587", "url": "https://it.wikipedia.org/wiki?curid=2908718", "title": "Ollie Edwards", "text": "Carriera.\nNato a Londra nel 1982, Ollie Edwards inizia la propria carriera nel mondo della moda soltanto nel 2007, dopo aver definitivamente abbandonato le proprie ambizioni nella motocross. La popolarit\u00e0 per lui arriva nel 2009 quando nello stesso anno viene scelto come testimonial per le campagne pubblicitarie di Ralph Lauren, Emporio Armani, Lacoste, Benetton, Y-3 e Trussardi. Inoltre compare sulle copertine e su articoli di riviste come \"GQ\", \"L'Officiel\", \"Vogue Italia\", \"V Men\", \"i-D\" e \"Num\u00e9ro Homme\".\nEdwards ha inoltre lavorato per Tommy Hilfiger, Alexander McQueen, Staerk &amp; Victor, Enrico Coveri, Dunhill e DKNY. Nel 2010 \u00e8 stato confermato come volto di Armani. Nel 2009 Ollie Edwards \u00e8 stato nominato dalla rivtsa \"Forbes\" come il sesto modello di maggior successo dell'anno. Inoltre \u00e8 stato posizionato alla posizione numero otto della classifica stilata dal sito models.com."}
{"id": "2908722", "revid": "287204", "url": "https://it.wikipedia.org/wiki?curid=2908722", "title": "NGC 3996", "text": "NGC 3996 \u00e8 una galassia a spirale visibile nella costellazione del Leone.\nCoordinate:\nAR 11h 57m 46,1s\nD +14\u00b0 17' 51\"\nMagnitudine: +13.9"}
{"id": "2908728", "revid": "1603714", "url": "https://it.wikipedia.org/wiki?curid=2908728", "title": "Chiesa di San Rocco (Venezia, Mestre)", "text": "La chiesetta di San Rocco \u00e8 un luogo di culto cattolico di Mestre, frazione di Venezia.\nAttualmente rappresenta una rettoriale dipendente dalla parrocchia del Duomo. \u00c8 inoltre sede di una parrocchia greco-cattolica rumena.\nStoria.\nL'edificio fu costruito attorno al 1476 e dedicato a San Rocco, invocato contro la peste che a quel tempo infuriava in citt\u00e0. Dal 18 novembre 1480 fu affidata ai frati Minori Conventuali i quali vi annessero anche un piccolo convento dipendente dai Frari di Venezia.\nL'edificio era fedele all'architettura francescana con la solita forma a capanna e linee semplici che ispirano sobriet\u00e0. La costruzione della chiesa fu molto probabilmente finanziata dagli stessi Frati Minori Conventuali.\nNel 1487 venne anche fondata la Scuola di San Rocco che usava gli ambienti della chiesa come luogo di raduno.\nDistrutta durante la guerra della Lega di Cambrai (1509), fu prontamente ricostruita ma perse progressivamente d'importanza. Pochi anni dopo nel 1513 i lanzichenecchi invasero Mestre, massacrando gli abitanti che non erano scappati, e dando alle fiamme la citt\u00e0; da questo accadimento la chiesa di S. Rocco ne usc\u00ec indenne ma il convento fu gravemente danneggiato. Sotto la guida di padre Germano Casale il convento venne riparato e in parte ricostruito.\nNel 1521 la Scuola di San Rocco abbandona i locali della chiesa come luogo di riunione per cercare una sede vicina alla chiesa.\nViene affittata una casa in costruzione vicina alla chiesa, la Scuola ultimer\u00e0 i lavori di costruzione del secondo piano. Ultimata la sede i confratelli smisero di riunirsi nel refettorio dei frati e incominciarono ad usare la loro sede.\nNel 1650 padre Felice Zoldi diede via ad un intenso restauro e fece aggiungere anche notevoli opere di abbellimento.\nIl 1\u00ba giugno 1769 il Senato sopprimeva il convento e l'anno successivo l'intero complesso fu venduto all'abate Giovanni Colledani. Nel 1772 passava alle tre scuole di San Rocco, di Sant'Antonio e di San Francesco di Paola, che vi avevano sede.\nAll'atto di presa in consegna, della chiesa, da parte delle 3 scuole, ci fu anche l'impegno di costruire un campanile le cui spese sarebbero state da dividere tra le scuole e l'abate. L'opera non venne terminata. Successivamente venne demolito il convento ma non si hanno date certe.\nLe confraternite furono soppresse da Napoleone tra il 1806 e il 1807, allorch\u00e9 San Rocco divenne succursale del Duomo. Dal 1844 riebbe importanza essendovi stata traslata una miracolosa pala della Madonna, proveniente dalla chiesa di Santa Maria delle Grazie.\nDal 1921 fu gestita dall'istituto Berna di don Orione. Chiusa e abbandonata tra il 1958 e il 1964 fu in seguito riaperta al culto, ma venne danneggiata nel 1976 durante il terremoto del Friuli. Tra il 1982 e il 1989 ha subito una radicale opera di restauro ed \u00e8 stata inaugurata il 23 settembre 1989.\nDescrizione.\nHa linee semplici, secondo l'uso francescano. L'altare sulla destra \u00e8 intitolato a San Francesco di Paola (1604) con una pala attribuita a Domenico Tintoretto. Il presbiterio \u00e8 stato rinnovato nella prima met\u00e0 del XVIII secolo: l'altare maggiore, in marmo di Siena bianco e giallo, risale al 1732.\nCampane.\nIl campaniletto a vela possiede un concertino di 3 campane in La4 a slancio:\n1^: La4\n2^: La4\n3^: Si4\nLa particolarit\u00e0 di queste campane \u00e8 che le 2 campane maggiori emettono quasi la stessa nota (La4).\nQueste campane eseguono solo il plenum e suonano tutti i mercoled\u00ec alle ore 18:00 per la Messa feriale delle ore 18:00."}
{"id": "2908730", "revid": "1149807", "url": "https://it.wikipedia.org/wiki?curid=2908730", "title": "Sonotrodo", "text": "Viene detto sonotrodo il componente che trasmette la vibrazione al pezzo da assemblare (saldatura a ultrasuoni delle materie plastiche). Esso deve svolgere le seguenti funzioni:\nLa concezione e la fabbricazione di un sonotrodo esigono una particolare attenzione, poich\u00e9 solo una concezione rispondente perfettamente alle esigenze del pezzo da assemblare, garantisce dei buoni risultati. I sonotrodi costruiti in modo non appropriato (frequenza non adatta, trasformazione ed ampiezza non favorevoli) possono portare alla rottura del trasduttore.\nI materiali che si impiegano nella costruzione dei sonotrodi, vengono scelti a seconda del tipo di impiego. Il materiale pi\u00f9 utilizzato \u00e8 una lega di alluminio avente caratteristiche meccaniche (durezza e velocit\u00e0 di propagazione del suono) favorevoli. In genere Ergal o Avional. Per materie plastiche contenenti cariche si utilizza il titanio. Per inserimento o rivettatura acciaio temprato.\nAffinch\u00e9 la saldatura risulti ottimale, si consiglia di non utilizzare sonotrodi di grandi dimensioni. La superficie di vibrazione deve essere infatti il pi\u00f9 possibile uniforme. Quindi, nel caso di pezzi di grandi dimensioni, si utilizzano pi\u00f9 gruppi vibranti.\nIn particolare:"}
{"id": "2908732", "revid": "767487", "url": "https://it.wikipedia.org/wiki?curid=2908732", "title": "\u00c1lvaro Fern\u00e1ndez", "text": "Caratteristiche tecniche.\n\u00c8 un esterno destro di centrocampo che pu\u00f2 essere adattato anche sulla corsia mancina."}
{"id": "2908734", "revid": "729019", "url": "https://it.wikipedia.org/wiki?curid=2908734", "title": "Stazione di Klosters Platz", "text": "La stazione di Klosters Platz, gestita dalla Ferrovia Retica, \u00e8 posta sulla linea Landquart \u2013 Davos, e capolinea della linea del Vereina.\n\u00c8 posta nel centro abitato di Klosters, nel cantone svizzero dei Grigioni.\nStoria.\nLa stazione entr\u00f2 in funzione come stazione di testa nel 1889 con l'attivazione della linea Landquart \u2013 Davos.\nIl 3 novembre 1930 venne aperta all'esercizio la stazione passante.\nNel 1999, con il completamento della linea del Vereina, divenne stazione di diramazione."}
{"id": "2908743", "revid": "287204", "url": "https://it.wikipedia.org/wiki?curid=2908743", "title": "Alvaro Fernandez", "text": ""}
{"id": "2908747", "revid": "287204", "url": "https://it.wikipedia.org/wiki?curid=2908747", "title": "Sturla Fagerhaug", "text": "Carriera.\nDopo aver militato per alcune stagioni nel campionato motociclistico norvegese ed essere diventato il pi\u00f9 giovane campione norvegese di tutti i tempi (conquistando il titolo 125 GP a 14 anni, nel 2005), si dedica per due anni al campionato europeo 125 alla guida di una Honda. Nel 2006 termina la stagione quarantaquattresimo grazie ai 3 punti conquistati nella tappa svedese di Karlskoga, mentre l'anno seguente chiude al sedicesimo posto con 16 punti in classifica generale.\nPrima di approdare alle ottavo di litro del motomondiale, partecipa per tre stagioni alla Red Bull Rookies Cup. Nel 2007, anno d'esordio nella categoria, chiude il trofeo all'undicesimo posto. L'anno successivo \u00e8 invece terzo grazie a una stagione consistente e a una vittoria sulla pista di Brno. La classifica 2009 lo vede addirittura in seconda posizione per soli 2 punti dietro al vincitore Jakub Kornfeil.\nEsordisce nella classe 125 del motomondiale nel 2009, correndo quattro Gran Premi come wild card (Francia, Catalogna, Portogallo e Comunit\u00e0 Valenciana) a bordo di una KTM, senza ottenere punti.\nNel 2010 diventa pilota titolare nel team AirAsia - Sepang Int. Circuit, con compagno di squadra Zulfahmi Khairuddin. Ottiene come miglior risultato un nono posto in Germania e termina la stagione al 21\u00ba posto con 12 punti. In questa stagione \u00e8 costretto a saltare il GP d'Indianapolis per infortunio.\nNel 2011 corre i Gran Premi di Catalogna, Gran Bretagna, Olanda e Italia al posto di Sarath Kumar nel team \"WTR-Ten10 Racing\", per poi prenderne definitivamente il posto dal Gran Premio di Germania. Ottiene un solo punto, con il quindicesimo posto in Australia."}
{"id": "2908752", "revid": "339392", "url": "https://it.wikipedia.org/wiki?curid=2908752", "title": "101\u00aa Divisione aviotrasportata", "text": ""}
{"id": "2908757", "revid": "1543377", "url": "https://it.wikipedia.org/wiki?curid=2908757", "title": "Giuseppe Brega", "text": "Allievo di Diomede Catalucci, affresc\u00f2 ancora giovanissimo la villa \"Il Montale\" di Ettore Baiardi, situata nei pressi di Urbino.\nDopo il diploma al Regio Istituto di Belle Arti delle Marche, Brega, trasferitosi a Pesaro, inizi\u00f2 la sua carriera di artista, decoratore, architetto e insegnante di disegno.\nLavor\u00f2 dapprima nell'industria di ceramiche dell'industriale farmaceutico Oreste Ruggeri per la quale fu anche direttore artistico. In seguito, dal 1902 al 1907, realizz\u00f2 un importante lavoro liberty con Ruggeri, nella costruzione del Villino Ruggeri. Per quest'opera disegn\u00f2 anche mobili, decorazioni interne, elementi in ferro e decorazioni esterne.\nNel 1905 dipinse il manifesto pubblicitario per la stagione balneare di Pesaro intitolato \"Una finestra sul Lido\", disegnando una figura femminile in un panorama marino."}
{"id": "2908766", "revid": "587852", "url": "https://it.wikipedia.org/wiki?curid=2908766", "title": "Jakub Kornfeil", "text": "Carriera.\nKornfeil inizia a correre con le due ruote all'et\u00e0 di otto anni, vincendo subito il campionato supermoto ceco 65. Nel 2008 giunge 9\u00ba nella Red Bull Rookies Cup e l'anno seguente vince il titolo.\nEsordisce nella classe 125 del motomondiale nel 2009 con la Loncin, in sostituzione di Alexis Masbou e con Tomoyoshi Koyama quale compagno di squadra, correndo gli ultimi cinque Gran Premi, senza ottenere punti. Nel 2010 passa al Racing Team Germany con una Aprilia RSA 125, ancora con compagno di squadra Koyama. Ottiene come miglior risultato un quinto posto in Repubblica Ceca e termina la stagione al 17\u00ba posto con 28 punti.\nNel 2011 passa al team Ongetta-Centro Seta, con compagno di squadra Harry Stafford. Ottiene come miglior risultato due settimi posti (Spagna e Repubblica Ceca) e termina la stagione al 12\u00ba posto con 72 punti. Nel 2012 rimane nello stesso team nella classe Moto3, alla guida di una FTR M312. Ottiene come miglior risultato un sesto posto in Repubblica Ceca e termina la stagione al 15\u00ba posto con 71 punti. Nel 2013 passa al team Redox RW Racing GP, che gli affida una Kalex KTM. Ottiene come miglior risultato un quinto posto in Spagna e termina la stagione all'11\u00ba posto con 68 punti. Nel 2014 passa al team Calvo, che gli affida una KTM RC 250 GP; i compagni di squadra sono Isaac Vi\u00f1ales e Eric Granado. Ottiene come miglior risultato tre quinti posti (Americhe, Gran Bretagna e Aragona) e termina la stagione al 12\u00ba posto con 97 punti.\nNel 2015 passa al team Drive M7 SIC, continuando a guidare una KTM; il compagno di squadra \u00e8 Zulfahmi Khairuddin. Ottiene un secondo posto in Gran Bretagna ed un terzo posto a Valencia. Chiude la stagione al dodicesimo posto con 89 punti. Nel 2016 rimane nello stesso team, questa volta alla guida di una Honda NSF250R; il compagno di squadra \u00e8 Adam Norrodin. Ottiene un secondo posto in Malesia. Chiude la stagione all'ottavo posto in classifica piloti con 112 punti all'attivo. Nel 2017 rimane in Moto3 ma cambia squadra, passa infatti al team Peugeot MC Saxoprint dove trova, come compagno di squadra, il pilota finlandese Patrik Pulkkinen. Ottiene come miglior risultato un settimo posto nel Gran Premio di San Marino e termina la stagione al 22\u00ba posto con 26 punti.\nNel 2018 passa al team Redox Pr\u00fcstelGP, che gli affida una KTM RC 250 GP; il compagno di squadra \u00e8 Marco Bezzecchi. In occasione del Gran Premio della Repubblica Ceca ottiene la sua prima pole position nel motomondiale, in gara chiude al terzo posto, ottenendo il primo podio stagionale. Conclude la stagione all'8\u00ba posto con 116 punti. Nel 2019 rimane nello stesso team, con compagno di squadra Filip Sala\u010d; ottiene un terzo posto in Olanda e chiude la stagione al 14\u00ba posto con 78 punti.\nA gennaio del 2020 annuncia il suo ritiro dalle competizioni, ponendo pertanto fine alla sua carriera da pilota motociclistico professionista all'et\u00e0 di 26 anni. Poi per\u00f2 viene ingaggiato dal team SIC Racing per correre in MotoE al posto di Bradley Smith, impegnato a sostituire in MotoGP Andrea Iannone, sospeso per doping. Chiude la stagione al 18\u00ba posto con 15 punti."}
{"id": "2908773", "revid": "1543377", "url": "https://it.wikipedia.org/wiki?curid=2908773", "title": "Quake-catcher network", "text": "Il Quake-Catcher Network \u00e8 un'iniziativa congiunta della Stanford University e dell'UC Riverside che mira ad utilizzare gli accelerometri collegati ai computer per rilevare i terremoti. Utilizza la piattaforma di calcolo distribuito BOINC.\nAttualmente supporta i nuovi computer portatili della Apple che hanno degli accelerometri integrati (utilizzati per parcheggiare in posizione di sicurezza le testine dell'hard disk in caso di caduta) e i nuovi Thinkpad Lenovo\n Supporta inoltre due periferiche USB esterne: il JoyWarrior 24F8 e l'accelerometro MotionNode.\nPoich\u00e9 questi accelerometri non sono stati progettati specificamente per essere utilizzati come sismometri, la loro sensibilit\u00e0 non \u00e8 particolarmente alta e quindi il progetto \u00e8 in grado di rilevare solo terremoti di grado superiore a 3,5 sulla scala Richter. Inoltre, le non ottimali condizioni di utilizzo portano alla misurazione di un elevato rumore di fondo. Per evitare quindi troppi falsi positivi, l'algoritmo confronta i segnali ricevuti con la media dei segnali dei precedenti 60 secondi. In caso lo scarto rilevato superi di tre volte la deviazione standard, il dato viene registrato e spedito ai server del progetto, insieme a tutte le informazioni rilevanti."}
{"id": "2908776", "revid": "767487", "url": "https://it.wikipedia.org/wiki?curid=2908776", "title": "Cannonball (film)", "text": "Cannonball \u00e8 un film del 1976 diretto da Paul Bartel, e interpretato da David Carradine insieme al fratello Robert Carradine.\nIn questo film fanno un piccolo cameo Sylvester Stallone e Martin Scorsese.\nTrama.\nViene posto un annuncio su un giornale locale, indica il luogo di partenza dove \u00e8 stata organizzata una corsa d'auto illegale con in palio 100.000 $, l'annuncio non specifica alcun limite se non l'orario di partenza e il punto di arrivo."}
{"id": "2908780", "revid": "659223", "url": "https://it.wikipedia.org/wiki?curid=2908780", "title": "Villino Ruggeri", "text": "Il villino Ruggeri, costruito fra il 1902 e il 1907 su ideazione del proprietario, l'industriale farmaceutico Oreste Ruggeri, \u00e8 uno splendido esempio di Liberty in Italia.\nDescrizione.\nL'edificio, ubicato al civico n. 1 di piazzale della Libert\u00e0 a Pesaro, \u00e8 stato sottoposto a vincolo per edifici di interesse monumentale nel 1962.\nLa caratteristica principale del villino \u00e8 la ricchissima presenza nei quattro paramenti esterni di decorazioni ispirate al mondo marino ed al mondo vegetale. La posizione davanti al mare lo valorizza al punto che tanti visitatori si fermano per ammirarlo.\nIn origine il villino era tutto colorato, quindi non verde e bianco com'\u00e8 oggi, con scintillanti portoni in bronzo raffiguranti a bassorilievo i familiari del proprietario.\nL'esecuzione del piccolo edificio fu affidata all'architetto urbinate Giuseppe Brega, il quale ne disegn\u00f2 appositamente arredi, decorazioni e paramenti esterni.\nTutto nel villino doveva ricondurre a quel tipico gusto, tanto in voga nell'Europa del tempo, che aveva fatto del \"Gesamtkunstwerk\" il suo baluardo.\nAlcune ville, residenze estive, realizzate nello stesso periodo, in stile Art Nouveau, con particolari moreschi, si trovano nel Salento, ma non hanno la raffinatezza della casa di Oreste Ruggeri.\nRecentemente Laura-Ingrid Paolucci ha pubblicato un libro che ne racconta approfonditamente tutta la storia dalla costruzione ad oggi, ma soprattutto contenente le foto degli interni, sconosciuti ai pi\u00f9 essendo il villino chiuso al pubblico."}
{"id": "2908782", "revid": "709565", "url": "https://it.wikipedia.org/wiki?curid=2908782", "title": "Colleen Wing", "text": "Colleen Wing \u00e8 un personaggio dei fumetti creato da Doug Moench (testi) e Larry Hama (disegni), pubblicato dalla Marvel Comics. La sua prima apparizione avviene in \"Marvel Premiere\" (vol. 1) n. 19 (novembre 1974).\nDiscendente da una lunga dinastia di samurai, Colleen Wing \u00e8 un'esperta praticante di arti marziali ed un'investigatrice privata partner di Misty Knight.\nBiografia del personaggio.\nOrigini.\nNata a New York dal professore di storia orientale Lee Wing e da Azumi Ozawa, una donna giapponese discendente da una stirpe di samurai e daimy\u014d, Colleen viene mandata in Giappone dopo che un malvivente uccide sua madre e, su richiesta del padre, viene presa in custodia dal nonno materno, l'ex-capo dei servizi segreti giapponesi Kenji Ozawa, che la cresce sui monti dell'isola di Honsh\u016b insegnandole le pratiche di arti marziali e combattimento con la katana tramandate da generazioni nella sua famiglia.\nTornata a New York per far visita al padre, la giovane conosce e collabora con Pugno d'acciaio decidendo poi di stabilirsi nella citt\u00e0 ma, qualche tempo dopo, si trova nel mezzo di una guerra tra bande nell'Upper West Side e viene salvata da Misty Knight, un'agente del NYPD che diviene la sua migliore amica e con cui, dopo che essa si dimette dalla polizia per via dell'amputazione del braccio destro (sostituito con uno bionico), fonda un'agenzia investigativa privata: la Knightwing Restorations, venendo soprannominate, per il loro talento nelle arti marziali, \"Le Figlie del Drago\".\nFiglie del Drago.\nSpecializzatesi in casi di persone scomparse, Colleen e Misty divengono collaboratrici regolari di Pugno d'acciaio contribuendo al primo incontro di quest'ultimo con Luke Cage ed alla conseguente nascita della loro amicizia che li porta a fondare gli Eroi in vendita. Dopo aver brevemente frequentato l'X-Men Ciclope, allora convinto che la sua amata Jean Grey fosse morta, Colleen \u00e8 stata sentimentalmente legata all'attore Bob Diamond, membro del gruppo di artisti marziali chiamati \"Figli della Tigre\".\nOltre alla collaborazione abituale con gli Eroi in vendita, le Figlie del Drago affrontano vari supercriminali al fianco di X-Force e Pantera Nera dopodich\u00e9 smascherano il tentativo di una ricca magnate newyorkese di diffondere un virus informatico capace di affossare l'intera economia globale.\nCivil War.\nDurante la guerra civile dei superumani Tony Stark e Reed Richards offrono a Colleen Wing e Misty Knight di fondare una nuova squadra di Eroi in vendita assieme a Tarantula, Shang-Chi, Humbug, Orka, la Gatta Nera e Paladin per dare la caccia agli eroi contrari alla registrazione, le due accettano ferendo profondamente Luke e Danny, schieratisi apertamente contro la registrazione sia prima che dopo il conflitto.\nShadowland.\nDopo l'attacco a Manhattan di Hulk Colleen rimane a lungo traumatizzata dall'evento e gli Eroi in vendita si sciolgono; tempo dopo Devil assume il controllo della Mano e la contatta rivelandole che sua madre \u00e8 stata a sua volta un membro della setta ninja, cosa che spinge Colleen ad unirsi brevemente alla Mano, salvo poi tradirla.\nPoteri e abilit\u00e0.\nColleen Wing \u00e8 un'abile detective e un'esperta di combattimento corpo a corpo finemente addestrata nelle arti marziali e nelle tecniche di spada (Kenjutsu) tradizionali dei samurai giapponesi; Colleen \u00e8 una spadaccina tanto abile da riuscire ad affrontare anche pi\u00f9 avversari senza il minimo sforzo. Dopo aver subito un lavaggio del cervello ed essere stata riportata alla ragione da Pugno d'acciaio tramite l'instaurazione di un legame mistico, la ragazza ha acquisito tutti i ricordi di quest'ultimo inerenti le arti marziali di K'un L'un ed il controllo del ki (\u6c23), abilit\u00e0 che sfrutta per incrementare le proprie capacit\u00e0 fisiche, accelerare la guarigione delle ferite o ridurre le proprie funzioni corporee per sopravvivere in condizioni estreme.\nBrandisce un'innominata katana di 1000 anni ereditata da suo nonno.\nAltre versioni.\nEra di Apocalisse.\nNella realt\u00e0 distopica de \"L'era di Apocalisse\", Colleen \u00e8 una dei numerosi umani costretti a vivere sottoterra da Apocalisse; viene infestata dagli alieni della Covata e uccisa da Misty Knight.\nHouse of M.\nNella realt\u00e0 alternativa di \"House of M\", Colleen \u00e8 un membro dei Draghi, banda guidata da Shang-Chi e alleata dei \"Vendicatori\" di Luke Cage.\nUltimate.\nNell'universo Ultimate, Coleen Wing \u00e8 la moglie di Danny Rand.\nTerra 13584.\nSulla realt\u00e0 alternativa di Terra 13584, Colleen \u00e8 un membro della gang dell'Uomo Ragno."}
{"id": "2908785", "revid": "767487", "url": "https://it.wikipedia.org/wiki?curid=2908785", "title": "Prospect of Whitby", "text": "Il Prospect of Whitby \u00e8 un pub storico sulle rive del Tamigi a Wapping, nel Borough di Tower Hamlets a Londra. Rivendica di essere il luogo ove sorge la pi\u00f9 antica taverna sul fiume, databile intorno al 1520. \u00c8 stato precedentemente noto come Taverna del Diavolo, a causa della sua dubbia reputazione. Prima era ufficialmente chiamato \"The Pelican\". Tutto ci\u00f2 che rimane dell'originaria costruzione \u00e8 il pavimento di pietra, che data 400 anni di et\u00e0. In passato era un luogo di incontro per i marinai e i contrabbandieri. Sir Hugh Willoughby part\u00ec da qui nel 1533 in un disastroso tentativo di scoprire il Passaggio a Nord-Est. \nNel XVII secolo, divenne l'albergo scelto da \"Hanging\", il giudice Jeffreys, flagello della ribellione Monmouth. Quest'ultimo visse nelle vicinanze ed un cappio appeso a una finestra ci ricorda che cosa lo ha reso famoso. Secondo la leggenda, i criminali sarebbero stati legati ai pali durante la bassa marea e lasciati l\u00ec per annegare, quando la marea si fosse alzata. Il pontile delle esecuzioni - l'Execution Dock - era in realt\u00e0 situato presso le Wapping Old Stairs ed usato per i pirati.\nViste dal pub sono state dipinte sia da Turner che da Whistler e degli scrittori Charles Dickens e Samuel Pepys si dice che abbiano cenato qui. \nA seguito di un incendio nel XIX secolo, la taverna \u00e8 stata ricostruita e ribattezzata Prospect of Whitby, a ricordo di un cargo che era solito ormeggiare nelle vicinanze. Il Prospect of Whitby \u00e8 stato quotato col Grade II nel dicembre 1950. \nSul lato opposto della strada (Wapping Wall) \u00e8 il Wapping Hydraulic Power Station, oggi un centro culturale e un ristorante."}
{"id": "2908786", "revid": "223320", "url": "https://it.wikipedia.org/wiki?curid=2908786", "title": "Cannonball!", "text": ""}
{"id": "2908794", "revid": "187109", "url": "https://it.wikipedia.org/wiki?curid=2908794", "title": "It's Time for a Love Revolution", "text": ""}
{"id": "2908804", "revid": "101175", "url": "https://it.wikipedia.org/wiki?curid=2908804", "title": "Adri\u00e1n Mart\u00edn", "text": "Carriera.\nEsordisce nella classe 125 del motomondiale nel 2008, con l'Aprilia RS 125 R del team Bancaja Aspar, a Misano, correndo cinque Gran Premi al posto di Pere Tutusaus. Ottiene un punto. Nello stesso anno, corre nel campionato spagnolo velocit\u00e0, ottenendo due podi e il quinto posto finale.\nNel 2009 corre nel campionato spagnolo, concludendo 11\u00ba.\nCorre nel 2010 con un'Aprilia del team Aeroport de Castell\u00f3 - Ajo. In questa stagione \u00e8 costretto a saltare il GP d'Italia per infortunio; al termine della stagione raccoglie un totale di 35 punti che lo piazzano al 15\u00ba posto nella classifica stagionale. Ha ottenuto un nono posto in Giappone come miglior risultato.\nNel 2011 passa al team Bankia Aspar, con compagni di squadra Nicol\u00e1s Terol e H\u00e9ctor Faubel. Ottiene come miglior risultato un sesto posto in Gran Bretagna e termina la stagione al 13\u00ba posto con 45 punti.\nNel 2012 viene ingaggiato dal team JHK T-Shirt Laglisse per correre nella classe Moto3, alla guida in Qatar di una Honda NSF250R e in seguito di una FTR M312; il compagno di squadra \u00e8 Efr\u00e9n V\u00e1zquez. Ottiene come miglior risultato un decimo posto in Malesia e termina la stagione al 24\u00ba posto con 16 punti. In questa stagione \u00e8 costretto a saltare il Gran Premio di San Marino per la frattura di uno scafoide rimediata nelle prove libere del GP."}
{"id": "2908806", "revid": "1305772", "url": "https://it.wikipedia.org/wiki?curid=2908806", "title": "Sokol", "text": "Sokol \u00e8 una parola che nelle lingue slave significa \"falco\" e pu\u00f2 riferirsi:"}
{"id": "2908808", "revid": "1305772", "url": "https://it.wikipedia.org/wiki?curid=2908808", "title": "Belozerskij rajon", "text": "Belozerskij rajon "}
{"id": "2908809", "revid": "62004", "url": "https://it.wikipedia.org/wiki?curid=2908809", "title": "Gran Premio Industria, Commercio e Artigianato di Castelfidardo", "text": "Il Gran Premio Industria, Commercio e Artigianato di Castelfidardo \u00e8 una corsa in linea maschile di ciclismo su strada riservata alle categorie Under 23 ed Elite senza contratto, che si svolge nella citt\u00e0 di Castelfidardo, in Italia, ogni anno in agosto. Fa parte del calendario dell'UCI Europe Tour, classe 1.2 ed \u00e8 una delle due gare della Due Giorni Marchigiana insieme Trofeo Citt\u00e0 di Castelfidardo.\nAlbo d'oro.\n\"Aggiornato all'edizione 2008.\""}
{"id": "2908815", "revid": "547034", "url": "https://it.wikipedia.org/wiki?curid=2908815", "title": "Belozerskij rajon (Oblast' di Kurgan)", "text": "Il Belozerskij rajon () \u00e8 un rajon dell'Oblast' di Kurgan, nel Bassopiano della Siberia occidentale; il capoluogo \u00e8 Belozerskoe. Istituito nel 1924, ricopre una superficie di 3.420 chilometri quadrati."}
{"id": "2908819", "revid": "110157", "url": "https://it.wikipedia.org/wiki?curid=2908819", "title": "Chiesa del Santissimo Corpo di Cristo (Brescia)", "text": "La chiesa del Santissimo Corpo di Cristo, nota anche come chiesa del Santo Corpo di Cristo o chiesa di San Cristo, \u00e8 una chiesa di Brescia, situata lungo Via Giovanni Piamarta, sulla sommit\u00e0 della scalinata che, da Via Musei, conduce prima alla chiesa e poi al castello della citt\u00e0. Costruita nella seconda met\u00e0 del Quattrocento, fa parte del vasto monastero annesso giunto intatto fino a noi, comprendente tre chiostri.\nCompletamente affrescata nel corso del Cinquecento da Benedetto da Marone e in seguito ampliata e arricchita da Pietro Maria Bagnadore, la chiesa \u00e8 solitamente definita come la Cappella Sistina di Brescia, viste le affinit\u00e0 scenografiche con l'opera di Michelangelo nella Cappella Sistina romana. Chiesa e monastero sono oggi gestiti dai Padri Saveriani.\nIn riferimento al titolo della chiesa, \u00e8 opportuno far notare che il nome popolarmente diffuso, cio\u00e8 \"San Cristo\", presenta in realt\u00e0 un errore di fondo, poich\u00e9 la chiesa non \u00e8 dedicata a Cristo come persona, bens\u00ec al suo Santo Corpo e, pertanto, all'eucaristia. L'unica, corretta denominazione, quindi, resta quella ufficiale: \"Santissimo Corpo di Cristo\".\nStoria.\nLa fondazione.\nLa chiesa e il relativo monastero vengono fondati nella seconda met\u00e0 del Quattrocento dai Gesuati, un ordine religioso nato il secolo precedente e che, proprio in questi decenni, conosceva una notevole espansione. Fra la prima e la seconda met\u00e0 del secolo i Gesuati fondano una lunga serie di conventi in tutta Italia, ad esempio a Milano, Roma, Livorno, Piacenza, Cremona e altre ancora, fra cui la stessa Brescia. La data di apertura del cantiere \u00e8 collocabile nel 1467. La costruzione del monastero \u00e8 strettamente legata al nome della nobile famiglia bresciana dei Martinengo, che donano ai Gesuati il terreno su cui realizzare il complesso. Altre donazioni avverranno fra il 1467 e il 1468, aumentando l'estensione del fondo a disposizione dei monaci.\nLa chiesa viene costruita sull'asse nord-sud con facciata a sud, contrariamente alla tradizione che voleva le chiese collocate sull'asse est-ovest. Ci\u00f2 viene imposto soprattutto da ragioni costruttive: la conformazione del terreno, posto sul pendio del Colle Cidneo, rendeva difficoltosa l'apertura di un cantiere lungo questa direzione. Pure seguendo l'asse nord-sud, comunque, il colle dovette essere parzialmente sbancato e, anche cos\u00ec, il pavimento dell'abside si trov\u00f2 incuneato a tre metri sotto al livello del suolo esterno. Non secondarie, comunque, erano ragioni prospettiche con la direttrice delle attuali Via Piamarta - Via Veronica Gambara, direttrice che ancora oggi permette di visualizzare la facciata della chiesa addirittura dall'incrocio con Via Tosio Martinengo, a ben quattrocento metri di distanza.\nSconosciuto, invece, \u00e8 il nome dei mastri-costruttori dell'edificio. Nella zona, per\u00f2, erano al tempo attivi Filippo delle Vacche e Giovanni del Formaggio, che avevano ricevuto l'incarico di realizzare il coro delle monache nella vicina chiesa di Santa Giulia. Altra possibilit\u00e0 \u00e8 l'importante mastro Bernardino da Martinengo, che in quegli anni lavorava al rifacimento della chiesa di Santa Maria del Carmine. Le linee generali della facciata trovano inoltre profondi riscontri in quelle della chiesa di Sant'Agata, che proprio in quegli anni veniva ricostruita in stile gotico. Non \u00e8 inverosimile, per\u00f2, che il lavoro di progetto e costruzione del monastero sia stato fatto \"in casa\" dagli stessi Gesuati, grandi esperti in arti e mestieri, magari comunque ispirandosi a progetti e progettisti all'opera in citt\u00e0.\nLa consacrazione della chiesa avviene nel 1501 e, al tempo, doveva essere affrescata almeno nella parte absidale, dove si svolge la liturgia, come dimostra qualche lacerto di decorazione quattrocentesca in questa zona, opera di Paolo Caylina il Vecchio. Altri frammenti di affresco dello stesso periodo sono anche sulla sommit\u00e0 e alla base dell'arco santo, in particolare quelli alla base, scoperti alla fine dell'Ottocento e restaurati un secolo dopo. Immediatamente, inoltre, l'edificio diventa la chiesa gentilizia della famiglia Martinengo, i cui membri vi troveranno sepoltura nei secoli a venire. In questo momento la chiesa, pur avendo gi\u00e0 acquisito i tratti generali, \u00e8 ancora coperta da un tetto a capriate con travi a vista.\nIl Cinquecento: gli affreschi di Benedetto da Marone.\nNel 1565 Fra Benedetto da Marone, pittore dei Gesuati, si fa promotore trasformazione dell'interno della chiesa: in vista di un grandioso progetto iconografico, nasconde le capriate a vista del soffitto con una volta a costoloni e il tutto, assieme alle pareti, al presbiterio e all'abside, viene ricoperto con un vasto ciclo di affreschi. Nell'estesa decorazione, l'autore sviluppa un complesso ciclo figurativo per illustrare il tema della salvezza che si attua attraverso il Corpo e il Sangue di Cristo, tema particolarmente sentito dalla spiritualit\u00e0 dei Gesuati. Anche il Romanino contribuisce alla decorazione della chiesa, realizzando un polittico per l'altare maggiore, oggi disperso, e un affresco con la scena dell'Ultima Cena nel refettorio del monastero.\nNella prima met\u00e0 del Cinquecento viene anche realizzato il grande Mausoleo Martinengo, al tempo posto sulla parete sinistra della navata e oggi conservato nel coro delle monache della chiesa di Santa Giulia, all'interno del percorso dell'omonimo Museo di Santa Giulia. Il mausoleo, capolavoro del Rinascimento bresciano, viene scolpito per la sepoltura del condottiero Marcantonio Martinengo, morto nel 1526.\nIl Seicento e l'ampliamento del Bagnadore.\nDopo il Concilio di Trento, dunque nella seconda met\u00e0 del Cinquecento, l'afflusso di vocazioni sacerdotali tra le file del laicale Ordine dei Gesuati, ma pure l'aumento della richiesta di celebrazioni della Santa Messa e altri oneri religiosi, spinge alla decisione di aumentare gli altari per soddisfare le numerose domande e, nel contempo, riordinare l'interno della chiesa, cosa fra l'altro richiesta espressamente durante le frequenti visite vescovili al monastero. La soluzione radicale arriva attorno al secondo decennio del Seicento, quando Pietro Maria Bagnadore, architetto e pittore manierista, autore di numerose e importanti opere nel panorama cittadino, aggiunge alla chiesa le tre grandi cappelle sul lato est, ornandole con tele da lui stesso prodotte. La data non \u00e8 molto chiara ma, essendo l'artista morto verso il 1620 e impegnato nella chiesa della Madonna del Lino fino al 1608, l'intervento deve ragionevolmente collocarsi fra queste due date.\nL'ordine dei Gesuati viene soppresso, con bolla di Papa Clemente IX il 7 dicembre 1668, lasciando il monastero privo di amministrazione per alcuni mesi. Gi\u00e0 il 7 giugno 1669, comunque, sei mesi esatti dopo la soppressione dei Gesuati, il complesso viene occupato dall'Ordine dei Frati Minori francescani, per l'esattezza dal ramo dei Frati Minori Riformati, che lo comperano direttamente dalla Repubblica di Venezia il 26 marzo 1668. Dal contratto si legge che \"\"\u00e8 stato messo all'incanto nella loggetta di Piazza San Marco\" [...] \"il monastero e convento del Corpus Domini di Brescia della Congregazione dei Frati di San Girolamo con tutti i suoi chiostri\" [...] \"eccettuata la Chiesa e il campanile e luoghi sacri\". I francescani fanno edificare gli altari in legno e madreperla delle nuove cappelle (solo due giunti fino a noi) e aggiungono un pulpito ligneo in fondo alla parete sinistra, poi smontato. Per motivi non noti, fanno sostituire alcuni affreschi di Benedetto da Marone nelle arcate della volta, ridipingendole con figure dei santi dell'Ordine.\nL'Ottocento: dalla soppressione al Seminario.\nDalla visita pastorale del vescovo Giovanni Molin del 1756 risulta che, nella parrocchia di San Zeno al Foro \"\"il convento dei Padri Minori Riformati detti del Corpus Domini sono in numero di 46 con servi familiari 1\", definendo la chiesa come molto comoda al quartiere della parrocchia. I Francescani Riformati restano in sede fino al 1810 quando, in seguito alle soppressioni napoleoniche, l'ordine viene abolito e il convento sequestrato, trasformandosi in propriet\u00e0 demaniale. L'archivio viene trasferito alla Nunziatura di Venezia, mentre la biblioteca viene dispersa.\nIl complesso continua comunque a ospitare religiosi, ovvero quelli che non avevano pi\u00f9 familiari disposti ad accoglierli dopo la secolarizzazione dei conventi, l'ultimo dei quali fu Padre Arcangelo, ucciso per errore da un soldato croato durante le Dieci giornate di Brescia nel 1859. La chiesa, invece, non fu mai secolarizzata in quanto vi funzionavano due sacerdoti nominati dal Vescovo. Il vescovo di nomina napoleonica Gabrio Maria Nava supplic\u00f2 perch\u00e9 si \"sottrasse agli obblighi del decreto governativo le chiese di San Giuseppe, di San Cristo, delle Cappuccine e delle Monache di San Giacomo\". Inoltre, il vescovo volle che la chiesa \"sia ritenuta come succursale di questa vasta parrocchia della Cattedrale, la quale non ha altra chiesa sussidiaria che quella di San Zeno\" [...] \"onde i Padri che verranno cola ritirati possano nei giorni in cui non saranno dalle infermit\u00e0 impediti, celebrarvi la Santa Messa ed il popolo di quei contorni possa approfittare della opportunit\u00e0 per ascoltarla\".\nPassata la bufera napoleonica, il governo austriaco passa tutto il complesso al vescovo Gabrio Maria Nava, che vi trasferisce parte del Seminario Diocesano dall'ex monastero di San Pietro in Oliveto. Durante le battaglie contro il dominio austriaco, alla met\u00e0 dell'Ottocento, il monastero viene occupato pi\u00f9 volte dai soldati, fra cui i croati che lo saccheggiano, e rischia anche di essere danneggiato dai bombardamenti a causa della sua posizione strategica sul pendio del colle. Dopo la battaglia di San Martino e il grande afflusso di feriti, anche la chiesa del Santissimo Corpo di Cristo, come molte altre in citt\u00e0, viene convertita in ospedale. Nel 1870 monsignor Pietro Capretti trasporta l'Ospizio dei chierici poveri, fino ad allora situato nell'odierno Corso Matteotti, al monastero di San Cristo. Il nome di Pietro Capretti, inoltre, si lega indissolubilmente alla storia del convento negli anni successivi come primo promotore dei tanto attesi lavori di sistemazione del complesso.\nI lavori di restauro.\nNel 1883 il Mausoleo Martinengo viene smontato e trasferito al neonato museo cittadino e, per compensare la perdita del monumento, il Comune sovvenziona il restauro degli affreschi della chiesa, molto compromessi. \"Si desider\u00f2 decorare il nuovo museo col monumento Martinengo di San Cristo e, con l'assenso del mons. Vescovo e dei conti Martinengo, il grazioso mausoleo fu tolto dall'originario suo sito e portato in Santa Giulia ove invero vi fa splendida figura. A compensare poi San Cristo della perdita di tanto tesoro d'arte, il Comune contribu\u00ec ai restauri di quella chiesa.\" [...] \"La volta della chiesa era assai rovinata e le pitture qua e l\u00e0 scrostate, deturpate e in parte smarrite. Si discusse se si dovesse serbare quello che rimaneva dei lavori di fra' Marone o se meglio convenisse ridipingere tutta la volta e richiamare nella chiesa pi\u00f9 che fosse possibile lo stile originario del secolo XV\" [...] \"Fu deciso di ridipingere la volta e le pareti conservando per\u00f2 i lavori del Marone dipinti sull'interno della facciata della Chiesa \" [...] \" Il cavalier Tagliaferri diresse l'opera del restauro del San Cristo usando del pennello dell'intelligente ed esperto giovane pittore Carlo Chimeri\" [...] \"Le pitture poi del secolo XV, scoperte come dicemmo nei fatti restauri, furono pulite e richiamate dal valente artista Volpi la di cui pazienza e abilit\u00e0 per codesto genere di lavori \u00e8 ben nota\"\". Il progetto comporta la copertura degli affreschi di Benedetto Marone sia perch\u00e9 ritenuti di scarso valore, sia per la inutilit\u00e0 di un eventuale restauro considerato lo stato di degrado delle pitture. Gli affreschi vengono occultati fino all'arco santo, dove gli affreschi del Quattrocento vengono restaurati dal Volpi. Anche quelli del nartece vengono conservati dato il loro buon stato e il loro valore maggiore. Il resto viene tutto ricoperto con una decorazione a finto mattone, come \u00e8 ancora oggi possibile vedere dietro al monumento funebre di Pietro Capretti (costruito nel 1891), con l'aggiunta di decorazioni geometriche neogotiche. Il soffitto viene anch'esso intonacato e ricoperto da una nuova decorazione a sfondo blu con stelle dorate, un classico di origine antica, gi\u00e0 presente a Brescia nella chiesa di Santa Maria in Solario.\nNel 1886, per volere del Seminario Diocesano, nell'altare di legno dedicato alla Vergine, nella terza cappella dall'ingresso, viene collocata una grotta in gesso per ospitarvi la Madonna di Lourdes, affiancata da due tele rappresentanti Bernadetta Soubirous e la Basilica di Lourdes. Nel 1888 viene invece completato l'organo, la cui costruzione era stata affidata alla ditta bergamasca Tonoli. Nel 1999, fra l'altro, un'anonima benefattrice offrir\u00e0 i fondi per il restauro dell'intero strumento.\nIl Novecento e il recupero dei Saveriani.\nL'opera di restauro dell'interno della chiesa prosegue nel 1930 sempre ad opera del Seminario, alla quale partecipa Vittorio Trainini in collaborazione del nipote Giuseppe. Per la prima volta viene riscoperta parte degli affreschi cinquecenteschi sotto il manto neogotico: quelli nell'abside e nel presbiterio vengono completamente recuperati e anche una parte del \"Giudizio Universale\" viene recuperata, cos\u00ec come i dipinti sulle pareti laterali vicino all'arco santo. Il Trainini, in questa occasione, completa i due grandi riquadri del presbiterio, la cui met\u00e0 inferiore era quasi completamente andata perduta a causa dell'umidit\u00e0.\nLa stabilit\u00e0 di chiesa e monastero esce notevolmente compromessa dalla seconda guerra mondiale e nel dopoguerra, scartata l'ipotesi del restauro, prende piede l'idea di radere al suolo il complesso per edificarne uno completamente nuovo. Nel 1952 il vescovo ausiliare Guglielmo Bosetti, a capo di un comitato, si fa promotore del nuovo seminario, per il quale vengono incaricati l'ingegner Antonio Lechi e l'architetto Vittorio Montini. Fortunatamente, il progetto si rivela estremamente costoso, ancora pi\u00f9 dispendioso del restauro che si voleva evitare, e il tutto viene abbandonato, optando per una nuova costruzione nell'area di Mompiano.\nSalvato il monastero, questo viene ceduto ai Padri Saveriani nel 1957: la chiesa \u00e8 data in uso perpetuo, conservandone il Seminario la propriet\u00e0. I terreni e i campi di gioco situati dietro il convento e confinanti con San Pietro in Oliveto non sono compresi e pertanto restano di propriet\u00e0 del Seminario. Dati in uso dapprima all'oratorio della parrocchia della chiesa di Sant'Agata, sono stati poi alienati e ora occupati da case private. Il Seminario traslocher\u00e0 definitivamente dal monastero nell'estate del 1957, in occasione delle vacanze scolastiche.\nI Saveriani avviano immediatamente una campagna di restauro: gi\u00e0 nel maggio del 1958 appaiono liberate dai muri di tamponamento le colonne del chiostro di entrata e quelle della loggetta al primo piano, mentre nel 1962 sono restaurati gli affreschi del Romanino nel refettorio. Nel 1974, invece, vengono restaurate le pitture della controfacciata, mentre negli anni ottanta vengono restaurate le pareti e la volta, togliendo lo strato di intonaco ottocentesco con i disegni neogotici e ripristinando il ciclo di affreschi di Benedetto Marone.\nStruttura.\nLa chiesa del Santissimo Corpo di Cristo \u00e8 una delle pochissime chiese cittadine ad aver mantenuto quasi completamente intatto, sia all'esterno sia all'interno, l'originale aspetto. In sostanza, \u00e8 forse l'unica chiesa cittadina a non aver mai subito radicali interventi di restauro della struttura, soprattutto barocchi, come ricostruzione della facciata, revisione degli interni o notevoli ampliamenti, tolto il rifacimento cinquecentesco della copertura e l'aggiunta delle tre cappelle del Bagnadore. Ci\u00f2 le ha permesso di giungere intatta ai giorni nostri, conservando il ciclo di affreschi rinascimentali e, in particolare, la facciata esterna, unica in assoluto a Brescia, nel suo genere, per limpidezza dei tratti e conservazione dell'aspetto originario.\nEsterno.\nL'esterno della chiesa presenta numerose affinit\u00e0 con la chiesa di Sant'Agata, che fra l'altro veniva ricostruita proprio nello stesso periodo, alla fine del Quattrocento. L'intera struttura \u00e8 in pietra, tranne la facciata e il campanile che sono in mattoni. La facciata presenta per\u00f2 nella parte bassa un alto zoccolo in marmo di Botticino a blocchi, molti dei quali di recupero dalla sottostante Piazza del Foro. Nell'angolo destro della facciata, oltretutto, sono state utilizzate come elementi di recupero le formelle ottagonali del Capitolium che, anticamente, decoravano il soffitto della cella centrale del tempio, trattate meglio in seguito. Il resto del prospetto di facciata \u00e8 tutto in mattoni e termina, sulla linea del tetto, con una bellissima cornice di archetti gotici polilobati in maiolica verde e gialla, anch'essa risalente alla seconda met\u00e0 del Quattrocento. Simili archetti corrono anche lungo la linea di gronde dei fianchi e dell'abside, ma sono solo in cotto, n\u00e9 smaltati n\u00e9 colorati.\nSopra il portale, domina la facciata un rosone circolare con cornice a blocchi di marmo di Botticino e pietra grigia di Sarnico, disposti alternatamente. La facciata termina a capanna, decorata dalla cornice in maiolica prima citata e coronata da tre pinnacoli in cotto, anch'essi simili a quelli della chiesa del Carmine. Il primo a sinistra, inoltre, ha perso il coronamento in epoca successiva, rimpiazzato da un paio di travetti in ferro ripiegati a ricordo della forma originale.\nSul fianco libero della chiesa sporgono le tre cappelle aggiunte nel Seicento dal Bagnadore, quella al centro con relativa cupoletta e lanterna. Proseguendo verso l'abside, si vedono le altissime monofore originali quattrocentesche, alcune ancora aperte, il tutto decorato in sommit\u00e0 dalla cornice ad archetti polilobati in cotto. L'abside di fondo alla chiesa \u00e8 di forma poligonale ed \u00e8 retto sugli spigoli da spessi contrafforti, comunque continuamente ripresi e seguiti dalla cornice di coronamento. Il campanile, come detto, \u00e8 per met\u00e0 in pietra, fino al tetto della chiesa, e il resto in mattoni. La cella campanaria, a sua volta in laterizio, \u00e8 stata ricostruita in epoche successive e ha un aspetto pulito e nuovo, anche grazie ai recenti restauri.\nIl portale.\nIn facciata, al centro della zoccolatura in marmo, si apre l'alto portale d'ingresso alla chiesa, di linee rinascimentali, decorato ai lati da due ricche candelabre molto simili a quelle del portale della chiesa di Santa Maria del Carmine. L'intervento va probabilmente ascritto ai Rodari di Lugano, officina di scultori operante in quel periodo. L'architrave soprastante, fra l'altro spezzato nei lavori di posa (ancora visibili la crepa e la riparazione), reca al centro la figura di Cristo e, alle estremit\u00e0, gli stemmi delle famiglie Martinengo e Colleoni, unite sempre pi\u00f9 strettamente da una politica matrimoniale. Al di sopra, all'interno di un timpano inquadrato da teste di leoni, sono posizionati due affreschi, uno entro una nicchia semicircolare e uno pi\u00f9 grande, a contorno del primo e a completamento dell'intero portale. Il primo affresco rappresenta \"Due angeli adorano l'eucaristia\", attribuito a Paolo Caylina il Vecchio. Il secondo, notevolmente sbiadito dal tempo, non sarebbe quasi nemmeno leggibile n\u00e9 attribuibile a qualcuno se non fosse giunto fino a noi il cartone preparatorio. Oltretutto, l'affresco non \u00e8 neppure menzionato nella letteratura antica, forse perch\u00e9 gi\u00e0 allora degradato. Il disegno \u00e8 conservato all'Accademia Carrara di Bergamo ed \u00e8 stato attribuito con certezza alla produzione giovanile del Moretto. L'affresco della chiesa, dunque del Moretto, \u00e8 un\"Annunciazione\", con l'Arcangelo Gabriele a sinistra e la Madonna a destra, il tutto con uno sfondo di bifore e trifore secondo il gusto di Bramante. Il cancello in ferro che chiude il portale \u00e8 stato realizzato e donato alla chiesa nel 1904 dagli eredi di monsignor Pietro Capretti: si tratta di una cancellata in stile neorinascimentale, in sintonia con lo stile del portale.\nLe formelle del Capitolium.\nCome \u00e8 stato accennato, nell'angolo inferiore destro della facciata della Chiesa, ad altezza d'uomo, sono state inserite come materiale di recupero due blocchi che, anticamente, facevano parte della decorazione a formelle ottagonali del soffitto del Capitolium. Il tempio fu fatto costruire da Vespasiano fra il 73 e il 74 d.C. e, pertanto, le formelle risalgono a quell'epoca, fine del I secolo. Si tratta di due blocchi di funzione visibilmente angolare, poich\u00e9 la decorazione \u00e8 in entrambi i casi circondata da una spessa cornice liscia, che faceva da contorno all'intero soffitto o che, verosimilmente, poggiava sui blocchi che ricoprivano le pareti. Entrambi i blocchi presentano da due formelle piene, una mezza che proseguiva sul blocco adiacente e un'altra mezza che chiudeva la decorazione sul margine del soffitto, pi\u00f9 lembi di altre formelle adiacenti. I motivi decorativi sono classici e ripetuti, le tradizionali \"rosette\", circolari o a fiore, circondate da un'ulteriore cornicetta a ovoli e lancette. Le formelle tagliate di conclusione sono decorate da una conchiglia, mentre i due piccoli spazi di risulta a margine riportano un'anfora finemente incisa, quasi completamente levigata nel blocco sottostante e invece ben conservata nell'altro. Anche le varie rosette ci sono giunte in quasi ottime condizioni, tolto nuovamente un complessivo aspetto levigato. Il motivo decorativo, fra l'altro, doveva essere unitario o, almeno, doveva avere un senso, cio\u00e8 le formelle non erano tutte diverse l'una dall'altra: i due blocchi, infatti, se affiancati, sarebbe perfettamente speculari, segno che facevano parte di una linea decorativa comune. Si tratta delle uniche formelle dei soffitti dell'antico Capitolium giunte fino a noi in blocchi cos\u00ec ben conservati e leggibili.\nInterno.\nL'interno della chiesa conserva complessivamente l'originale aspetto gotico: \u00e8 a navata unica, molto alta e di ampio respiro, con uno spesso arco santo sullo sfondo, che fa da cornice al presbiterio. Quest'ultimo prosegue per un poco ed \u00e8 subito concluso da un'abside semicircolare. La parete opposta, dove si ha il portale d'ingresso, presenta un endonartece, cio\u00e8 un portico interno alla chiesa a sostegno della cantoria e dell'organo, soluzione molto inusuale nel panorama cittadino che ne fa l'unico caso perlomeno giunto fino a noi. La copertura della navata \u00e8 costituita da una complicata volta a crociera continua, con una fitta presenza di costoloni, fatta costruire nel 1565 da Fra Benedetto da Marone, pittore dei Gesuati. Una copertura simile, ma originale, costruita alla fine del Quattrocento assieme alla chiesa, copre il presbiterio e l'abside. Qui, in particolare, \u00e8 presente una bella volta a ombrello.\nSul lato destro della chiesa si aprono le tre cappelle inserite all'inizio del Seicento da Pietro Maria Bagnadore, oggi parzialmente schermate da tendaggi. Al centro del fianco sinistro, invece, si pu\u00f2 notare un'area quadrata priva di affreschi: si tratta dello spazio lasciato vuoto al trasferimento del Mausoleo Martinengo, avvenuto nel 1883. Poco pi\u00f9 in l\u00e0, invece, si pu\u00f2 ancora notare nella muratura la stretta scala che arrivava al pulpito seicentesco, poi smontato.\nSulla parete destra, tra la cappella centrale e la terza, verso il presbiterio, si trova il sepolcro di Pietro Capretti, qui trasferito dal Cimitero Vantiniano nel 1934. Le sue spoglie sono posizionate sotto la lapide pavimentale, ma il piccolo monumento a parete fu costruito gi\u00e0 nel 1891, un anno dopo la morte del prelato. Si tratta di un piccolo tempietto in neogotico fiorito, con il busto di Capretti al centro contornato da colonnine e pinnacoli, il tutto in marmo bianco e grigio, opera di Francesco Pezzoli su progetto di Carlo Melchiotti. Nell'area dietro al monumento, inoltre, \u00e8 possibile vedere come fu ridipinta la chiesa alla fine dell'Ottocento, con un motivo a finto mattone, solamente qui conservato dopo i lavori di recupero degli affreschi sottostanti.\nL'organo.\nCollocato nella cantoria sopra l'endonartece, l'organo attualmente (2011) \"in loco\" risale al 1888, a sostituzione di quello pi\u00f9 antico, opera dell'Antegnati, venduto nel 1871 da Pietro Capretti per coprire in parte le spese di sistemazione del convento. Proviene dalla ditta Inzoli di Crema e fu realizzato in stile neogotico, con pinnacoli, cornici e archetti polilobati, simili a quelli in cotto all'esterno della chiesa. Il fitto sistema di canne, che sono oltre mille, gira fra l'altro attorno al rosone centrale, che viene quindi inglobato nella struttura dell'organo con un'ulteriore cornicetta neogotica. La consolle \u00e8 costituita dalle due tastiere di 56 tasti ciascuna, dalla pedaliera retta di 27 pedali e dai tiranti dei veri registri, disposti ai due lati del leggio.\nLe cappelle del Bagnadore.\nLe tre cappelle che si aprono sul lato destro della chiesa vengono inserite, come detto, da Pietro Maria Bagnadore nel secondo decennio del Seicento, con data esatta poco chiara. L'intervento prevede l'apertura di tre grandi archi nella parete, che viene anche completamente riaffrescata con cornici e finte architetture che inquadrino i tre archi. Il tutto porta alla perdita delle prime sei stazioni della via crucis dipinte da Benedetto da Marone su questo lato, pi\u00f9 gli affreschi a contorno. La disposizione \u00e8 simmetrica: una grande cappella al centro e due minori ai lati, tutte di pianta quadrata, comunicanti fra loro tramite due porte.\nLa cappella centrale e la \"Nativit\u00e0\".\nL'architettura della cappella centrale, probabilmente quella pi\u00f9 curata dallo stesso Bagnadore, prevede una cupola di copertura, poggiante su un alto cornicione e raccordata alla pianta quadrata tramite pennacchi su archi a tutto sesto. La luce entra dall'alto attraverso la lanterna cilindrica. L'altare principale \u00e8 imponente ed \u00e8 completamente ricoperto da un finissimo intarsio di legno e madreperla. Sul tabernacolo, due cartigli recano il testo latino del Gloria e del Credo.\nL'altare \u00e8 decorato dalla pala della \"Nativit\u00e0\" dello stesso Bagnadore, tempera grassa su tela, opera pregevole per la resa della luce irradiata dalla culla del Bambin Ges\u00f9, con notevoli rimandi all'arte del Correggio. L'opera non dovette nascere appositamente per questo altare e, difatti, \u00e8 datata al 1580 circa. Sar\u00e0 qui trasportata solo pi\u00f9 di vent'anni dopo, fra l'altro dopo averla adattata alla forma della nuova cornice ritagliando la parte superiore. In origine, difatti, doveva essere centinata. Inoltre, un restauro posteriore, poco felice, ha decisamente storpiato la figura inginocchiata a destra, che pare abbia il gozzo. Le fonti di luce nel quadro sono due, quella dal cielo, dove sono i tre angioletti, che per\u00f2 si conclude in s\u00e9 stessa, l'altra in basso, che si irradia vivissima dalla culla del Redentore, riverberandosi sul volto dei presenti. Efficaci i gesti istintivi dei presenti, quali il levarsi il cappello della figura a sinistra e il ripararsi gli occhi di quella a destra.\nCompletano il ciclo pittorico della cappella due tele alle pareti, chiuse in cornici di stucco: la \"Circoncisione\" e l\"'Adorazione dei Magi\". Il tema \u00e8 evidentemente connesso alla pala centrale, generando un trittico di senso unitario, ma queste due tele sono di fattura posteriore e di altra intonazione, davvero prodotte apposta per la cappella, e non qui trasferite da altrove come la \"Nativit\u00e0\". Si tratta nuovamente di tempera grassa su tela. Il gusto manierista \u00e8 pi\u00f9 evidente, nella composizione della \"Circoncisione\" e nelle variopinte vesti orientali della \"Adorazione dei Magi\". Chiudono definitivamente l'apparato decorativo della cappella gli affreschi della copertura: nei quattro pennacchi, entro tondi, sono posti gli \"Evangelisti\", mentre nell'intradosso della cupola, sono quattro \"Profeti\" nei medaglioni e quattro \"Sibille\" nelle finte finestre.\nIn conclusione, si pu\u00f2 dire che la cappella centrale fu concepita e sorse come un santuario, un \"unicum\" dedicato alla devozione del Bambin Ges\u00f9.\nLe cappelle laterali.\nLa cappella verso il presbiterio \u00e8 dedicata alla Passione di Cristo e fu completamente affrescata nel Seicento dalla bottega di Tommaso Sandrini, grande quadraturista bresciano dell'epoca. L'opera \u00e8 datata 1678, quando il maestro era ormai morto da tempo, e va quindi riferita a un allievo, forse Pietro Sorisene. La volta, fra le fine architetture, presenta quindi la \"Crocifissione\" al centro e \"Ges\u00f9 deriso dai soldati\" a destra. L'affresco di sinistra non \u00e8 pi\u00f9 presente, ma molto probabilmente raffigurava \"Cristo alla colonna\". Elemento centrale della cappella, comunque, resta il grande altare centrale, di fattura evidentemente di richiamo a quello della cappella centrale, ma meno curato e ricco. L'opera, difatti, si presenta nuovamente ad intarsi di legno e madreperla, ma ne \u00e8 decisamente pi\u00f9 scarna. Due colonnine tortili e un arco spezzato fanno da cornice alla \"Grotta della Madonna di Lourdes\", in gesso, posizionata nel 1886 da Pietro Capretti. L'opera \u00e8 contornata ai lati da due tele di modesto valore, aggiunte alla fine dell'Ottocento durante la permanenza del Seminario Diocesano nel convento. Le tre porte a sinistra portavano ai confessionali, aggiunti nuovamente nel periodo del Seminario.\nLa cappella verso l'organo \u00e8 dedicata ai santi dell'Ordine dei Frati Minori. Anticamente era decorato da un altare in legno, forse simile ai precedenti, che fu sostituito in seguito da un sarcofago reliquiario recuperato da sotto l'altare della cappella centrale. Il sarcofago reca un'incisione in latino, \"HIC.SS.MART. - IOANNIS.PAULI.SATURINIQ. - OSSA QUIESCUNT.\", cio\u00e8 \"Qui le ossa dei Santi Martiri Giovanni, Paolo e Saturnino riposano\". La statua in legno di Francesco Bernardi sovrastante raffigura San Francesco Saverio, patrono dei Saveriani, donato dai Conti Lechi di Montirone durante i restauri nella seconda met\u00e0 del Novecento. Nella volta vi \u00e8 l'affresco di \"Sant'Antonio glorioso\" su nubi con cielo azzurro come sfondo, in gloria fra angeli svolazzanti su prospettiche balaustre, di gusto ormai barocco. L'opera \u00e8 datata 1678, come gli affreschi dell'altra cappella. La guida del Brognoli del 1826 riferisce che nella cappella c'era un \"Sant'Antonio da Padova\" di Bernardino Bono, ora conservato negli ambienti del convento.\nGli affreschi della chiesa.\nL'elemento assolutamente pi\u00f9 importante e caratteristico della chiesa \u00e8 il grandioso ciclo di affreschi che la ricopre interamente, che si pu\u00f2 dividere in tre diversi lavori, dei quali due coevi. Il primo, di scala minore ma forse il pi\u00f9 prezioso, riguarda i dipinti della seconda met\u00e0 del Quattrocento sui lati dell'arco santo. L'intervento maggiore, di dimensioni maestose, \u00e8 quello operato dal 1565 in poi da Benedetto da Marone, che interessa le pareti, il presbiterio, l'abside e la volta fatta costruire appositamente. Quasi coevo, come detto, dovette essere l'ultima, importante opera, quella nell'endonartece da parte di Lattanzio Gambara. A queste tre fasi si aggiunge quella seicentesca, che intervenne solo occasionalmente a modificare il gi\u00e0 completissimo apparato pittorico cinquecentesco. L'enorme e fitta estensione degli affreschi, assieme alla grande unitariet\u00e0 del luogo e all'ampio respiro dell'ambiente interno, fanno della chiesa del Santissimo Corpo di Cristo la vera \"Cappella Sistina di Brescia\", come detto in apertura.\nI dipinti del Quattrocento.\nQuando la chiesa fu consacrata, nel 1501, doveva essere affrescata almeno nella zona presbiterale. Di queste pitture originarie sono giunti fino a noi quattro bellissimi affreschi, posti in due coppie ai lati dell'arco santo. Vi si aggiunge il trigramma JHS dipinto a caratteri gotici sulla sommit\u00e0 dell'arco, che ancora oggi si intravede sotto lo strato del Giudizio Universale. I quattro affreschi furono riscoperti nel 1883 e restaurati negli anni successivi su iniziativa di Pietro Capretti, allora rettore del Seminario, e subiranno due ulteriori restauri nel 1980 e nel 1999.\nSulla destra dell'arco santo, all'interno di un'elaborata cornice architettonica, \u00e8 posta una \"Madonna in trono con il Bambino fra i Santi Rocco e Cristoforo\", attribuibile a Paolo Caylina il Vecchio. La scelta dei due santi si giustifica perch\u00e9 San Rocco, con la sua presenza, riporta alla grave epidemia di peste che si ebbe in quegli anni, mentre San Cristoforo ricorda i pericoli che le popolazioni in viaggio, a quel tempo, dovevano affrontare. Al di sotto di questo dipinto si trova un altro affresco, pi\u00f9 piccolo, raffigurante \"San Girolamo penitente e il Beato Giovanni Tavelli da Tossignano\", opera attribuibile a Giovanni Maria da Brescia. In un deserto di rocce, con il fedele leone accanto, San Girolamo siede alla sinistra di un'alta croce sullo sfondo di un ampio paesaggio lacustre. Con la mano destra stringe una pietra al petto e con la sinistra mostra un cilicio di sassi, mentre a terra \u00e8 posto un cappello cardinalizio, che rimanda alla sua qualifica di dottore della Chiesa. A destra della croce, simmetricamente, il Beato Giovanni Tavelli, rappresentato come ascetico vescovo con un'aureola dorata attorno al capo, prega in ginocchio, avvolto dalla divisa bianca con il mantello grigio (abito regolare dei Gesuati). Il nome del personaggio, redattore della Regola dei Gesuati, \u00e8 ricordato in un'iscrizione soprastante.\nSull'altro lato dell'arco santo, il sinistro, sono posti simmetricamente altri due affreschi, di pari dimensioni e di tema affine. In alto, nuovamente incorniciata da finte architetture, si ha una struggente \"Madonna in trono tra San Bartolomeo e il Beato Giovanni Colombini\", opera di Girolamo da Brescia: a sinistra \u00e8 posto San Bartolomeo, a destra Giovanni Colombini, il fondatore dell'ordine dei Gesuati. Il Beato \u00e8 rappresentato a mani giunte, con un'aureola dorata attorno al capo, vestito da una tunica bianca con mantello grigio. La Vergine in trono \u00e8 raffigurata nell'atteggiamento della piet\u00e0, con Cristo morto sulle ginocchia. La composizione segue quella introdotta nell'arte quattrocentesca dai \"Vesperbild\", una larga schiera di immagini devozionali nate probabilmente nel Trecento nell'Europa centrale e in seguito diffuse nei paesi di lingua tedesca e vicinanze, fra cui il Nord Italia. La cornice architettonica di sfondo, inoltre, \u00e8 abbellita da un\"Annunciazione\" raffigurata attraverso due finte statue ai lati del timpano. Chiude la serie dei quattro affreschi originali la \"Adorazione del Bambino\" di Paolo Caylina il Vecchio: alle figure di Maria e Giuseppe \u00e8 affiancata a sinistra, fuori dalla scena centrale, l'immagine di San Pietro in veste di pellegrino, a ricordo dell'omonimo convento di San Pietro in Ripa che ancora esisteva alla fine del Quattrocento dietro il nuovo monastero dei Gesuati.\nIl ciclo iconografico di Benedetto da Marone.\nFra' Benedetto da Marone, entrato nell'ordine dei Gesuati nel 1550, ottiene nel 1565 l'incarico di trasformare l'interno della chiesa del Santissimo Corpo di Cristo. Come detto, fa realizzare la complicata volta a fitti costoloni in sostituzione del tetto in legno a vista e ricopre interamente l'interno con un esteso ciclo di affreschi. Da sottolineare, comunque, il fatto che non fosse pi\u00f9 l'epoca delle volte a costoloni: a Rinascimento inoltrato, si era ormai in grado di costruire volte molto migliori. Non \u00e8 chiaro perch\u00e9 Benedetto da Marone riutilizzi questi motivi di carattere gotico: forse per tradizione (le nuove tendenze medievali penetrarono a fatica nella Brescia medievale, e nel 1565 Benedetto da Marone aveva gi\u00e0 una quarantina d'anni) e per affiancarsi maggiormente ai progetti di riferimento, come gli affreschi di Michelangelo nella Cappella Sistina romana, opera che Benedetto sicuramente conosceva.\n\u00c8 difatti proprio negli affreschi di Michelangelo che Benedetto pone il suo riferimento principale: come il grande artista, pone i dodici Apostoli nelle dodici losanghe laterali formate dai costoloni, mentre sull'arco santo raffigura il Giudizio Universale. Il tema \u00e8 incentrato sulla figura di Cristo Giudice sulle nubi con il braccio alzato, fra la Vergine e San Giovanni Battista, posto nella prima losanga centrale della volta. Il Giudizio Universale \u00e8 a sua volta trattato canonicamente: sul lato sinistro, i benedetti fuoriescono da terra e vengono portati al cielo dagli angeli, mentre sul lato destro i dannati sono spinti in basso da demoni simili a caproni armati di lunghi tridenti. Esiste anche un'\"appendice\" del Giudizio Universale sul primo arco di sinistra partendo dall'arco santo, dove sono raffigurati altri benedetti portati in cielo dagli angeli.\nSulla volta, invece, come detto, sono posizionati gli Apostoli. Tutte le figure sono accompagnate da un angelo recante il Libro della Parola di Dio, a significare l'annuncio secondo il mandato ricevuto: \"Andate in tutto il mondo e predicate\". A partire dall'arco santo troviamo, a destra, San Pietro con le chiavi, San Giacomo Minore con la spada, San Tommaso con la squadra, San Filippo con la croce, San Matteo tra due grandi libri del Vangelo, San Simone con la sega. A sinistra, sempre dall'arco santo, troviamo invece Sant'Andrea con la croce greca, San Giovanni con il calice avvelenato, San Giacomo Maggiore con la conchiglia, San Bartolomeo con il coltello, San Giuda Taddeo con l'alabarda (spesso identificato erroneamente con Simone), infine San Mattia con la scure. Al centro del gruppo degli Apostoli, nella losanga centrale, campeggia il grande trigramma di Cristo JHS, cio\u00e8 \"Jesus Hominum Salvator\", Ges\u00f9 Salvatore degli uomini, raffigurato in prospettiva su uno sfondo di luce dorata e angeli. L'ultima losanga centrale, vicina al muro di controfacciata, e le due mezze successive, recano la traccia di come la volta fu ridipinta alla fine dell'Ottocento per rimediare al degrado degli affreschi cinquecenteschi, a stelle dorate su fondo blu. Il frammento \u00e8 stato lasciato intatto dai restauratori che hanno recuperato le pitture sottostanti nella seconda met\u00e0 del Novecento, in rispetto della stratigrafia.\nNegli archi lungo le pareti sono raffigurate le vite e il martirio di alcuni santi, i cui temi seguono quelli riportati nella Legenda Aurea di Jacopo da Varazze, scritta nel corso del Duecento. Sulla parete sinistra, partendo dall'organo, si hanno in successione il \"Martirio del diacono Vincenzo di Tarragona\", il \"Martirio di Santa Barbara\" con uno sfondo notturno ispirato all'arte di Raffaello Sanzio, l'\"Estasi di San Girolamo, San Francesco e Maria Maddalena\" al centro, che raffigura i tre santi in estatica visione di Cristo sulle nubi. Segue il \"Martirio di Santa Margherita d'Antiochia di Pisidia\" con raffigurata, in basso a destra, una dama a mezzobusto in abito bianco cinquecentesco, sfarzosamente ornato di fili d'oro e perle, con mani giunte in devoto atteggiamento: si tratta molto probabilmente di una dei committenti, che troveranno pi\u00f9 spazio nei dipinti dell'endonartece. Parlando dei committenti, con riferimento anche a questi ultimi, descritti in seguito, non \u00e8 chiaro chi furono veramente. Verosimilmente facevano parte della famiglia Martinengo, dei quali tale chiesa era la tomba di famiglia del tempo, ma anche molti esponenti dei Pedersoli trovavano qui sepoltura, cos\u00ec come i Mazzucchelli e i Mora. Chiude la serie di archi l\"'Estasi di San Francesco\", ma si tratta di un'aggiunta seicentesca opera di Pompeo Ghitti, noto autore locale. Segue, in realt\u00e0, un ultimo arco ma, come detto precedentemente, \u00e8 qui raffigurata un'appendice del Giudizio Universale dell'arco santo, dove i benedetti escono da terra e sono portati al cielo da schiere di angeli. Rimanendo sul lato sinistro, l'intera parete conserva ancora oggi gli affreschi originali di Benedetto da Marone: sotto il ciclo dei martiri corre un'elaborata fascia di putti alternati a frutta, vegetali, animali e festoni secondo il gusto del Mantegna, fascia concepita come fregio di un'immaginaria trabeazione, sostenuta dal relativo colonnato sottostante, anch'esso finto e posto davanti a prospettiche vedute trompe-l'\u0153il. Le varie colonne sono ornate da festoni e sormontate da mensoloni, i quali inquadrano una specie di ulteriore trabeazione dovo sono riportate, a due per due, le ultime sei stazioni della Via Crucis, anch'esse affrescate. Vicino al presbiterio, sopra l'ingresso laterale, \u00e8 posta una seicentesca \"Madonna in trono tra San Paolo eremita, la Maddalena e Santa Maria Egiziaca\", di modesta fattura. Al centro della parete \u00e8 posto un tratto non affrescato e lasciato a nudo: qui era posizionato, e vi rimase sino al 1883, il Mausoleo Martinengo, ora al Museo di Santa Giulia.\nLa parete di destra reca invece l'aspetto assunto all'inizio del Seicento dopo l'apertura delle cappelle del Bagnadore: sono quindi andati perduti gli originali affreschi di Benedetto da Marone che, verosimilmente, dovevano essere speculari a quelli della parete di sinistra e recavano le prime sei stazioni della Via Crucis. Oggi, i tre archi d'ingresso sono incorniciati da finte architetture di mano seicentesca, che comunque si rifanno complessivamente a quelle sul lato opposto. Gli archi superiori presentano egualmente altre scene di martirio: partendo dall'organo, si hanno il \"Martirio di Santa Caterina d'Alessandria\", un dipinto seicentesco raffigurante \"Sant'Antonio e il miracolo della mula\", il \"Martirio di Santa Lucia\", il \"Martirio di Sant'Agata\" e un altro affresco seicentesco con \"San Pietro d'Alcantara\". L'arco successivo non ha mai avuto decorazioni: l'alta monofora che lo occupa, difatti, fu aperta in partenza da Benedetto da Marone, insieme a quella nel presbiterio, per dare luce all'interno, essendo i sottarchi della volta, nei suoi progetti, gi\u00e0 occupati dalle scene di martirio. Nell'arco raffigurante il\"Martirio di Santa Lucia\", inoltre, \u00e8 presente un dato curioso: al limite inferiore, al centro, fra un gruppo di spettatori, \u00e8 posto un uomo sulla quarantina, stempiato, con volto ossuto, barba scura e il dito della mano destra rivolto verso la scena, quasi voglia invitare l'osservatore a contemplare il martirio della santa. In tutto il ciclo di affreschi, \u00e8 l'unica figura a rivolgersi all'esterno: verosimilmente, pertanto, lo si pu\u00f2 identificare con l'autoritratto di Benedetto da Marone.\nAlla lunga serie di affreschi negli archi se ne dovrebbero aggiungere ancora due: si tratta dei due archi estremi della fila, ormai tangenti al muro di controfacciata, uno sul lato destro e uno sul lato sinistro. Come gi\u00e0 detto, l'interno della chiesa fu completamente ridipinto, alla fine dell'Ottocento, in stile neogotico: quando gli affreschi sono stati recuperati, nella seconda met\u00e0 del Novecento, per rispettare la stratigrafia si \u00e8 deciso di lasciare qui un lacerto di quell'intervento, cos\u00ec come sulla volta, come gi\u00e0 visto. Gli originali affreschi sottostanti, la \"Presentazione al Tempio di Maria\" a destra e lo \"Sposalizio della Vergine\" a sinistra, esistono dunque tuttora, ma sono coperti dal manto pittorico ottocentesco.\nNel presbiterio, luogo della celebrazione eucaristica, tutti gli affreschi hanno un riferimento al mistero del Corpo e del Sangue di Cristo. Su entrambi i lati, nella parete sotto la volta, si hanno gli affreschi cinquecenteschi in larga parte completati da Vittorio Trainini all'inizio del Novecento, per rimediare alle vaste aree ormai cadute a causa dell'umidit\u00e0 risalente i muri (questa zona della chiesa \u00e8 interrata di circa tre metri). A destra \u00e8 posta la grande scena della \"Raccolta della manna nel deserto\", sormontata nell'arco da \"Elia nel deserto soccorso dall'Angelo con pane e acqua\". Quest'ultimo dipinto \u00e8 costruito direttamente attorno alla monofora, che non \u00e8 di apertura successiva ma gi\u00e0 intervento di Benedetto da Marone per illuminare l'interno della chiesa, come visto anche prima. A sinistra si ha l'altro dipinto completato dal Trainini, l\"'Incontro di Abramo con Melchisedech\", a sua volta sormontato dall'arco con \"Abramo che sacrifica Isacco\", prefigurazione del sacrificio di Ges\u00f9. Nella volta a crociera, all'interno di una ricchissima cornice di angeli, festoni, ornamenti e particolari architettonici, sono rappresentati i \"Quattro Evangelisti\", accompagnati come da tradizione dai propri simboli.\nNell'abside, infine, sono posti sulle pareti due affreschi, gi\u00e0 deteriorati e poi strappati per salvarli dall'umidit\u00e0, raffiguranti la \"Lavanda dei piedi\" a sinistra e l\"'Ultima cena\" a destra. Segue un fregio di stile medesimo a quello posto sotto la volta della chiesa, con putti e motivi vegetali, che fa da base agli affreschi nei sottarchi della volta a ombrello tardo-gotica. La lunetta centrale raffigura \"Ges\u00f9 in croce tra Maria e Giovanni\" ed \u00e8 preceduta dalle scene della \"Caduta\" e \"Crocifissione di Ges\u00f9\" e seguita da quelle con la \"Deposizione\" e \"Ges\u00f9 viene riposto nella tomba\". Nelle vele della volta sono posti quattro \"Angeli\", mentre nella vela centrale, proprio sopra il Cristo crocifisso, \u00e8 posto il \"Padre Eterno\", nell'atto di allargare le braccia.\nSi \u00e8 pertanto in grado di comprendere sinteticamente il progetto iconografico di Benedetto da Marone: il gesto d'amore divino verso il mondo ha negli affreschi dell'abside il suo punto di partenza e convergenza, \u00e8 prefigurato da quelli nel presbiterio con gli episodi dei profeti ebrei e proclamato dagli evangelisti nella volta. L'iniziale compimento di questo amore \u00e8 posto fisicamente \"all'inizio\" dell'opera, nell'endonartece, con gli episodi della vita di Cristo, come trattato in seguito, e fanno da intermediario fra queste due fasi le scene dei martiri nelle lunette della volta dell'aula, che continuano e rivivono il sacrificio del Redentore. Sull'arco trionfale \u00e8 infine posto il Giudizio Universale, il compimento dei tempi, e fa da massimo coronamento al totale il cristogramma JHS posizionato nella losanga centrale della volta. In un amplissimo ciclo pittorico, quindi, viene illustrata una sintesi dell'opera della salvezza, che pu\u00f2 essere compresa anche dagli illetterati e da chi non ha dimestichezza con la teologia, utilizzando un metodo didattico-catechetico che esalta il mistero centrale di Ges\u00f9, l'eucaristia. Ci\u00f2 illumina pienamente il senso della dedica di questa chiesa al \"Santissimo Corpo di Cristo\" che, come detto in apertura, rimane l'unica dedica corretta, poich\u00e9 \u00e8 evidentemente errato il titolo \"popolare\" di \"San Cristo\".\nGli affreschi di Lattanzio Gambara.\nL'endonartece della chiesa, soluzione molto particolare nel panorama bresciano, \u00e8 costituito da un breve spazio coperto da tre volte a crociera che sostiene la cantoria e introduce all'aula, dalla quale \u00e8 delimitato da due colonne libere che sostengono i relativi tre archi. Tutte le superfici di questo piccolo portico interno, tranne le tre volte a crociera, sono stati affrescati nella seconda met\u00e0 del Cinquecento, mentre Benedetto da Marone lavorava al resto della chiesa, da un autore ignoto, la cui arte \u00e8 per\u00f2 facilmente riconducibile a quella di Lattanzio Gambara, importante autore bresciano dell'epoca, genero del Romanino e autore anche del ciclo di affreschi della navata centrale del Duomo di Parma. Di particolare interesse \u00e8 l'opera approntata dal pittore sul lato esterno del nartece, quello rivolto verso il presbiterio, la stretta e oblunga superficie che fa da riempimento e coronamento ai tre archi, quindi sale e diventa il parapetto della cantoria. Tale spazio viene innanzitutto quadripartito dipingendo le chiavi degli archi con una triplice effigie di \"Santa Giulia in croce\", raffigurata in tre posizioni diverse, come rimando alla vicinanza del convento con il monastero di Santa Giulia. Nei quattro settori sono quindi posizionati, con mano esperta e finissima, i \"Padri della Chiesa Occidentale\" (sant'Ambrogio da Milano, san Gregorio I papa, sant'Agostino d'Ippona e san Girolamo) al centro e i \"Padri della Chiesa Orientale\" alle due estremit\u00e0 (sant'Anastasio e san Basilio il Grande a sinistra, san Gregorio di Nissa e san Giovanni Damasceno a destra). Gli otto personaggi paiono incastonati in varie posizioni fra la superficie esterna dei tre archi (sulla quale ricadono sovente le loro vesti) e il fregio superiore, riccamente vestiti e circondati da putti e tomi scritti.\nAll'interno del portico sono stati dipinti, dalla stessa mano, quattro episodi della vita di Cristo: gli affreschi sono posizionati sul fondo e ai lati del nartece. Lo spazio centrale \u00e8 occupato dall'ingresso della chiesa, sormontato da una pittura decorativa successiva, mentre l'affresco laterale destro \u00e8 stato irrimediabilmente sfondato dall'apertura di un ingresso laterale. Sul lato sinistro sono poste la \"Nascita\" e la \"Presentazione al Tempio di Ges\u00f9\", a destra sono invece \"Ges\u00f9 tra i dottori\" e il \"Battesimo di Cristo\". Di quest'ultimo, rovinato dall'apertura della porta, rimane solo il contorno, con una parte di Giovanni Battista e alcuni angeli. In questi dipinti, come nei precedenti, sono visibili alcuni colti accorgimenti che rimandano all'arte del Gambara, come la luminosit\u00e0 che emana la culla nel primo affresco, lo studio della luce nel terzo, la prospettiva del Tempio nel secondo e la bellezza degli angeli nell'ultimo.\nCome gi\u00e0 accennato, negli affreschi dell'endonartece si ha una fitta rappresentazione dei committenti: uno si trova nella \"Nascita di Ges\u00f9\", un uomo stempiato che fa capolino fra due pastori adoranti, vestito in abito monacale bianco, il che fa pensare che sia un membro della comunit\u00e0 o il priore. La scena successiva, la \"Presentazione al Tempio\", mostra appoggiata a una colonna del tempio una dama ingioiellata che guarda lo spettacolo da lontano con mani giunte, mentre un altro personaggio lo si pu\u00f2 trovare nell'affresco ancora successivo, dove un anziano ascetico in abito nero sta seminascosto fra i Dottori, forse un anziano della comunit\u00e0.\nSchema degli affreschi.\nEndonartece.\nTutti i seguenti affreschi elencati sono opera di Lattanzio Gambara.\nLato destro.\nI dipinti su questo lato si sono mantenuti originali solo negli archi soprastanti. I primitivi dipinti di Benedetto da Marone sulla parete, che rappresentavano le prime sei stazioni della Via Crucis, sono andati perduti con l'apertura delle tre cappelle del Bagnadore all'inizio del Seicento (d1, d2, d3).\nArchi superiori.\nI seguenti affreschi sono tutti opera di Benedetto da Marone, tranne il primo e il quarto, di mano seicentesca.\nLato sinistro.\nI dipinti su questo lato sono ancora quelli originali di Benedetto da Marone e, pertanto, vi si conservano le ultime sei stazioni della Via Crucis inquadrate da finte architetture.\nArchi superiori.\nI seguenti affreschi sono tutti opera di Benedetto da Marone, tranne il secondo che \u00e8 di Pompeo Ghitti.\nVolta.\nI seguenti affreschi sono tutti opera di Benedetto da Marone.\nPresbiterio.\nNel presbiterio della chiesa si concentrano i migliori affreschi della chiesa, praticamente tutti opera di Benedetto da Marone, affiancati a quelli del Quattrocento.\nPresbiterio.\nI seguenti affreschi sono tutti opera di Benedetto da Marone.\nAbside.\nI seguenti affreschi sono tutti opera di Benedetto da Marone.\nIl monastero.\nIl monastero annesso alla chiesa \u00e8 costituito da tre chiostri, uno molto piccolo, a sinistra della facciata, e due pi\u00f9 grandi affiancati alla chiesa sempre sulla sinistra, uno dopo l'altro, completati dalle relative gallerie interne. A questi ambienti si aggiunge un esteso cortile oltre il primo chiostro d'ingresso, oggi utilizzato come parcheggio, sul quale si affacciano due edifici di pi\u00f9 tarda costruzione ma sempre annessi al complesso.\nIl monastero si incastona esattamente fra Via Piamarta e le mura pi\u00f9 interne del Castello di Brescia e il grande cortile si affaccia direttamente sul teatro romano, che sarebbe da qui perfettamente visibile nel suo insieme se non fosse per una fitta area alberata che lo scherma."}
{"id": "2908821", "revid": "465169", "url": "https://it.wikipedia.org/wiki?curid=2908821", "title": "Circondario di Niono", "text": "Il circondario di Niono \u00e8 un circondario del Mali facente parte della regione di S\u00e9gou. Il capoluogo \u00e8 Niono.\nGeografia antropica.\nSuddivisioni amministrative.\nIl circondario di Niono \u00e8 suddiviso in 12 comuni:"}
{"id": "2908823", "revid": "587852", "url": "https://it.wikipedia.org/wiki?curid=2908823", "title": "Luca Marconi (motociclista)", "text": "Carriera.\nAll'et\u00e0 di 12 anni inizia a correre in Italia nella categoria Junior B con una minimoto DM. Esordisce a livello agonistico nel 2002, sempre in Italia. Nel 2006 si laurea campione europeo. Nel 2007 partecipa al trofeo Honda e al campionato italiano 125, correndo per il team MN Racing. Esordisce nella classe 125 del motomondiale nel 2009 con l'Aprilia RS 125 R del team CBC Corse, il compagno di squadra \u00e8 stato Luca Vitali. Nel 2010 passa all'Ongetta Team, i compagni di squadra sono Alexis Masbou e Jonas Folger. In questa stagione \u00e8 costretto a saltare i GP di Francia, Aragona e Comunit\u00e0 Valenciana per infortuni.\nNel 2011 \u00e8 iscritto al campionato mondiale Supersport in sella ad una Yamaha YZF R6 con il team Bike Service R.T.. Chiude la stagione al trentunesimo posto con tre punti ottenuti. Sempre nel 2011, partecipa ad alcune gare del campionato Italiano Supersport concludendo al quattordicesimo posto in classifica finale. Nel 2012 corre con la stessa moto nel team VFT Racing. Chiude la stagione al ventitreesimo posto con 16 punti. Miglior risultato stagionale \u00e8 stato il dodicesimo posto ottenuto nel Gran Premio di Spagna ad Arag\u00f3n. Nella stessa stagione \u00e8 iscritto al alcuni eventi nel CIV Supersport senza poi scendere in pista.\nNel 2013 \u00e8 nuovamente pilota titolare nel campionato mondiale Supersport, in sella ad una Honda CBR600RR del team PTR Honda. Marconi chiude la stagione al ventiduesimo posto con 17 punti. Miglior risultato stagionale \u00e8 il decimo posto ottenuto nel Gran Premio d'Italia a Monza Nel 2014 Marconi partecipa alle ultime cinque gare del campionato mondiale Supersport con una Honda CBR600RR del team Lorini. Chiude la stagione al ventiseiesimo posto con cinque punti mondiali.\nNel 2015 si trasferisce nella Superstock 1000 FIM Cup, dove diventa pilota titolare del team Trasimeno, che gli mette a disposizione una Yamaha YZF-R1. I compagni di squadra sono J\u00e9r\u00e9my Guarnoni e Remo Castellarin. Chiude la stagione al diciassettesimo posto con 17 punti ottenuti. Miglior risultato stagionale \u00e8 il nono posto ottenuto nel Gran Premio del Portogallo a Portim\u00e3o. Con lo stesso team in questa stagione partecipa ad alcune gare del campionato Italiano Velocit\u00e0 conquistando ventisei punti e il diciassettesimo posto in classifica.\nNel 2016 \u00e8 riconfermato dal team Trasimeno in Superstock 1000 FIM Cup, con la stessa moto della stagione precedente. Chiude la stagione al ventitreesimo posto con dieci punti ottenuti. Nel 2017 \u00e8 pilota titolare nel campionato europeo Supoerstock 1000 alla guida dell'unica Yamaha YZF-R1 del Theblacksheep Team. Disputa solo le prime tre gare in calendario. Gli otto punti ottenuti gli consentono di chiudere il campionato in ventiduesima posizione."}
{"id": "2908829", "revid": "106456", "url": "https://it.wikipedia.org/wiki?curid=2908829", "title": "Erminia Ferrari", "text": "Biografia.\nFiglia di un direttore d'albergo che lavorava nelle allora colonie italiane d'Africa, ha vissuto con la famiglia in Libia e in Etiopia.\nNel 1950 si trasfer\u00ec a Roma dove trov\u00f2 lavoro come indossatrice per diverse sartorie romane e infine nell\"'atelier\" di Roberto Capucci.\nIl 14 luglio 1955 si spos\u00f2 con l'attore Nino Manfredi al quale rimase legata fino alla morte di quest'ultimo, il 4 giugno 2004.\nIn seguito, dopo la nascita dei tre figli della coppia, la Ferrari ha lavorato nel mondo dello spettacolo accanto al marito come costumista e come scenografa. \nDall'aprile 2006 sostenne la raccolta di fondi per l'associazione onlus \"Viva la Vita\", della quale \u00e8 presidente onoraria, che si occupa dei malati di sclerosi laterale amiotrofica, ma gi\u00e0 durante la degenza ospedaliera del marito, colpito da \"ictus\", manifest\u00f2 la sua sensibilit\u00e0 verso le persone affette da malattie invalidanti parlandone nella trasmissione televisiva \"Report\"."}
{"id": "2908834", "revid": "729019", "url": "https://it.wikipedia.org/wiki?curid=2908834", "title": "Circondario di San", "text": "Il circondario di San \u00e8 un circondario del Mali facente parte della regione di S\u00e9gou. Il capoluogo \u00e8 San.\nGeografia antropica.\nSuddivisioni amministrative.\nIl circondario di San \u00e8 suddiviso in 25 comuni:"}
{"id": "2908844", "revid": "767487", "url": "https://it.wikipedia.org/wiki?curid=2908844", "title": "Miguel Amado", "text": ""}
{"id": "2908847", "revid": "297802", "url": "https://it.wikipedia.org/wiki?curid=2908847", "title": "Live at Raul's", "text": ""}
{"id": "2908848", "revid": "1573940", "url": "https://it.wikipedia.org/wiki?curid=2908848", "title": "Gavbandi", "text": "G\u0101vband\u012b (farsi \u06af\u0627\u0648\u0628\u0646\u062f\u06cc), conosciuta anche come Parsian (\u067e\u0627\u0631\u0633\u06cc\u0627\u0646), \u00e8 il capoluogo dello shahrest\u0101n di Parsian, circoscrizione Centrale, nella provincia di Hormozgan. Aveva, nel 2006, una popolazione di 10.549 abitanti."}
{"id": "2908849", "revid": "729019", "url": "https://it.wikipedia.org/wiki?curid=2908849", "title": "Circondario di S\u00e9gou", "text": "Il circondario di S\u00e9gou \u00e8 un circondario del Mali facente parte della regione omonima. Il capoluogo \u00e8 S\u00e9gou.\nGeografia antropica.\nSuddivisioni amministrative.\nIl circondario di S\u00e9gou \u00e8 suddiviso in 30 comuni:"}
{"id": "2908851", "revid": "287204", "url": "https://it.wikipedia.org/wiki?curid=2908851", "title": "Quentin Jacquet", "text": "Carriera.\nLa sua prima attivit\u00e0 sportiva \u00e8 stata con le BMX per passare in seguito al motocross ed infine alle competizioni di velocit\u00e0 in circuito.\nInizia la sua carriera in competizioni di rilievo nel 2008 quando corre la gara francese della Red Bull Rookies Cup, che conclude in tredicesima posizione, ottenendo i tre punti che gli consentono di posizionarsi venticinquesimo nella classifica piloti.\nEsordisce nella classe 125 del motomondiale nel 2009, correndo gli ultimi quattro Gran Premi con l'Aprilia del team Matteoni Racing come sostituto di Luk\u00e1\u0161 \u0160embera. Non ottiene per\u00f2 piazzamenti tali da consentirgli di ottenere punti validi per la classifica mondiale.\nNel 2010 passa al team Stipa-Molenaar Racing GP, il compagno di squadra \u00e8 Randy Krummenacher. Dopo due Gran Premi in cui si piazza oltre il 20\u00ba posto, viene sostituito da Luis Salom."}
{"id": "2908856", "revid": "1543377", "url": "https://it.wikipedia.org/wiki?curid=2908856", "title": "Circondario di Tominian", "text": "Il circondario di Tominian \u00e8 un circondario del Mali facente parte della regione di S\u00e9gou. Il capoluogo \u00e8 Tominian.\nGeografia antropica.\nSuddivisioni amministrative.\nIl circondario di Tominian \u00e8 suddiviso in 12 comuni:"}
{"id": "2908869", "revid": "120596744", "url": "https://it.wikipedia.org/wiki?curid=2908869", "title": "Nicola Formichella", "text": "Biografia.\nConsegue la maturit\u00e0 Liceo Scientifico di Telese Terme nel 1994, lavorando parallelamente come giornalista in una piccola tv locale, di cui diventa direttore nel 1999.\nSi iscrive all'Universit\u00e0 nel 1994, laureandosi con lode in Scienze Politiche nel 1999. \nSuccessivamente, consegue il Master in Studi Legislativi presso l'ISLE di Roma, e grazie alla sua attivit\u00e0 giornalistica, diventa dal 1997 giornalista pubblicista, iscritto all'Albo della Regione Campania.\nDopo la laurea ,entra a far parte dell'Ufficio Legislativo del gruppo di Forza Italia al Senato, occupandosi di Istruzione, Lavoro e Industria. Negli stessi anni, si occupa dell'organizzazione del movimento giovanile di Forza Italia in provincia di Benevento.\nQualche mese pi\u00f9 tardi, dopo aver coordinato la campagna elettorale del senatore Lino Jannuzzi, diventa assistente parlamentare del senatore Marcello Dell'Utri, e dello stesso Jannuzzi.\nNella primavera del 2002 ,fonda il primo Circolo giovani d'Italia a Roma, riuscendo successivamente a dar vita, insieme al Sen. Dell'Utri a 4000 Circoli.\nDiventa quindi, prima Segretario dell'Associazione Nazionale \u201cIl Circolo del Buongoverno\u201d, e poi Direttore Generale della Fondazione \u201cIl Buongoverno\".\nNel novembre 2015 \u00e8 nominato Chief Strategy Officer di Universitas Mercatorum.\nAttivit\u00e0 politica.\nAlle elezioni politiche del 2008 \u00e8 candidato alla Camera dei Deputati, nella \"circoscrizione Campania 2\", nelle liste del Popolo della Libert\u00e0 come esponente di Forza Italia), venendo eletto deputato della XVI Legislatura.\nAlla Camera fa parte della Commissione Lavoro pubblico e privato ed \u00e8 Capogruppo del PdL nella Commissione Politiche dell'Unione Europea, oltre che Responsabile del coordinamento tra PPE e PdL per la Camera dei Deputati.\n\u00c8 inoltre, Vice Presidente dell'Osservatorio Parlamentare sul mercato immobiliare, e componente dell'intergruppo parlamentare per la promozione del Web 2.0.\nDopo la nascita del Popolo della Libert\u00e0, viene nominato da Silvio Berlusconi, Vice Responsabile del Settore Formazione del PdL.\nDurante le elezioni regionali in Campania nel 2010, sostiene la candidatura del Presidente Stefano Caldoro, poi risultato vincitore; dopo le elezioni il neo governatore Caldoro, lo nomina suo consigliere politico, con delega ai rapporti con il Parlamento.\nAlle elezioni politiche del 2013 \u00e8 ricandidato alla Camera dei Deputati, nella circoscrizione Campania 2, sempre nelle liste del Popolo della Libert\u00e0 risultando il terzo dei non eletti.\nA novembre 2013, con lo scioglimento del Popolo della Libert\u00e0, aderisce alla rinata Forza Italia di Silvio Berlusconi."}
{"id": "2908871", "revid": "1543377", "url": "https://it.wikipedia.org/wiki?curid=2908871", "title": "Keams Canyon", "text": "Keams Canyon (hopi: Pongsikya o Pongsikvi; navajo: L\u00f3k\u02bcaa\u02bcdeeshjin) \u00e8 un census-designated place degli Stati Uniti d'America, nella Contea di Navajo nello Stato dell'Arizona. Ha una popolazione di 260 abitanti secondo il censimento del 2000. Secondo lo United States Census Bureau ha un'area totale di 24,1\u00a0km\u00b2.\nGeografia fisica.\nKeams Canyon si trova nell'Arizona nord-orientale all'interno del territorio della riserva indiana Hopi. \u00c8 il pi\u00f9 orientale dei villaggi abitati dagli Hopi. \u00c8 collegato dalla Statale 264 dell'Arizona, e si trova fra First Mesa e Jeddito.\nIl nome del villaggio deriva da quello di Thomas Varker Keam che vi stabil\u00ec un posto di scambio commerciale (\"Trading post\") nel 1875.\na Keams Canyon ha sede l'agenzia indiana della riserva Hopi."}
{"id": "2908872", "revid": "928766", "url": "https://it.wikipedia.org/wiki?curid=2908872", "title": "Marco Ravaioli", "text": "Carriera.\nInizia a correre in minimoto nel 2003, categoria in cui vince nel 2005 il titolo europeo Senior Mini. Partecipa anche a delle gare del trofeo Honda e del CIV. Esordisce nella classe 125 del motomondiale nel 2008, correndo gli ultimi otto Gran Premi con l'Aprilia RS 125 R del team Matteoni Racing al posto di Roberto Lacalendola. Nel 2009 torna a correre nel CIV 125, giungendo ottavo con 35 punti nella classifica piloti, realizzando un podio nella prima gara stagionale. Nel 2010 rientra nel motomondiale sempre in 125, ingaggiato dal team Lambretta Reparto Corse. In tale stagione \u00e8 costretto a non prender parte al Gran Premio del Giappone per infortunio.\nInizia nel 2011 la sua prima stagione con moto derivate dalla serie, correndo il campionato italiano nella categoria Stock 600 con una Yamaha YZF R6 dove chiude ventiseiesimo con sei punti. Nello stesso anno corre una gara come wild card nel campionato europeo Superstock 600 con il team M2Racing. Nel biennio 2012-2013, con una Yamaha, \u00e8 pilota titolare nel campionato Italiano Stock 600 chiudendo rispettivamente al ventinovesimo e ventiquattresimo posto"}
{"id": "2908873", "revid": "1568601", "url": "https://it.wikipedia.org/wiki?curid=2908873", "title": "Fimmv\u00f6r\u00f0uh\u00e1ls", "text": "Fimmv\u00f6r\u00f0uh\u00e1ls \u00e8 un'area situata fra i ghiacciai Eyjafjallaj\u00f6kull e M\u00fdrdalsj\u00f6kull nel sud dell'isola d'Islanda.\nAccesso.\nLa strada che da Sk\u00f3gar va a \u00de\u00f3rsm\u00f6rk passa per Fimmv\u00f6r\u00f0uh\u00e1ls ed una delle pi\u00f9 famose rotte pedonali d'Islanda nonostante la lunghezza di 22 chilometri ed una salita dal dislivello di 1.000 metri. Alle falde del Fimmv\u00f6r\u00f0uh\u00e1ls esiste un moderno e confortevole rifugio di propriet\u00e0 di \"\u00dativist\", una associazione escursionistica islandese. \nNelle vicinanze esiste anche un altro rifugio, pi\u00f9 vecchio e meno confortevole, denominato \"Baldvinssk\u00e1li\". La strada da Sk\u00f3gar \u00e8 particolarmente attraente per il paesaggio e le numerose cascate che si incontrano lungo la via. La strada \u00e8 praticabile soltanto fra la met\u00e0 di giugno e la fine di agosto. \nVi \u00e8 la possibilit\u00e0 di combinare la strada da Fimmv\u00f6r\u00f0uh\u00e1ls con quella per Laugavegur passando per Landmannalaugar e \u00de\u00f3rsm\u00f6rk, realizzando cos\u00ec un'escursione della durata di 4-6 giorni.\nIncidenti.\nLa notte del 16 maggio 1970, tre escursionisti morirono sorpresi da una improvvisa tempesta di neve.\nEruzione del 2010.\nIl 20 marzo 2010 sull'area ha avuto inizio un'eruzione sul ghiacciaio Eyjafjallaj\u00f6kull dopo alcuni mesi di scosse sismiche di diversa entit\u00e0 che avevano interessato l'area. L'eruzione ha avuto inizio intorno alle ore 23:00 ed ha provocato l'apertura di una fessura lunga circa 500 metri lungo la parte nord del passo.\nUna settimana dopo, l'eruzione del Fimmv\u00f6r\u00f0uh\u00e1ls ha provocato un nuovo cratere lungo circa 300 metri\nverso l'area di \u00de\u00f3rsm\u00f6rk, un'area protetta, subito dichiarata non agibile fino a quando i vulcanologi non avranno studiato la situazione.\nL'eruzione ha avuto, in aprile, uno sviluppo notevole ed improvviso portando grandi masse magmatiche a contatto con il ghiacciaio Eyjafjallaj\u00f6kull, creando delle enormi nuvole di vapore e materiali silicei che hanno reso necessario il blocco della navigazione aerea in tutta l'Europa del nord."}
{"id": "2908874", "revid": "1543377", "url": "https://it.wikipedia.org/wiki?curid=2908874", "title": "Circondario di Bougouni", "text": "Il circondario di Bougouni \u00e8 un circondario del Mali facente parte della regione di Sikasso. Il capoluogo \u00e8 Bougouni.\nGeografia antropica.\nSuddivisioni amministrative.\nIl circondario di Bougouni \u00e8 suddiviso in 26 comuni:"}
{"id": "2908877", "revid": "767487", "url": "https://it.wikipedia.org/wiki?curid=2908877", "title": "Pietro Franzoso", "text": "Biografia.\nDiplomato ragioniere, ha cominciato l'attivit\u00e0 politica nel suo paese, Torricella, prima come consigliere comunale e in seguito eletto Sindaco.\nDemocristiano, poi segretario provinciale del PdL, ha compiuto tutta la trafila istituzionale: consigliere provinciale di Taranto, consigliere e assessore regionale ai Trasporti della Puglia (dal 2000 al 2005, nella giunta guidata da Raffaele Fitto), infine deputato nella XV e XVI Legislatura prima nelle file di Forza Italia e quindi nel Popolo della Libert\u00e0. Dal 2009 al 2011 ha fatto parte in qualit\u00e0 di segretario della Commissione parlamentare di inchiesta sulle attivit\u00e0 illecite connesse al ciclo dei rifiuti presieduta da Gaetano Pecorella.\nNel 2004 era stato arrestato, in seguito a un provvedimento della Procura Antimafia di Lecce la quale lo aveva accusato di aver agevolato la malavita organizzata in cambio di favori elettorali. Rilasciato dopo cinque giorni di carcere, nel 2007 \u00e8 stato assolto dal tribunale di Taranto. Le intercettazioni telefoniche e ambientali sulle quali si fondavano le accuse, sono state ritenute inutilizzabili per un vizio procedurale.\nNel 2008 fu al centro di una accesa polemica con gli ambientalisti tarantini a causa delle sue critiche agli studi dell'ARPA Puglia sulle emissioni dell'Ilva di Taranto. \u00c8 considerato uno dei protagonisti dell'inchiesta sull'Ilva di Taranto.\nIl 6 settembre 2011 \u00e8 stato travolto dal cancello scorrevole all'ingresso dell'azienda metalmeccanica della moglie, riportando un trauma da schiacciamento al torace e finendo in coma. \u00c8 morto in seguito alle complicanze dovute all'incidente il 4 novembre 2011 presso l'ospedale San Paolo di Bari. Alla Camera gli subentra come deputato Luca D'Alessandro.\nLa moglie \u00e8 proprietaria dell'azienda metalmeccanica IRIS Srl, con sede legale a Torricella. Il fratello, Michele Franzoso,\u00e8 stato anch'egli sindaco e assessore del comune di Torricella, poi consigliere provinciale di Taranto."}
{"id": "2908878", "revid": "1049396", "url": "https://it.wikipedia.org/wiki?curid=2908878", "title": "Scima da Saoseo", "text": "La Scima da Saoseo (3.264\u00a0) \u00e8 una montagna delle Alpi di Livigno nelle Alpi Retiche occidentali.\nDescrizione.\nSi trova lungo la linea di confine tra l'Italia (Lombardia) e la Svizzera (Canton Grigioni), facendo da spartiacque tra la Valgrosina e la Val Poschiavo. \nPer salire sulla vetta si pu\u00f2 partire da \"Arnoga\", localit\u00e0 di Valdidentro. Da Arnoga si percorre la \"Val Viola\", si raggiungono le \"Baite di Altumeira\", si sale alle \"Alpe Dosd\u00e8\", si percorre la \"Vedretta Val Viola\" e si tocca infine la Scima da Saoseo. In tutto si copre un dislivello di 1400 metri superandoli in circa 4 ore. Il vicino Bivacco Angelo e Seconda Caldarini pu\u00f2 essere usato come punto di appoggio o ricovero di emergenza per la salita."}
{"id": "2908881", "revid": "73843", "url": "https://it.wikipedia.org/wiki?curid=2908881", "title": "Presidente della Repubblica popolare cinese", "text": ""}
{"id": "2908882", "revid": "729019", "url": "https://it.wikipedia.org/wiki?curid=2908882", "title": "Pattaya Women's Open 2007", "text": "Il Pattaya Women's Open 2007 \u00e8 stato un torneo di tennis giocato sul cemento.\n\u00c8 stata la 16\u00aa edizione del Pattaya Women's Open, che fa parte della categoria Tier IV nell'ambito del WTA Tour 2007. \nSi \u00e8 giocato a Pattaya in Thailandia, dal 3 all'11 febbraio 2007.\nCampioni.\nSingolare.\n Sybille Bammer ha battuto in finale Gisela Dulko, 7-5,3-6,7-5\nDoppio.\n Nicole Pratt / Mara Santangelo hanno battuto in finale Yung-Jan Chan / Chia-Jung Chuang, 6\u20134, 7-6(4)"}
{"id": "2908883", "revid": "1543377", "url": "https://it.wikipedia.org/wiki?curid=2908883", "title": "Circondario di Kadiolo", "text": "Il circondario di Kadiolo \u00e8 un circondario del Mali facente parte della regione di Sikasso. Il capoluogo \u00e8 Kadiolo.\nGeografia antropica.\nSuddivisioni amministrative.\nIl circondario di Kadiolo \u00e8 suddiviso in 9 comuni:"}
{"id": "2908886", "revid": "24443", "url": "https://it.wikipedia.org/wiki?curid=2908886", "title": "Cima di Saoseo", "text": ""}
{"id": "2908888", "revid": "836193", "url": "https://it.wikipedia.org/wiki?curid=2908888", "title": "Tranvia Castelfranco Emilia - Bazzano", "text": ""}
{"id": "2908889", "revid": "1965179", "url": "https://it.wikipedia.org/wiki?curid=2908889", "title": "Adriano (patriarca di Mosca)", "text": "Tradizionalista e contrario alle riforme di Pietro I Romanov il Grande, combatt\u00e9 le tendenze teologiche favorevoli al protestantesimo e al cattolicesimo e dovette accettare l'introduzione del nuovo calendario civile.\nMor\u00ec il 16 ottobre 1700. Fu l'ultimo Patriarca di Mosca fino all'elezione di San Tichon di Mosca nel 1917."}
{"id": "2908890", "revid": "1005847", "url": "https://it.wikipedia.org/wiki?curid=2908890", "title": "Benedetto Francesco Fucci", "text": "Biografia.\nAttivit\u00e0 politica.\nElezione a deputato.\nAlle elezioni politiche del 2008 \u00e8 candidato alla Camera dei Deputati, nella \"circoscrizione Puglia\", nelle liste del Popolo della Libert\u00e0, venendo eletto deputato della XVI Legislatura.\n\u00c8 stato coordinatore provinciale del PdL della provincia di Barletta-Andria-Trani.\nAlle elezioni politiche del 2013 \u00e8 ricandidato alla Camera dei Deputati, sempre nella \"circoscrizione Puglia\", nelle liste del Popolo della Libert\u00e0, venendo rieletto deputato della XVII Legislatura.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 30 maggio 2015, in disaccordo con le scelte politiche di Silvio Berlusconi, abbandona Forza Italia per aderire a Conservatori e Riformisti di Raffaele Fitto.\nIl 19 novembre 2015 assieme agli altri deputati di CoR passa al Gruppo misto, aderendo alla componente \"Conservatori e Riformisti\".\nNon \u00e8 pi\u00f9 ricandidato in Parlamento alle elezioni politiche del 2018."}
{"id": "2908892", "revid": "110157", "url": "https://it.wikipedia.org/wiki?curid=2908892", "title": "Pattaya Women's Open 2007 - Singolare", "text": "Il singolare del torneo di tennis Pattaya Women's Open 2007, facente parte del WTA Tour 2007, ha avuto come vincitrice Sybille Bammer che ha battuto in finale Gisela Dulko 7-5,3-6,7-5."}
{"id": "2908893", "revid": "339392", "url": "https://it.wikipedia.org/wiki?curid=2908893", "title": "Adriano di Mosca", "text": ""}
{"id": "2908894", "revid": "287204", "url": "https://it.wikipedia.org/wiki?curid=2908894", "title": "Parco nazionale della Montagna d'Ambra", "text": "Il parco nazionale della Montagna d'Ambra \u00e8 un'area naturale protetta del Madagascar. Si trova all'estremo settentrionale dell'isola, nella provincia di Antsiranana, 40\u00a0km a sud del capoluogo Diego Suarez.\nTerritorio.\nIl parco, che sorge a breve distanza dal comune di Ambohitra, ha un'area di 18.200 ettari che si sviluppano attorno all'omonimo massiccio vulcanico (1474 m), ricoperti, soprattutto sul versante settentrionale, da una lussureggiante foresta pluviale, con aree, sul versante meridionale, di foresta decidua secca.\nNel parco \u00e8 presente un piccolo lago vulcanico e numerosi corsi d'acqua, che danno luogo a numerose cascate.\nI gruppi etnici presenti sul territorio sono i Sakalava e gli Antankarana.\nFlora.\nNella foresta pluviale del parco, lussureggiante per le abbondanti precipitazioni, sono state censite oltre 1000 specie vegetali.\nTra le specie arboree presenti vi sono il palissandro (\"Dalbergia\" spp.), il \"ramy\" (\"Canarium madagascariense\") ed inoltre \"Chrysophyllum\" spp., \"Pandanus\" spp., felci arborescenti e diverse specie di palme. Merita infine di essere menzionata la presenza di alcuni esemplari del raro baobab di Perrier (\"Adansonia perrieri\").\nNumerose le specie epifite tra cui meritano un cenno la felce \"Asplenium nidus\" e diverse specie di orchidee (\"Aerangis\" spp., \"Angraecum eburneum\", \"Angraecum bicallosum\", \"Angraecum conchoglossum\", \"Bulbophyllum\" spp., ).\nFauna.\nTra i mammiferi presenti nel parco vi sono diverse specie di lemuri tra cui il lemure coronato (\"Eulemur coronatus\") e il lemure di Sanford (\"Eulemur sanfordi\") sono abbastanza facilmente osservabili durante il giorno. Tra le specie con abitudini notturne vi sono invece il valuvi della Montagna d'Ambra (\"Phaner electromontis\"), il microcebo rosso (\"Microcebus rufus\"), il chirogaleo maggiore (\"Cheirogaleus major\"), il lepilemure di Ankarana (\"Lepilemur ankaranensis\"), il microcebo di Arnhold (\"Microcebus arnholdi\") e l\"'aye-aye\" (\"Daubentonia madagascariensis\").\nPiuttosto comune la mangusta dalla coda cerchiata (\"Galidia elegans\").\nNel parco vivono 77 specie di uccelli tra cui meritano di essere segnalati l'ibis crestato (\"Lophotibis cristata\"), il martin pescatore malachite del Madagascar (\"Corythornis vintsioides\") e il barbagianni del Madagascar (\"Tyto soumagnei\").\nNumerosi gli endemismi tra i rettili e gli anfibi; tra i primi meritano una menzione i camaleonti \"Brookesia ambreensis\", \"Brookesia ebenaui\", \"Calumma amber\", \"Calumma boettgeri\" e \"Furcifer pardalis\" e i gechi \"Paroedura stumpffi\", \"Phelsuma grandis\" e \"Uroplatus giganteus\"; tra le rane si segnalano \"Aglyptodactylus madagascariensis\", \"Boophis baetkei\", \"Boophis blommersae\", \"Boophis brachychir\" e \"Heterixalus carbonei\".\nStrutture ricettive.\nAd Ambohitra esiste un centro informazioni dell'ANGAP (\"Association Nationale pour la Gestion des Aires Prot\u00e9g\u00e9es\") dove \u00e8 possibile avere informazioni e acquistare cartine del parco.\nAll'ingresso del parco, a circa 3\u00a0km da Ambohitra, esiste un centro visitatori dove \u00e8 possibile organizzare visite guidate.\nIl parco ha una rete di 20\u00a0km di sentieri agevolmente percorribili a piedi.\nAmbohitra offre modeste possibilit\u00e0 di alloggio. Esiste un camping nei pressi dell'ingresso del parco."}
{"id": "2908895", "revid": "31438325", "url": "https://it.wikipedia.org/wiki?curid=2908895", "title": "Governo democratico", "text": ""}
{"id": "2908896", "revid": "1543377", "url": "https://it.wikipedia.org/wiki?curid=2908896", "title": "Circondario di Kolondi\u00e9ba", "text": "Il circondario di Kolondi\u00e9ba \u00e8 un circondario del Mali facente parte della regione di Sikasso. Il capoluogo \u00e8 Kolondi\u00e9ba.\nGeografia antropica.\nSuddivisioni amministrative.\nIl circondario di Kolondi\u00e9ba \u00e8 suddiviso in 12 comuni:"}
{"id": "2908899", "revid": "24443", "url": "https://it.wikipedia.org/wiki?curid=2908899", "title": "Corna di Campo", "text": ""}
{"id": "2908902", "revid": "124641952", "url": "https://it.wikipedia.org/wiki?curid=2908902", "title": "Morellato", "text": "Morellato \u00e8 un'azienda italiana produttrice di gioielli e orologi, oltre ad essere leader mondiale nel settore dei cinturini per orologi di alta gamma.\nStoria.\nL'azienda Morellato nasce a Venezia da Giulio Morellato, che nel 1930 apr\u00ec un laboratorio di orologi e gioielli specializzandosi poi nella produzione di cinturini in pelle per orologi da polso. In pochi anni Morellato guadagn\u00f2 la leadership tra gli appassionati di orologeria, diventando fornitore delle pi\u00f9 prestigiose maison svizzere.\nNegli anni \u201960, dopo la scomparsa del fondatore, Silvano Carraro, stretto collaboratore di Giulio Morellato, entra in societ\u00e0 alla guida dell\u2019azienda. A fine anni \u201980 entrano in societ\u00e0 anche i figli Massimo e Marco Carraro, che successivamente acquisiscono l\u2019intero capitale societario, portando \u2019azienda verso il successo globale.\nGuidata da Massimo Carraro, la piccola azienda familiare si \u00e8 trasformata in uno dei pi\u00f9 importanti player su scala internazionale, con un forte piano di espansione e sviluppo che ha portato negli anni alla diversificazione dei brand in portfolio.\nNel novembre 2019 Morellato acquisisce per circa 50 milioni di euro Cleor, catena francese di 140 negozi di orologi e gioielli con 800 dipendenti e 80 milioni di fatturato.\nMarchi.\nA Morellato Group fanno capo i marchi di propriet\u00e0: Morellato, Sector No Limits, Philip Watch, Lucien Rochat, Sospiro, Chronostar, Bluespirit e infine La Petite Story; inoltre i marchi in licenza mondiale Furla, Maserati e Trussardi e i brand in distribuzione Cluse, Scuderia Ferrari, Paul Hewitt e Tayroc.\nEspansione.\nOltre alle sedi principali di Padova e Milano, alla Morellato SpA fanno capo 3 societ\u00e0 operative estere, situate nei mercati strategici di riferimento: Hong Kong, Dubai e Lione."}
{"id": "2908903", "revid": "1442080", "url": "https://it.wikipedia.org/wiki?curid=2908903", "title": "Pattaya Women's Open 2007 - Doppio", "text": "Il doppio del torneo di tennis Pattaya Women's Open 2007, facente parte del WTA Tour 2007, ha avuto come vincitrici Nicole Pratt e Mara Santangelo che hanno battuto in finale Yung-Jan Chan e Chia-Jung Chuang 6\u20134, 7-6(4)."}
{"id": "2908904", "revid": "125776380", "url": "https://it.wikipedia.org/wiki?curid=2908904", "title": "Balthasar Hubmaier", "text": "Gi\u00e0 prete cattolico, assunse posizioni di riforma radicale fino a essere bruciato sul rogo a Vienna per anabattismo.\nBiografia.\nPrete cattolico.\nNacque nel 1480 a Friedberg, piccola localit\u00e0 presso Augusta, in Baviera, probabilmente in una famiglia di modesti contadini. Dopo aver compiuto i primi studi ad Augusta, nel 1503 s'iscrisse all'Universit\u00e0 di Friburgo, dove divenne discepolo di Johannes Eck, il noto controversista cattolico, avversario di Lutero. Per potersi pagare gli studi, nel 1507 Hubmaier fu anche insegnante a Sciaffusa e prese il diploma nel 1510, anno nel quale fu ordinato sacerdote.\nSegu\u00ec il suo maestro a Ingolstadt per studiarvi teologia e qui consegu\u00ec la laurea nel 1512: fu predicatore della chiesa universitaria e nel 1515 divenne prorettore dell'Universit\u00e0, nominalmente retta dal margravio Federico di Brandeburgo.\nNel 1516 fu nominato predicatore della cattedrale di Ratisbona, citt\u00e0 dove da tempo gli ebrei erano perseguitati. Hubmaier ebbe una parte nella campagna antisemita che si concluse con l'espulsione di tutta la comunit\u00e0 ebraica: la sinagoga fu trasformata in chiesa e intitolata, per sua iniziativa, alla Madonna e da quel giorno si registrarono un gran numero di miracoli. Hubmaier ne cont\u00f2 55: in tal modo, alla chiesa giunsero ricche donazioni e si misero in marcia verso Ratisbona folle di pellegrini, il cui fanatismo fin\u00ec per provocare disordini nella citt\u00e0.\nLe polemiche che seguirono questi fatti cui non furono estranee le gelosie dei domenicani di Ratisbona lo convinsero a lasciare il suo incarico per trasferirsi, nella primavera del 1521, nella parrocchia di Waldshut, cittadina soggetta agli Asburgo. Fu qui che egli fu raggiunto dalle novit\u00e0 della Riforma propugnata da Lutero: ne lesse le opere e, alla luce di quegli scritti, riprese lo studio del Nuovo Testamento.\nIl passaggio alla Riforma.\nNel 1523 entr\u00f2 in corrispondenza con il riformatore svizzero Zwingli, che allora concord\u00f2 con lui sulla questione del battesimo, che si sarebbe dovuto riservare solo agli adulti. In ottobre Hubmaier part\u00ec per Zurigo, per partecipare al sinodo nel quale si prese posizione contro la messa, cos\u00ec come era intesa tradizionalmente il rinnovo del sacrificio di Cristo e contro il culto delle immagini, proibito dalle Scritture.\nOrmai conquistato alla Riforma, a Waldshut predicava pubblicamente le nuove idee, ottenendo il consenso della maggior parte dei suoi parrocchiani e dello stesso Consiglio della citt\u00e0, ma non quello delle autorit\u00e0 imperiali e del vescovo di Costanza che richiedevano la sua cacciata dal clero e la sua espulsione da Waldshut. In un primo tempo queste richieste rimasero senza effetto e Hubmaier pot\u00e9 continuare la sua opera di proselitismo: prepar\u00f2 una serie di 18 articoli che dovevano fornire la base di un pubblico dibattito nel quale intendeva coinvolgere il clero rimasto cattolico. Tra gli articoli, proponeva che:\nHubmaier mise anche in pratica le sue proposizioni nella sua parrocchia, eliminando il latino dalle funzioni religiose, rendendo facoltativo il digiuno settimanale e rifiutando il celibato ecclesiastico. Nel frattempo, si facevano pi\u00f9 forti le proteste dei cattolici e le autorit\u00e0 di Vienna minacciarono l'uso della forza delle armi per ripristinare le antiche funzioni e ottenere l'espulsione di Hubmaier il quale, a quel punto, prefer\u00ec abbandonare la citt\u00e0.\nI primi scritti.\nIl 1\u00ba settembre del 1524 raggiunse Sciaffusa che, situata in territorio svizzero, rifiut\u00f2 l'estradizione richiesta dal governo di Vienna. Qui mise mano ai suoi primi scritti: in tre \"Erbietungen\" (Offerte), ribadiva la sua volont\u00e0 di rimanere fedele all'operato svolto a Waldshut, mentre con \"Von Ketzern und ihren Verbrennern\" (Sugli eretici e su chi li brucia), un opuscolo redatto in trentasei proposizioni, egli respingeva le accuse di eresia.\nNel primo articolo Hubmaier premette che \u00aberetici sono coloro che in modo empio contrastano con la Scrittura\u00bb, e nel secondo aggiunge che sono anche eretici \u00abquelli che gettano un velo sulla Scrittura e la interpretano in modo diverso da come lo Spirito santo esige, come sono coloro che ovunque interpretano \"concubina\" con \"beneficio\", \"pascere\" con \"dominare\", \"chiesa\" con \"Roma\", e ci costringono a credere a queste chiacchiere\u00bb. In ogni caso, gli eretici non si possono bruciare perch\u00e9 Cristo non ha mai insegnato una cosa simile ma occorre confrontarsi con loro con \u00absante testimonianze, non rissosamente, ma dolcemente\u00bb. Pertanto, \u00abgli inquisitori sono i pi\u00f9 grandi eretici, dal momento che, contro gli insegnamenti e l'esempio di Cristo, condannano gli eretici al fuoco e prima del tempo strappano il grano insieme con la zizzania\u00bb n\u00e9, aggiunge Hubmaier all'articolo 20, \u00e8 un'attenuante \u00abcome essi cianciano, il fatto che gli empi siano consegnati al braccio secolare, perch\u00e9 chi consegna in questo modo pecca ancor pi\u00f9 gravemente\u00bb, secondo quanto riporta l'evangelista Giovanni.\nN\u00e9 l'autorit\u00e0 religiosa n\u00e9 quella civile ha dunque il diritto di utilizzare la pena di morte contro gli eretici: \u00abogni cristiano ha certo una spada contro gli empi, che \u00e8 la parola di Dio, ma non una spada contro i malvagi\u00bb, e l'autorit\u00e0 civile pu\u00f2 bens\u00ec punire con la morte i criminali che uccidono gli innocenti, come insegna Paolo, ma non pu\u00f2 colpire gli eretici, perch\u00e9 \u00abDio pu\u00f2 avvedutamente trarre bene dal male\u00bb e tanto pi\u00f9 forti sono le tentazioni, tanto pi\u00f9 grande si fa la fede. Se \u00abla legge di bruciare gli eretici \u00e8 un'invenzione del diavolo\u00bb, \u00e8 sciocco bruciare i loro libri: \u00ab\u00e8 cosa da niente bruciare dell'innocente carta, ma indicare gli errori e confutarli con la Scrittura \u00e8 sapienza\u00bb. L'opuscolo si conclude con una frase cara a Hubmaier, \u00abla verit\u00e0 \u00e8 immortale\u00bb.\nTerzo scritto di questo periodo, questa volta in latino ma con un titolo ancora ironico, sono gli \"Axiomata\", cio\u00e8 le tesi che la \u00abmosca\u00bb Hubmaier, ora \u00abfratello in Cristo di Zwingli\u00bb, propose al vecchio maestro cattolico Johannes Eck, l'\u00abelefante\u00bb. Il tema proposto \u00e8 in qualche modo lo sviluppo conseguente dello scritto precedente: Hubmaier si chiede chi possa giudicare i dissensi che si verificano nelle questioni religiose.\nLa sua risposta \u00e8 che spetti alla chiesa risolvere i contrasti, in quanto essa sia \u00abconcepita nella parola di Dio e partorita dalla fede\u00bb. Per evitare che le dispute si risolvano in \u00abschiamazzi disordinati\u00bb si possono eleggere alcuni uomini autorevoli per fede e dottrina, in quanto ammaestrati e ispirati da Dio, \u00abnon perch\u00e9 giudichino della verit\u00e0 della Parola, che \u00e8 eterna e immutabile\u00bb, ma perch\u00e9 indichino quale delle due parti in conflitto colga meglio il senso della Scrittura: la Scrittura, ossia la parola di Cristo, \u00e8 l'unica autorit\u00e0, non \u00able leggi papistiche, i Concili, i Padri, le Scuole\u00bb. La Scrittura va esaminata con l'intento di chiarire i passi che risultano oscuri, senza \u00abdisputare fino alla raucedine con profane novit\u00e0 di termini e risse di parole\u00bb.\nLa guerra dei contadini.\nIntanto in giugno, i contadini di Steinheim, vicino a Memmingen, nella Svevia, si ribellarono ai loro feudatari, rifiutando di pagare imposte e decime. Subito dopo si rivoltarono anche i contadini del cantone svizzero della Turgovia, ma le loro proteste furono ridotte al silenzio dalla repressione del governo federale. In agosto fu la volta dei contadini di St\u00fchlingen: la loro rivolta segna l'inizio della guerra dei contadini tedeschi in Germania.\nPur soggetti al langravio, essi rifiutarono il pagamento delle imposte e le corv\u00e9e e, riunitisi in bande sotto la direzione di Hans M\u00fcller von Bulgenbach, il 24 agosto 1524 marciarono su Waldshut e si unirono agli abitanti borghesi compresi della cittadina asburgica, gi\u00e0 in conflitto con il governo austriaco. Per il mantenimento della lega si impose la ragguardevole tassa settimanale di tre kreuzer e si cercarono alleati in Alsazia e in Franconia. Le loro rivendicazioni economiche erano strettamente legate alle parole della Scrittura: cos\u00ec l'abolizione dell'imposta sul bestiame era giustificata dal fatto che \u00abil Signore Iddio ha creato il bestiame per l'uomo senza farlo pagare\u00bb o la servit\u00f9 dell'uomo era uno scandalo \u00abpoich\u00e9 Cristo ci ha riscattato e liberato senza eccezioni, dal pastore ai benestanti, versando il suo prezioso sangue. Per la Scrittura, noi siamo e vogliamo essere liberi\u00bb.\nIn questa nuova situazione, Hubmaier lasci\u00f2 Sciaffusa dove aveva conosciuto anche Thomas M\u00fcntzer, e in ottobre fece ritorno a Waldshut, dove fu accolto con grandi manifestazioni di giubilo e fu reintegrato nel suo posto di pastore della comunit\u00e0.\nL'adesione all'anabattismo.\nIl 13 gennaio 1525 spos\u00f2 una donna di Reichenau, Elsbeth H\u00fcgoline, che condivider\u00e0 in pieno la sua sorte. A Waldshut continu\u00f2 a mettere in pratica le riforme liturgiche, con l'abolizione della messa e il rifiuto del battesimo ai bambini, a meno che i genitori non lo ritenessero indispensabile. Su tale questione Hubmaier si espresse nella lettera inviata al teologo riformato Giovanni Ecolampadio il 16 gennaio 1525: \u00abIl significato di questo segno e simbolo, l'impegno della fede fino alla morte nella speranza della resurrezione nella vita a venire, deve essere considerato ben pi\u00f9 che un segno. Questo significato non ha niente a che fare con i bambini, per i quali il battesimo non ha realt\u00e0\u00bb.\nIl giorno dopo si svolse a Zurigo il confronto tra Zwingli e i suoi seguaci da una parte e gli anabattisti Georg Blaurock, Felix Manz, Conrad Grebel e Wilhelm Reublin dall'altra: il tema consisteva nel riconoscimento del reale valore del battesimo impartito ai bambini. La comunit\u00e0 di Zurigo si espresse a favore di Zwingli: quando venne a conoscenza del risultato, Hubmaier scrisse l\"Oeffentliche Erbietung\" (Aperto appello), con il quale prendeva le distanze dal riformatore svizzero sfidando chiunque a dimostrargli pubblicamente che le Scritture avessero mai previsto il battesimo dei bambini.\nIl suo passaggio formale all'anabattismo avvenne il 16 aprile 1525, giorno di Pasqua: Hubmaier fu battezzato, insieme a molte altre decine di cittadini di Waldshut, da Wilhelm Reublin. Questi, dopo il confronto avuto con Zwingli in gennaio, era stato espulso da Zurigo con tutta la piccola comunit\u00e0 anabattista. Si era allora recato a Hallau, poi a Griessen, dove incontr\u00f2 Thomas M\u00fcntzer, e di qui a Waldshut.\nDal giorno successivo lo stesso Hubmaier cominci\u00f2 a battezzare centinaia di adulti della citt\u00e0: cerimonie molto semplici, senza alcuna solennit\u00e0 esteriore, con l'acqua del battesimo raccolta in un secchio dalla fontana della piazza.\nAllo scritto di Zwingli \"Sul battesimo\" Hubmaier rispose con il suo \"Von dem christenlichen Tauff der Gla\u00fcbigen\" (Del battesimo cristiano dei credenti). Ripreso un passo della prima lettera dello pseudo-Pietro il battesimo \u00e8 \u00abla richiesta di buona coscienza presso Dio\u00bb ricava come solo un adulto consapevole possa sottomettersi \u00abal battesimo d'acqua, dicendo che egli crede ed \u00e8 certo nel suo cuore che i suoi peccati sono perdonati\u00bb. Non solo: il battesimo \u00e8 anche il segno esteriore di \u00abtestimonianza da cui i fratelli e le sorelle possano riconoscersi l'un l'altro bench\u00e9 la fede sia soltanto nel cuore\u00bb. Il battesimo dei bambini \u00abci deruba del vero battesimo ed \u00e8 come una insegna davanti a un'osteria in cui non c'\u00e8 vino\u00bb, e il fatto che la Scrittura non lo vieti esplicitamente non significa nulla: se \u00e8 per quello, \u00abio potrei allora battezzare il mio cane o il mio asino\u00bb.\nZwingli pubblic\u00f2 il 5 novembre la sua risposta a Hubmaier, il quale replic\u00f2 ancora con il suo \"Ein Gespr\u00e4ch auf Meister Ulrich Zwinglis Taufb\u00fcchlein von dem Kindertauf\" (Discorso sull'opuscolo del maestro Ulrich Zwingli circa il battesimo dei bambini), che fu per\u00f2 pubblicato soltanto l'anno dopo a Nikolsburg, in Moravia, senza riuscire a ottenere risonanza. Del resto, ogni conciliazione sulla questione era impossibile: gli anabattisti erano coloro che appoggiavano la rivolta dei contadini, che divampava in quell'anno in tutta la Germania, e venivano maledetti da tutte le confessioni riformate in questo d'accordo con i cattolici quali agenti del diavolo.\nQuanto a Hubmaier, egli appoggi\u00f2 certamente la rivendicazioni contadine, pur senza prendere parte attiva nella guerra come fecero un M\u00fcntzer o un Pfeiffer. Cronisti e polemisti del tempo lo riconobbero come solidale con la causa contadina fino a farne uno degli estensori dei \"Dodici articoli\", il manifesto dei contadini rivoluzionari, insieme con Cristopher Schappler e Sebastian Lotzer. Resta il fatto che \u00ab Waldshut egli fu in stretta alleanza con i contadini, li aiut\u00f2 e fu aiutato da loro. Egli assistette i cittadini di Waldshut con il proprio consiglio e li aiut\u00f2 a scrivere lettere. Ampli\u00f2 gli articoli che giungevano nelle sue mani dall'esercito contadino, li interpret\u00f2 e disse alla gente di accettarli in quanto cristiani e ragionevoli\u00bb.\nAll'accusa di essere un comunista, rispose che \u00abun uomo deve sempre preoccuparsi del suo simile, affinch\u00e9 chi ha fame sia nutrito, chi ha sete abbia da bere, chi \u00e8 nudo sia vestito. Perch\u00e9 noi in verit\u00e0 non siamo padroni di quel che possediamo, ma gli amministratori e i dispensatori. Nessuno sostiene che si debbano prendere i beni di un altro e metterli in comune, ma piuttosto che gli si lasci la tunica e anche il mantello\u00bb.\nAlla fine dell'anno la guerra volse al peggio per i contadini male armati contro gli eserciti professionali dei nobili: quando nel circondario di Waldshut gli austriaci, ottenuta una facile vittoria a Griessen, il 5 dicembre 1525 entrarono in citt\u00e0, vi repressero il movimento anabattistico e restaurarono il culto cattolico, Hubmaier, la moglie e alcuni amici erano gi\u00e0 fuggiti a Zurigo.\nLa prigionia a Zurigo.\nHubmaier sapeva che Zurigo non era una citt\u00e0 accogliente per gli anabattisti: infatti vi entr\u00f2 clandestinamente e vi si nascose, ma fu scoperto qualche giorno dopo e arrestato. Chiese allora un confronto pubblico con Zwingli che gli fu accordato e che si svolse il 21 dicembre. Il tema era sempre quello del battesimo: entrambi, al termine della disputa, cantarono vittoria, ma quel che contava era il giudizio del Consiglio cittadino, che naturalmente diede torto a Hubmaier e gli impose di ritrattare le sue opinioni o di lasciare immediatamente la citt\u00e0.\nAlternativa penosa: a Zurigo avrebbe dovuto rinunciare a manifestare alle proprie idee, fuori di Zurigo avrebbe messo a repentaglio la propria vita e quella della moglie Elsbeth. Accett\u00f2 di abiurare ma la ritrattazione scritta doveva essere da lui letta dal pulpito della chiesa di Fraum\u00fcnster il 5 gennaio 1526, dopo il sermone di Zwingli. Ma quel giorno Hubmaier non se la sent\u00ec di scendere a patti con la propria coscienza e, con gran scandalo degli astanti, fece l'apologia del battesimo degli adulti. Trascinato a forza gi\u00f9 dal pulpito, fu nuovamente imprigionato.\nNella prigione della Wasserturm fu torturato per strappargli la ritrattazione, e in aprile fu esibito in pubblico ad abiurare pubblicamente le proprie convinzioni. Ottenne cos\u00ec di rimanere a Zurigo, ma a costo del disprezzo di avversari e di diversi amici, che non gli perdonarono la sua debolezza finch\u00e9, divenutagli intollerabile la citt\u00e0, a maggio abbandon\u00f2 Zurigo e con Elsbeth si diresse a Costanza, da dove pass\u00f2 ad Augusta.\nQui prese contatto con i pochi anabattisti del luogo, incontr\u00f2 Hans Denck e lo battezz\u00f2, lasciandolo a capo della comunit\u00e0 augustana e riprese il cammino per Ingolstadt e per Ratisbona. Attraversata pericolosamente l'Austria, in luglio giungeva finalmente a Nikolsburg, in quella terra di Moravia che sembrava in qualche misura ancora libera dall'intolleranza religiosa.\nA Nikolsburg.\nIn Moravia convivevano allora, oltre la confessione cattolica, diverse confessioni riformate le quali, in un sinodo tenuto ad Austerlitz nel marzo del 1526, avevano raggiunto un accordo stabilendo principi di fede comuni, in modo da evitare polemiche e dissidi. A Nikolsburg, cittadina situata al confine con l'Austria, esisteva, protetta dal nobile locale Leonhard von Liechtenstein, una chiesa d'ispirazione luterana.\nIn breve tempo, Hubmaier riusc\u00ec a trasformare quella chiesa in una comunit\u00e0 anabattista, senza provocare lacerazioni tra la popolazione, grazie all'adesione del barone Leonhard e degli stessi pastori luterani Hans Spittelmaier, Oswald Glait e Martin G\u00f6schl, quest'ultimo ex vescovo cattolico di Olm\u00fctz.\nIl successo ottenuto attir\u00f2 presto a Nikolsburg molti profughi anabattisti dall'Austria e dalla Germania, cos\u00ec che si \u00e8 calcolato che la comunit\u00e0 anabattista ammontasse alla ragguardevole cifra di circa 12.000 persone. La novit\u00e0 introdotta da Hubmaier a Nikolsburg e la presenza di tanti emigrati, con sensibilit\u00e0 e culture diverse, rese necessario un attivo impegno di sistemazione dottrinale attraverso la pubblicazione di numerosi opuscoli.\nOltre a pubblicare il \"Gespr\u00e4ch auf Meister Ulrich Zwinglis Taufb\u00fcchlein von dem Kindertauf\", gi\u00e0 in parte composto a Waldshut, ove aggiunse le notizie sulla drammatica esperienza passata a Zurigo, sul battesimo dei Hubmaier compose il \"Gespr\u00e4ch der Pr\u00e4dikanten z\u00fc Basel und Balthasar Huebm\u00f6rs von dem Kindertauf\" (Dialogo tra i predicatori di Basilea e Balthasar Hubmaier intorno al battesimo), e il \"Der uralten und gar neuen Lehrer Urteil, das man die Kinder nicht taufen solle, bis sie in Glauben unterrichtet sind\" (Il giudizio degli antichissimi e nuovissimi dottori, per i quali non si devono battezzare i bambini finch\u00e9 non siano istruiti sulla fede), due risposte al \"Dialogo dei predicatori di Basilea\" di Ecolampadio, il quale aveva sostenuto che la tradizione ecclesiale, da Agostino in poi, conferma la liceit\u00e0 del battesimo degli infanti. A questa affermazione, Hubmaier oppone che la tradizione, per essere valida, deve essere conforme alla Scrittura e non sui concili e sui padri della Chiesa che si deve fondare la fede.\nSul battesimo Hubmaier compose anche l\"Eine christliche Lehrtafel, die ein jeder Mensch, bevor er im Wasser getauft wird, wissen soll\" (Sinossi della dottrina cristiana che ognuno dovrebbe conoscere prima di venire battezzato nell'acqua), che ha la forma di un dialogo tra i due signori di Nikolsurg, Leonhard e Hans von Liechtenstein, l\"Eine Form zu taufen in Wasser die im Glauben interrichteten\" (Regola per battezzare chi \u00e8 stato istruito nella fede), e il \"Grund und Ursach, das ein jeglicher Mensch, der in seiner Kindheit getauf ist, schuldig sei, sich recht nach der Ordnung Christi taufen zu lasse, ob er schon 100 Jahre w\u00e4re\" (Fondamento e ragione per la quale chi \u00e8 stato battezzato da bambino \u00e8 tenuto a ribattezzarsi rettamente secondo l'ordine di Ges\u00f9 Cristo, anche se avesse cento anni).\nI \"Zw\u00f5lf Artikel des christlichen Glaubens zu Z\u00fcrich im Wasserthurm betweis gestellt\" (Dodici articoli della fede cristiana esposti in forma di preghiera nella Wasserthurm di Zurigo), gi\u00e0 scritti durante la sua prigionia a Zurigo ma stampati solo nel 1527, sostengono la necessit\u00e0 che i cristiani aderiscano attivamente alla chiesa: la fede viene garantita dal battesimo e della comunione, e i credenti devono impegnarsi a rispettarli secondo una \u00abdisciplina fraterna\u00bb.\nLa comunione, cio\u00e8 la Cena di Cristo, \u00e8 la commemorazione della passione e della morte di Cristo, durante la quale non avvengono miracolose trasformazioni di materia: il pane resta pane e il vino si mantiene vino, come per Zwingli. Nel \"Ein einf\u00e4ltiger Unterricht auf die Worte, 'das ist der Leib mein' in Nachtmahl Christi\" (Un semplice insegnamento sulle parole 'questo \u00e8 il corpo' nella Cena di Cristo), del 1526, Hubmaier ricorda che il pane rappresenta il corpo di Cristo, rompendo il quale i credenti ricordano la sua morte. Anche nella \"Eine Form des Nachtmahls Christi\" (Forma della Cena di Cristo), del 1527, Hubmaier ritorna sull'argomento e aggiunge una serie di regole sulla celebrazione pratica della comunione.\nAl tema della libert\u00e0 dell'uomo \u00e8 dedicato il piccolo trattato \"Von der Freheit des Willens\" (Sulla libert\u00e0 della volont\u00e0), pubblicato nel 1527. Da un passo di Paolo, deduce che l'essere umano sia composto di spirito, di anima e di corpo, a ciascuna delle quali appartiene una distint\u00e0 volont\u00e0. Le tre volont\u00e0 erano libere prima della caduta di Adamo: con il peccato originale, furono corrotti il corpo, simboleggiato, secondo Hubmaier, in Eva, e l'anima, simboleggiata in Adamo.\nMentre la carne \u00e8 \u00abincapace di bene e morta\u00bb, e l'anima \u00e8 malata, soggetta alla carne, lo spirito \u00e8 rimasta intatto, ma \u00e8 incapace di fare alcunch\u00e9, \u00abtranne che rendere testimonianza interiormente alla santit\u00e0 contro il peccato e gridare verso Dio, incessantemente, come un prigioniero\u00bb. Con la grazia, l'anima riacquista la sua libert\u00e0, mentre con la parola di Cristo riceve anche la conoscenza del bene e del male, e pu\u00f2 cos\u00ec comandare alla carne. A questo punto, il peccato originale \u00e8 cancellato e l'uomo diviene personalmente responsabile del proprio comportamento: \u00abda ora in poi ogni anima che pecca deve portare il proprio peccato. \u00c8 lei la colpevole, non Adamo, Eva, la carne, il peccato, la morte, il diavolo. Tutte queste cose, grazie alla potenza di Dio, sono state catturate incatenate, vinte\u00bb.\nLa restaurazione del libero arbitrio nel cristiano rigenerato dalla parola di Dio \u00e8 ribadita da Hubmaier nel suo \"Das ander B\u00fcchlein\". L'uomo non \u00e8 schiacciato dall'onnipotenza della volont\u00e0 di Dio, come affermano i sostenitori del \u00abservo arbitrio\u00bb: in Dio possiamo distinguere, secondo Hubmaier, due volont\u00e0: la \"voluntas absoluta\" propriamente onnipotente e nascosta all'uomo e la \"voluntas revelata\", mostrata agli uomini da Cristo, che non interferisce nelle libere scelte dell'uomo. Dio vuole che gli uomini si salvino: \u00abquesto deve essere fatto secondo la sua volont\u00e0, e perci\u00f2 la questione \u00e8 se noi vogliamo o non vogliamo salvarci\u00bb.\nMorte.\nNel luglio del 1527 gli uomini del re Ferdinando arrestarono Balthasar e il 10 marzo 1528, a Vienna, fu bruciato sul rogo. Tre giorni dopo annegarono nel Danubio sua moglie, con una pietra legata intorno al collo."}
{"id": "2908905", "revid": "110157", "url": "https://it.wikipedia.org/wiki?curid=2908905", "title": "Corn da Camp", "text": "Il Corn da Camp (o \"Corno di Campo\") \u00e8 una montagna alta 3.232 m s.l.m. delle Alpi di Livigno, nel Canton Grigioni, in Svizzera. Sul versante nord \u00e8 presente un ghiacciaio chiamato \"Vedreit da Camp\"."}
{"id": "2908907", "revid": "24443", "url": "https://it.wikipedia.org/wiki?curid=2908907", "title": "Cima Paradiso", "text": ""}
{"id": "2908922", "revid": "287204", "url": "https://it.wikipedia.org/wiki?curid=2908922", "title": "Grand Prix SAR La Princesse Lalla Meryem 2007", "text": "Il Grand Prix SAR La Princesse Lalla Meryem 2007 \u00e8 stato un torneo di tennis giocato sulla terra rossa.\n\u00c8 stata la 7\u00aa edizione del Grand Prix SAR La Princesse Lalla Meryem, che fa parte della categoria Tier IV nell'ambito del WTA Tour 2007.\nSi \u00e8 giocato a F\u00e8s in Marocco, dal 14 al 20 maggio 2007.\nCampioni.\nSingolare.\n Milagros Sequera ha battuto in finale Aleksandra Wozniak, 6-1, 6-3\nDoppio.\n Vania King / Sania Mirza hanno battuto in finale Andreea Ehritt-Vanc / Anastasija Rodionova, 6-1, 6-2"}
{"id": "2908926", "revid": "1543377", "url": "https://it.wikipedia.org/wiki?curid=2908926", "title": "Circondario di Koutiala", "text": "Il circondario di Koutiala \u00e8 un circondario del Mali facente parte della regione di Sikasso. Il capoluogo \u00e8 Koutiala.\nGeografia antropica.\nSuddivisioni amministrative.\nIl circondario di Koutiala \u00e8 suddiviso in 36 comuni:"}
{"id": "2908932", "revid": "110157", "url": "https://it.wikipedia.org/wiki?curid=2908932", "title": "Nanofluidica", "text": "La nanofluidica \u00e8 lo studio del comportamento, della manipolazione e del controllo dei fluidi che sono confinati in strutture di dimensioni nanometriche (1\u00a0nm = 10\u22129 m) caratteristiche (in genere 1-100\u00a0nm). I fluidi confinati in queste strutture mostrano comportamenti fisici non osservati nelle strutture pi\u00f9 grandi, come in quelle di dimensioni micrometriche e superiori, perch\u00e9 le lunghezze caratteristiche nella scala fisica del fluido, (\"per es.\" la lunghezza di Debye, il raggio idrodinamico) coincidono molto strettamente con le dimensioni della nanostruttura stessa.\nQuando le strutture si avvicinano al regime dimensionale corrispondente a lunghezze della scala molecolare, nuove limitazioni fisiche sono imposte al comportamento del fluido. Ad esempio, questi limiti fisici inducono le regioni del fluido a esibire nuove propriet\u00e0 non osservate nella materia \"massiva\" (\"bulk\"), \"per es.\" la viscosit\u00e0 aumenta immensamente vicino alla parete del poro; possono realizzare mutamenti nelle propriet\u00e0 termodinamiche e anche alterare la reattivit\u00e0 chimica delle specie nell'interfaccia fluido-solido. Un esempio particolarmente utile e rilevante \u00e8 visualizzato dalle soluzioni di elettrolita confinate nei nanopori che contengono carica di superficie, \"vale a dire\" nelle interfacce elettrificate, come \u00e8 mostrato nella membrana ad apparato nanocapillare (NCAM, \"nanocapillary array membrane\") nella figura a fianco.\nTutte le interfacce elettrificate inducono una distribuzione di carica organizzata in prossimit\u00e0 della superficie conosciuta come doppio strato elettrico. Nei pori di dimensioni nanometriche il doppio strato elettrico pu\u00f2 completamente estendere la larghezza del nanoporo, conseguente ai drammatici cambiamenti nella composizione del fluido e delle propriet\u00e0 relative al moto del fluido nella struttura. Ad esempio, il rapporto superficie/volume del poro aumentato drasticamente si verifica in una preponderanza di \"contro-ioni\" (\"vale a dire\" ioni caricati in senso opposto alle cariche statiche della parete) sui \"co-ioni\" (che possiedono lo stesso segno delle cariche della parete), in molti casi per la esclusione vicina-completa di co-ioni, in modo che soltanto una specie ionica esiste nel poro. Questo pu\u00f2 essere usato per la manipolazione di specie con polarit\u00e0 selettiva per tutta la lunghezza del poro onde raggiungere insoliti schemi di manipolazione fluidica impossibile nelle strutture micrometriche e in quelle pi\u00f9 grandi.\nTeoria.\nNel 1965, Rice e Whitehead pubblicarono un contributo fondamentale alla teoria del trasporto di soluzioni di elettrolita in lunghi (idealmente infiniti) capillari di diametro nanometrico. \nIn breve, il potenziale, \"\u03d5\", a una distanza radiale, \"r\", \u00e8 dato dall'equazione di Poisson-Boltzmann,\nformula_1\ndove \"\u03ba\" \u00e8 l'inverso della lunghezza di Debye, \nformula_2\ndeterminata tramite la densita numerica \"n\" degli ioni, la costante dielettrica, \"\u03b5\", la costante di Boltzmann, \"k\", e la temperatura, \"T\". Conoscendo il potenziale, \"\u03c6(r)\", la densit\u00e0 di carica pu\u00f2 essere recuperata dall'equazione di Poisson, la cui soluzione pu\u00f2 essere espressa come una funzione di Bessel modificata del primo tipo, \"I0\", e regolata (\"scaled\") al raggio del capillare, \"a\". Un'equazione di moto in base alla combinazione di pressione e flusso elettricamente condotto pu\u00f2 dunque essere scritta,\nformula_3\ndove \"\u03b7\" \u00e8 la viscosit\u00e0, \"dp/dz\" \u00e8 il gradiente di pressione e \"Fz\" \u00e8 la forza del corpo condotta tramite l'azione del campo elettrico, \"Ez\", applicato sulla densit\u00e0 di carica della rete nel doppio strato.\nQuando non c'\u00e8 nessuna pressione applicata, la distribuzione radiale della velocit\u00e0 \u00e8 data da,\nformula_4\nDalla equazione precedente, ne consegue che il flusso del fluido nei nanocapillari \u00e8 disciplinato dal prodotto \"\u03baa\", vale a dire, dalle dimensioni relative della lunghezza di Debye e del raggio del poro. \nRegolando questi due parametri e la densit\u00e0 di carica di superficie dei nanopori, il flusso del fluido pu\u00f2 essere manipolato a piacimento.\nFabbricazione.\nLe nanostrutture possono essere fabbricate come singoli canali cilindrici, nanofessure (\"nanoslits\"), o apparati di nanocanali di materiali come silicio, vetro, polimeri (per es. PMMA, PDMS, PCTE) e vescicole sintetiche. La fotolitografia standard, la microlavorazione di massa o di superficie, le tecniche di replicazione (stampaggio, stampa, fusione e stampaggio a iniezione), la traccia nucleare o l'incisione chimica,\nsono comunemente usate per fabbricare strutture che mostrano caratteristici comportamenti nanofluidici.\nApplicazioni.\nA causa della piccola dimensione dei condotti dei fluidi, le strutture nanofluidiche sono naturalmente applicate in situazioni che esigono che i campioni siano trattati in quantit\u00e0 estremamente piccole, inclusi il conteggio (\"counting\") di Coulter, le separazioni analitiche e le determinazioni di biomolecole, come proteine e DNA, e il facile trattamento dei campioni di massa limitata. Uno dei settori pi\u00f9 promettenti della nanofluidica \u00e8 il suo potenziale per l'integrazione nei sistemi microfluidici, vale a dire MicroTotal Analytical Systems o strutture Lab-on-a-chip. Per esempio, i NCAM, quando sono incorporati in dispositivi microfluidici, possono eseguire commutazione digitale riproducibile, consentendo il trasferimento di liquido da un canale microfluidico all'altro, \nseparare selettivit\u00e0 e trasferire analiti tramite dimensione e massa, \nmiscelare reagenti in modo efficiente, \ne separare i fluidi con caratteristiche disparate. \nInoltre, c'\u00e8 un'analogia naturale tra le capacit\u00e0 di trattare il fluido di strutture nanofluidiche e la capacit\u00e0 dei componenti elettronici di controllare il flusso di elettroni e buchi. Questa analogia \u00e8 stata utilizzata per realizzare funzioni elettroniche attive come la rettificazione e l'effetto di campo \ne l'azione dei transistor bipolari con correnti ioniche. L'applicazione della nanofluidica \u00e8 valida anche per la nano-ottica al fine di produrre apparati di microlenti adattabili\nLa nanofluidica ha avuto un impatto significativo in biotecnologia, medicina e diagnostica clinica con lo sviluppo di dispositivi lab-on-a-chip per PCR e tecniche correlate.\nBench\u00e9 la scienza della nanofluidica sia ancora nella sua infanzia, possiamo aspettarci nei prossimi anni un rapido sviluppo di nuove applicazioni.\nSfide.\nCi sono una variet\u00e0 di sfide associate al flusso di liquidi attraverso i nanotubi di carbonio e le nanotubature. Un evento comune \u00e8 il blocco del canale dovuto a macromolecole di grandi dimensioni nel liquido. Inoltre, ogni detrito insolubile nel liquido pu\u00f2 facilmente ostruire il tubo. I ricercatori sperano di trovare una risoluzione a ci\u00f2 in un rivestimento a basso attrito o in materiali per il canale che aiutino a ridurre il blocco dei tubi. Inoltre, a causa delle grandi dimensioni dei polimeri, tra cui le molecole biologicamente rilevanti quali il DNA, spesso vengono ripiegati \"in vivo\". Ci\u00f2 causa il blocco perch\u00e9 le tipiche molecole di DNA di un virus hanno lunghezze di circa 100-200 kilobase e costituiranno un avvolgimento casuale del raggio di circa 700\u00a0nm in soluzione acquosa al 20%. Questo \u00e8 anche diverse volte maggiore del diametro dei pori dei tubi di carbonio, anche di grandi dimensioni, e di 2 ordini di grandezza del diametro di un nanotubo di carbonio a parete singola."}
{"id": "2908933", "revid": "765341", "url": "https://it.wikipedia.org/wiki?curid=2908933", "title": "Grand Prix SAR La Princesse Lalla Meryem 2007 - Singolare", "text": " \nIl singolare del torneo di tennis Grand Prix SAR La Princesse Lalla Meryem 2007, facente parte del WTA Tour 2007, ha avuto come vincitrice Milagros Sequera che ha battuto in finale Aleksandra Wozniak 6-1, 6-3."}
{"id": "2908936", "revid": "132266", "url": "https://it.wikipedia.org/wiki?curid=2908936", "title": "Commissione Militare Centrale (Cina)", "text": ""}
{"id": "2908938", "revid": "339392", "url": "https://it.wikipedia.org/wiki?curid=2908938", "title": "Classe Admiral Cahrner", "text": ""}
{"id": "2908939", "revid": "110157", "url": "https://it.wikipedia.org/wiki?curid=2908939", "title": "Meistriliiga 2010", "text": "La Meistriliiga 2010 fu la 20\u00aa edizione della massima serie del campionato di calcio estone disputata tra il 9 marzo e il 6 novembre 2010 e conclusa con la vittoria del , al suo ottavo titolo.\nCapocannoniere del torneo fu Sander Post con 24 reti.\nNovit\u00e0.\nA seguito della retrocessione del Kalev Tallinn venne promossa la squadra vincitrice della seconda divisione, il Lootus Kohtla-J\u00e4rve.\nFormula.\nLe 10 squadre partecipanti giocano un doppio turno andata e ritorno (andata e ritorno + andata e ritorno), pertanto ciascuna squadra gioca 4 volte contro ciascuna avversaria per un totale di 36 giornate.\nLa squadra campione di Estonia ha il diritto a partecipare alla UEFA Champions League 2011-2012, partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2011-2012, partendo entrambe dal primo turno preliminare.\nIl vincitore della Coppa 2010 \u00e8 ammesso alla UEFA Europa League 2011-2012, partendo dal secondo turno preliminare.\nRetrocede direttamente l'ultima in classifica, mentre la penultima disputa uno spareggio contro la seconda della seconda divisione.\nClassifica finale.\nSpareggio promozione/retrocessione.\nIl Kuressaare vince lo spareggio e rimane in Meistriliiga."}
{"id": "2908948", "revid": "125619743", "url": "https://it.wikipedia.org/wiki?curid=2908948", "title": "Trasduttore piezoelettrico", "text": "Il trasduttore piezoelettrico () \u00e8 un particolare dispositivo elettronico che ha il compito di trasformare l'energia elettrica (fornita ad esempio da un generatore di tensione) in energia meccanica vibrazionale o viceversa.\nPer la realizzazione dei trasduttori piezoelettrici si utilizzano materiali ceramici che presentano piezoelettricit\u00e0, cio\u00e8 capaci di tradurre le variazioni del campo elettrico, in variazioni di spessore o di lunghezza.\nIl principio di funzionamento si basa sulla capacit\u00e0 di variazione dimensionale dei materiali piezoelettrici sottoposti a variazioni di tensioni elettriche. Il generatore fornisce una tensione con una forma d'onda simile ad una sinusoide. La tensione passa alternativamente, secondo la frequenza del sistema, da valori positivi a valori negativi. Il materiale piezoelettrico risente di questa variazione, allungandosi nel campo positivo o viceversa accorciandosi nel campo negativo. Tali materiali presentano elevata durezza e fragilit\u00e0.\nLa caratteristica principale di un materiale piezoelettrico \u00e8 l'ampiezza della vibrazione che produce; tale ampiezza \u00e8 piuttosto piccola, per cui viene espressa generalmente in micron e assume tipicamente valori tra 5 e 25 micron."}
{"id": "2908949", "revid": "701660", "url": "https://it.wikipedia.org/wiki?curid=2908949", "title": "Terme di Montecatini", "text": "Le terme di Montecatini sorgono nel comune di Montecatini Terme, in provincia di Pistoia.\nTerritorio.\nLe terme di Montecatini si trovano in un'area della Toscana chiamata Valdinievole, famosa per ospitare una delle pi\u00f9 grandi zone umide dell'entroterra italiano: il Padule di Fucecchio. \nZona di alta attrazione turistica, gode di un'ottima posizione per quanto riguarda le localit\u00e0 pi\u00f9 famose e storiche della Toscana, infatti in un raggio di 50 chilometri si trovano Firenze, Pisa, Lucca, Siena e la Versilia.\nStoria.\nIl ritrovamento di alcune statuette votive di epoca romana accanto al cratere delle \"Terme Leopoldine\", fa supporre che lo sfruttamento termale delle acque di Montecatini abbia origini molto remote, ma notizie scritte in merito compaiono la prima volta in una pergamena lucchese del 1201.\nLe propriet\u00e0 delle acque dovevano essere gi\u00e0 abbastanza rinomate nel 1387, quando il mercante pratese Francesco Datini scrive al proprio medico chiedendo notizie sulle acque gi\u00e0 usate da molti suoi pazienti.\nLa loro storia ufficiale inizia nel 1417 quando il medico e studioso Ugolino da Montecatini, padre della moderna idrologia, nel trattato manoscritto \"De Balneorum Italiae Proprietatibus ac Virtutibus\" scrive per la prima volta sui bagni di \"Monte Catini\" e ne descrive i benefici: ne cita uno in cui contadini si immergono per curare dolori osteo-articolari, un secondo usato per curare la scabbia e un terzo riparato da una piccola tettoia (l'attuale Stabilimento Tettuccio). Ne fa risalire la costruzione al 1370 per volont\u00e0 della Repubblica Fiorentina, cui Montecatini \u00e8 a quell'epoca soggetta. \nSuccessivamente Michele Savonarola parla delle sorgenti termali di Montecatini chiamandole \"Bagno Tondo\", \"Bagno dei Cavalli\" e \"Bagno dei Merli\".\nLa costruzione del primo stabilimento, chiamato \"Bagno Regio\", viene realizzata nel 1773; negli anni successivi vedono la luce lo stabilimento \"Leopoldine\", nel 1775, e il \"Tettuccio\", nel 1779. viene anche eretto l'edificio detto delle \"Bibite gratuite\" rivolto ai meno abbienti.\nNel 1883 le Terme furono cedute ad una Societ\u00e0 che faceva capo all'Onorevole Pietro Baragiola, per opera del quale cominci\u00f2 la rinascita di Montecatini. Baragiola divenne il proprietario della Torretta, della sorgente Fortuna, del Tamerici, della Salute e delle fonti e i terreni attorno allo stabilimento Excelsior. Inoltre ristruttur\u00f2 detti stabilimenti rendendoli pi\u00f9 attraenti, non permise che il parco termale andasse in mano alla speculazione edilizia, bonific\u00f2 i campi incolti e paludosi creando giardini degni di una stazione termale ad alto livello.\nLo \"stabilimento Grocco\" viene realizzato nel 1903 allo scopo di commercializzare i \"Sali Tamerici\" che venivano estratti e confezionati, secondo appositi processi industriali, all'interno dei locali dell'edificio.\nNel sottosuolo viene convogliata acqua termale per consentire la creazione di una piscina e rendere possibile un'ulteriore terapia: la \"riabilitazione motoria in acqua\" per la cura delle patologie dell'apparato locomotore. Negli anni sessanta venne attrezzato e fu a disposizione della cittadinanza come Centro analisi.\nL'ultimo stabilimento costruito \u00e8 il \"Redi\", iniziato nel 1962.\nOggi le \"Terme di Montecatini\" sono private e in gestione alla \"Terme di Montecatini s.p.a.\"\nLa notoriet\u00e0.\nA cavallo fra l'Ottocento e il novecento, la fama delle acque curative raggiunge l'apice che si mantiene per tutto il XX secolo. Personaggi illustri (fra loro Giuseppe Verdi, Ruggero Leoncavallo, Giacomo Puccini, Vittorio Emanuele II) si recano a Montecatini Terme a \"passare le acque\" e vi trascorrono periodicamente lunghi periodi. La citt\u00e0 gode di particolare prosperit\u00e0 e si abbellisce con parchi fioriti e ville, edifici e opere d'arte in stile liberty, per accogliere al meglio i forestieri: artisti, intellettuali e aristocratici, non solo italiani, ma anche europei. L'offerta turistica si perfeziona e si arricchisce: oltre alle cure prevede anche il relax, il divertimento e lo sport. Sorgono ristoranti, teatri, locali notturni e un casin\u00f2.\nLe fonti termali.\nLe fonti sono alimentate da quattro sorgenti che nascono da una falda a 60-80 metri di profondit\u00e0; durante il loro viaggio verso la superficie si arricchiscono gradualmente dei sali minerali che conferiscono loro il caratteristico sapore salino. Le sorgenti danno il nome ad altrettante differenti acque suddivise in acque forti, medie e deboli.\nNei vari stabilimenti viene praticata anche la \"riabilitazione motoria in acqua\", per la cura delle patologie dell'apparato locomotore.\nCaratteristiche dell'acqua.\nLe propriet\u00e0 terapeutiche vennero per primo studiate dal professor Fedele Fedeli, che nel 1851 assunse la carica di direttore medico delle terme.&lt;br&gt;\nL'acqua che sgorga dalle fonti \u00e8 batteriologicamente pura, poich\u00e9 lungo il tragitto nel sottosuolo, viene filtrata e depurata dai depositi di calcare, diaspri, macigno e argilla. \nEssendo costituite prevalentemente da solfati e cloruri di magnesio e sodio, rientrano nel gruppo delle acque \"salso-solfate-alcaline\", di facile assorbimento da parte dell'organismo. \nContengono anche litio, iodio, potassio, calcio, silicio, zolfo e fosfati."}
{"id": "2908950", "revid": "28592", "url": "https://it.wikipedia.org/wiki?curid=2908950", "title": "Reggia di Gatchina", "text": ""}
{"id": "2908951", "revid": "1442080", "url": "https://it.wikipedia.org/wiki?curid=2908951", "title": "Grand Prix SAR La Princesse Lalla Meryem 2007 - Doppio", "text": " \nIl doppio del torneo di tennis Grand Prix SAR La Princesse Lalla Meryem 2007, facente parte del WTA Tour 2007, ha avuto come vincitrici Vania King e Sania Mirza che hanno battuto in finale Andreea Ehritt-Vanc e Anastasija Rodionova 7\u20136(2), 7\u20136(5)."}
{"id": "2908960", "revid": "767487", "url": "https://it.wikipedia.org/wiki?curid=2908960", "title": "Onocoete", "text": "L'onocoete (anche onocoirite) nella mitologia \u00e8 rappresentato da un mostro met\u00e0 asino e met\u00e0 porco.\nEra una delle voci popolari diffuse nel mondo pagano sul dio dei Cristiani. "}
{"id": "2908963", "revid": "28592", "url": "https://it.wikipedia.org/wiki?curid=2908963", "title": "Palazzo di Gat\u010dina", "text": ""}
{"id": "2908964", "revid": "1543377", "url": "https://it.wikipedia.org/wiki?curid=2908964", "title": "The Motowns", "text": "The Motowns \u00e8 un complesso musicale beat britannico della seconda met\u00e0 degli anni sessanta noto in Italia come parte della cosiddetta \"\". Giunse a Firenze proprio nei giorni dell'alluvione del 1966, nella quale perse la strumentazione e l'impianto di amplificazione.\nScoperto e lanciato al Piper Club di Roma dal produttore Alberigo Crocetta, poi scritturato dalla RCA Italiana, partecip\u00f2 al film musicarello \"L'immensit\u00e0 (La ragazza del Paip's)\", con Don Backy e Patty Pravo. Il complesso \"the Motowns\" \u00e8 comparso - direttamente o con brani inseriti nella colonna sonora in altri film fra cui \"Soldati e capelloni\" (1967) e \"La pi\u00f9 bella coppia del mondo\" (di Camillo Mastrocinque, 1967).\nHa fatto una breve apparizione anche in \"Toby Dammit\", segmento del film collettivo \"Tre passi nel delirio\", firmato da Federico Fellini (1968), con musica di Nino Rota. e, nella sua seconda formazione, nel thriller Quattro mosche di velluto grigio di Dario Argento (1971).\nStoria.\nQuintetto originario di Liverpool, debutt\u00f2 in Italia al Festival delle Rose 1966 (vinto da Carmelo Pagano con \"L'amore se ne va\") con il brano \"Per quanto io ci provi\"; \u00e8 ricordato per\u00f2 principalmente per aver partecipato a diverse edizioni del Cantagiro e per avere inciso alcuni 45 giri di successo, fra cui \"Prendi la chitarra e vai\" (\"cover\" di Sergio Bardotti del brano \"Lovers of The World Unite\", scritta da Roger Greenway e Roger Cook ed interpretata dal duo David &amp; Jonathan, gi\u00e0 inciso anche da La Verde Stagione), con cui vinse appunto il Cantagiro 1967 nel Girone C dedicato ai complessi musicali.\nSempre nel 1967 la \"band\" incise l'unico disco 33 giri in lingua italiana contenente i suoi maggiori successi, da \"Una come lei\" a \"L'uomo in cenere\".\nLa band partecip\u00f2 successivamente al Cantagiro 1969 ma poco dopo l'organico sub\u00ec alcuni importanti cambi di formazione e l'abbandono del cantante Lally Stott, che intraprese la carriera solista e di autore (suo \u00e8 il brano \"Chirpy Chirpy Cheep Cheep\", mentre altre canzoni le ha firmate per i Middle of the Road) per poi morire nel 1977 in un incidente stradale.\nNel frattempo i musicisti del complesso si stabilirono permanentemente in Italia, entrando a far parte dei cosiddetti \"oriundi\", con tanto di matrimonio-spettacolo di due modelle italiane con il tastierista Mike \"Saint\" Logan (quest'ultimo \u00e8 il padre dell'attrice Veronika Logan) e con il cantante solista Douglas Meakin.\nNel 1970 nacque la seconda formazione del complesso dei Motowns, in cui il ruolo di chitarrista solista venne preso dall'ex Primitives Dave Sumner, al basso subentr\u00f2 Mick Brill, mentre Meakin divenne l'unico cantante solista, mantenendo comunque il ruolo di chitarrista ritmico.\nA met\u00e0 degli anni settanta la band si sciolse ufficialmente, ma quasi tutti i suoi componenti, che pure intrapresero carriere soliste, continuarono a lavorare come sessionman, in special modo per i primi album dei cantautori della cosiddetta \"scuola romana\", finendo poi per rendersi protagonisti di una serie di successi, come autori e interpreti per la RCA e come autori e interpreti di alcune sigle di cartoni animati, tra la fine degli anni settanta e l'inizio degli anni ottanta, registrati come Rocking Horse e come Superobots. Mike Logan ha creato, insieme al batterista Bruno Bergonzi, il gruppo Dhuo che ha partecipato al Festival di Sanremo 1984, con la canzone \"Walkin\"'.\nDouglas Meakin, nel 2000 ha formato, assieme a Valerio Liboni, a Dave Sumner e all'ex Delirium Rino Dimopoli il complesso musicale dei Mitici, basato su un repertorio tipico degli anni sessanta. Sempre Meakin e il bassista Mick Brill avevano parteciperanno all'incisione dell'album \"Theorius Campus\" che segner\u00e0 il debutto di Francesco De Gregori ed Antonello Venditti.\nFormazione.\nIl gruppo venne fondato a Liverpool dal chitarrista Douglas Albert Meakin (nato il 17 marzo 1945), amico di scuola di Ringo Starr, che nei primi anni sessanta suonava in formazioni giovanili specializzate nel Merseysound.\nComponenti del gruppo erano dunque:"}
{"id": "2908965", "revid": "124908249", "url": "https://it.wikipedia.org/wiki?curid=2908965", "title": "Eurowings", "text": "Eurowings GmbH \u00e8 una compagnia aerea low-cost tedesca sussidiaria di Lufthansa con sede a D\u00fcsseldorf. Dalle sue basi presso gli aeroporti di D\u00fcsseldorf, Colonia-Bonn, Amburgo e Vienna opera voli su destinazioni nazionali ed europee, nonch\u00e9 alcune rotte a lungo raggio.\nNegli ultimi anni Eurowings ha attraversato una profonda trasformazione: ha fatto parte di Lufthansa Regional fino a ottobre 2014, successivamente ha iniziato ad operare per conto della consociata Germanwings all'interno del loro network, da inizio 2015 ha cominciato a trasformarsi in un vettore low-cost per voli a breve e lungo raggio e da ottobre 2015 ha iniziato ad incorporare Germanwings, operazione che si \u00e8 conclusa nel 2016.\nStoria.\nLa compagnia, creata dalla fusione tra due compagnie regionali, la N\u00fcrnberger Flugdienst (NFD) di Norimberga e la Reise und Industrieflug (RFG) di Dortmund, ha iniziato le operazioni di volo nel gennaio 1994 utilizzando gli ATR 42 e 72 ricevuti in eredit\u00e0 dalle compagnie fondatrici; successivamente sono stati introdotti in flotta i British Aerospace BAe 146 ed i pi\u00f9 capienti A320 e A310.\nNel 2001 Lufthansa ha acquisito il 24.9% di Eurowings, per poi passare al 49% nel 2004 mantenendo un'opzione per il restante 51%, il cui acquisto avverr\u00e0 nel corso del 2011.\nNel 2008 Eurowings ha ceduto la controllata Germanwings a Lufthansa.\nNel settembre 2010 Eurowings ha trasferito la sede e le infrastrutture tecniche da Dortmund a D\u00fcsseldorf, citt\u00e0 dalla quale avevano gi\u00e0 origine la maggior parte dei suoi voli. Nel marzo 2011 \u00e8 stato chiuso il centro manutenzione presso l'aeroporto di Norimberga.\nAlla fine del 2013 Lufthansa ha trasferito sotto Germanwings tutti i voli a corto raggio operati da Eurowings che non avevano origine da Francoforte o da Monaco di Baviera. Nell'autunno 2014 tutti i voli di Eurowings operati per conto di Lufthansa Regional sono stati trasferiti sotto Germanwings.\nNel mese di luglio 2014 Lufthansa ha annunciato che entro marzo 2017 ventitr\u00e9 Bombardier CRJ900 di Eurowings sarebbero stati sostituiti con altrettanti Airbus A320, dieci nuovi e tredici provenienti da Lufthansa stessa, in modo da trasformare Eurowings da compagnia regionale a compagnia low-cost.\nNel febbraio 2015 \u00e8 entrato in servizio il primo A320 proveniente da Lufthansa; nello stesso periodo Eurowings ha annunciato la creazione presso l'aeroporto di Vienna-Schwechat della prima base al di fuori della Germania.\nNell'ottobre 2015 \u00e8 cominciata l'integrazione Germanwings in Eurowings, dapprima con il trasferimento di tutto il settore commerciale, in seguito con la riassegnazione di 55 rotte.\nFlotta attuale.\nEurowings opera sotto il proprio brand vari operatori in base ad accordi commerciali. Nell'Ultimo periodo, Eurowings ha acquistato un totale di 13 Aeromobili di ultima generazione a riduzione delle Emissioni di CO2 nell'Aria, dividendoli in 8 Airbus A320neo e 5 Airbus A321neo in consegna rispettivamente dalla Primavera del 2022 (1\u00b0) e dalla Primavera del 2023 (2\u00b0). A Gennaio 2022 la flotta di Eurowings \u00e8 composta dai seguenti aeromobili:\nFlotta storica.\nNella sua storia, Eurowings ha utilizzato i seguenti velivoli:"}
{"id": "2908968", "revid": "1543377", "url": "https://it.wikipedia.org/wiki?curid=2908968", "title": "Circondario di Sikasso", "text": "Il circondario di Sikasso \u00e8 un circondario del Mali facente parte della regione omonima. Il capoluogo \u00e8 Sikasso.\nGeografia antropica.\nSuddivisioni amministrative.\nIl circondario di Sikasso \u00e8 suddiviso in 43 comuni:"}
{"id": "2908969", "revid": "7", "url": "https://it.wikipedia.org/wiki?curid=2908969", "title": "Motowns", "text": ""}
{"id": "2908970", "revid": "124123", "url": "https://it.wikipedia.org/wiki?curid=2908970", "title": "Melchiorre Ferraiolo", "text": " \nBiografia.\nQuasi nulla si sa della sua vita, tranne che era figlio di un tale Francesco, come egli stesso dichiara nella sua cronaca.\nVari sono stati i tentativi, nessuno dei quali risolutivo, per identificare il personaggio, o almeno porlo in relazione con personaggi o famiglie risultanti dagli archivi dell'epoca. Riccardo Filangieri, nella prefazione alla sua edizione, ha suggerito una possibile ascrizione dell'autore a una cerchia di esponenti di una famiglia orafa, attiva a Napoli tra la seconda met\u00e0 del Quattrocento e fino al Cinquecento e di cui emergono dai documenti i nomi di un Giovanni e di un Leonardo.\nNon cogente \u00e8 giudicata poi la relazione, ipotizzata da Rosario Coluccia, con omonimi da lui rintracciati tra gli atti prodotti dalla \"Cancelleria aragonese\" nell'ultimo ventennio del Quattrocento.\nPi\u00f9 plausibile, ma nemmeno questa definitiva, \u00e8 ritenuta l'identificazione, a opera di Nicola Vacca, con Melchiorre Ferraiolo, servitore \"fidele\" del Re di Napoli Federico d'Aragona.\nLa \"Cronaca figurata del Quattrocento\".\nPubblicata in edizione commentata da Riccardo Filangieri di Candida nel 1956, la \"Cronaca figurata del Ferraiolo\" ha ricevuto un'edizione critica nel 1987, a opera di Rosario Coluccia."}
{"id": "2908972", "revid": "729019", "url": "https://it.wikipedia.org/wiki?curid=2908972", "title": "Barcelona KIA 2007", "text": "Il Barcelona KIA 2007 \u00e8 stato un torneo di tennis giocato sulla terra rossa.\n\u00c8 stata la 1\u00aa edizione del Barcelona KIA, che fa parte della categoria Tier IV nell'ambito del WTA Tour 2007.\nSi \u00e8 giocato al David Lloyd Club Tur\u00f3 di Barcellona in Spagna, dall'11 al 17 giugno 2007.\nCampioni.\nSingolare.\n Meghann Shaughnessy ha battuto in finale Edina Gallovits, 6\u20133, 6\u20132\nDoppio.\n Nuria Llagostera Vives/ Arantxa Parra Santonja hanno battuto in finale Lourdes Dom\u00ednguez Lino / Flavia Pennetta, 7-6(3),2-6,[12-10]"}
{"id": "2908976", "revid": "1149807", "url": "https://it.wikipedia.org/wiki?curid=2908976", "title": "Amplificatore meccanico", "text": "L'amplificatore meccanico, chiamato comunemente anche booster, trasmette la vibrazione meccanica del trasduttore al sonotrodo trasformando l'ampiezza. Si ha quindi un aumento della vibrazione proporzionale al rapporto di trasformazione del booster stesso.\nIn genere il booster svolge anche la funzione di sostenere il gruppo vibrante. Attraverso apposita ghiera, viene fissato sulla saldatrice.\nSi deve tener presente che rapporti di amplificazione eccessivi provocano, di solito, problemi nel gruppo vibrante.\nGeneralmente il booster \u00e8 costruito in alluminio. Per usi particolarmente gravosi o per cambi di sonotrodi frequenti, \u00e8 preferibile utilizzare il titanio."}
{"id": "2908978", "revid": "1442080", "url": "https://it.wikipedia.org/wiki?curid=2908978", "title": "Barcelona KIA 2007 - Singolare", "text": "Il singolare del torneo di tennis Barcelona KIA 2007, facente parte del WTA Tour 2007, ha avuto come vincitrice Meghann Shaughnessy che ha battuto in finale Edina Gallovits 6\u20133, 6\u20132."}
{"id": "2908980", "revid": "1543377", "url": "https://it.wikipedia.org/wiki?curid=2908980", "title": "Circondario di Yanfolila", "text": "Il circondario di Yanfolila \u00e8 un circondario del Mali facente parte della regione di Sikasso. Il capoluogo \u00e8 Wassoulou-Ball\u00e9.\nGeografia antropica.\nSuddivisioni amministrative.\nIl circondario di Yanfolila \u00e8 suddiviso in 12 comuni:"}
{"id": "2908981", "revid": "1564499", "url": "https://it.wikipedia.org/wiki?curid=2908981", "title": "San Ligorio", "text": "San Ligorio \u00e8 un piccolo sobborgo del comune di Lecce da cui dista poco meno di 3\u00a0km.\nStoria.\nLa frazione ha origine da un antico casale medievale del X secolo, successivamente vi sorge un palazzo baronale, documentato dal XIV secolo.\nGeografia fisica.\nClima.\nNella tabella sottostante sono riportati i valori medi che si registrano a San Ligorio.\nEconomia.\nL'economia \u00e8 basata principalmente sull'agricoltura con la coltivazione di ulivo e della Vite e produzione di vini di tipo Negroamaro, Primitivo e Olio di oliva DOC."}
{"id": "2908988", "revid": "93556", "url": "https://it.wikipedia.org/wiki?curid=2908988", "title": "Orlando Magic 2009-2010", "text": "La stagione NBA 2009-2010 fu la 21\u00aa stagione della storia degli Orlando Magic che si concluse con un record di 59 vittorie e 23 sconfitte nella regular season, il 1\u00ba posto nella Southeast Division e il 2\u00ba posto della Eastern Conference.\nNei playoff del 2010, dopo aver sconfitto al primo turno gli Charlotte Bobcats, sconfisse in semifinale gli Atlanta Hawks, per poi perdere le finali di conference contro i Boston Celtics.\nPlayoff.\nPrimo turno.\nGara 1\nGara 2\nGara 3\nGara 4\nSemifinali di Conference.\nGara 1\nGara 2\nGara 3\nGara 4\nFinali di Conference.\nGara 1\nGara 2\nGara 3\nGara 4\nGara 5\nGara 6\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "2908989", "revid": "1442080", "url": "https://it.wikipedia.org/wiki?curid=2908989", "title": "Barcelona KIA 2007 - Doppio", "text": "Il doppio del torneo di tennis Barcelona KIA 2007, facente parte del WTA Tour 2007, ha avuto come vincitrici Nuria Llagostera Vives e Arantxa Parra Santonja che hanno battuto in finale Lourdes Dom\u00ednguez Lino e Flavia Pennetta 7-6(3),2-6,[12-10]."}
{"id": "2908990", "revid": "2110014", "url": "https://it.wikipedia.org/wiki?curid=2908990", "title": "Battle Tendency", "text": " \u00e8 la seconda serie del manga \"Le bizzarre avventure di JoJo\" di Hirohiko Araki.\nTrama.\nLa seconda serie racconta le bizzarre avventure del nipote di Jonathan, Joseph Joestar, ed \u00e8 ambientata in varie localit\u00e0: New York, Messico, Italia e Svizzera. L'anno \u00e8 il 1938 prima della seconda guerra mondiale: in Messico e a Roma si scopre l'esistenza degli uomini di pietra, misteriosi esseri immortali nati molto prima della comparsa dell'uomo sulla Terra, che fanno parte di una razza ormai estinta e che secondo una profezia stanno per risvegliarsi dopo un letargo durato duemila anni. Essi sono i creatori delle Maschere di Pietra e il loro obiettivo \u00e8 impadronirsi della Pietra Rossa dell'Asia, necessaria per il funzionamento di una speciale maschera che li render\u00e0 immuni alle sole cose che possono danneggiarli: il sole e le onde concentriche. Con l'aiuto di Caesar Antonio Zeppeli e della misteriosa Lisa Lisa, Joseph si allener\u00e0 a Venezia per affinare il potere delle onde concentriche ereditato dal nonno. I tre protagonisti si muoveranno dall'Italia alla Svizzera per impedire che le creature si impadroniscano della pietra e per affrontarle. Dopo un rocambolesco scontro finale in cui Joseph perde una mano, la minaccia viene sventata.\nMedia.\nLight novel.\nUna light novel basata vagamente su \"Battle Tendency\", dal titolo \"Jorge Joestar\", \u00e8 stata scritta nel 2012 da \u014ctar\u014d Maij\u014d. Il libro si divide in due storie, dapprima separate, che in seguito di uniscono in una sola: nei capitoli dispari la storia parla di un George Joestar II alternativo (qui traslitterato come Jorge Joestar a causa della diversa pronuncia spagnola), nato e cresciuto nell'isola spagnola di La Palma, e del suo incontro con Lisa Lisa e il successivo matrimonio; nei capitoli pari il protagonista \u00e8 invece Joji Joestar, giovane detective vivente in una Terra radicalmente modificata dall'effetto di 36 reset temporali causati dallo Stand Made in Heaven, e della sua assurda avventura, a tratti ai limiti del ridicolo, a fianco di versioni alternative di personaggi gi\u00e0 noti, ben 37 Kars e Stand chiamati stavolta come film e serie TV. L'opera non \u00e8 mai stata tradotta e distribuita fuori dal Giappone."}
{"id": "2908993", "revid": "767487", "url": "https://it.wikipedia.org/wiki?curid=2908993", "title": "Nordea Nordic Light Open 2007", "text": "Il Nordea Nordic Light Open 2007 \u00e8 stato un torneo di tennis giocato sul cemento. \n\u00c8 stata la 6\u00aa edizione del Nordea Nordic Light Open, \nche fa parte della categoria Tier IV nell'ambito del WTA Tour 2007. \nSi \u00e8 giocato a Stoccolma in Svezia,dal 30 al 5 agosto 2007.\nCampioni.\nSingolare.\n Agnieszka Radwa\u0144ska ha battuto in finale Vera Du\u0161evina, 6-1, 6-1\nDoppio.\n Anabel Medina Garrigues / Virginia Ruano Pascual hanno battuto in finale Chan Chin-wei / Tetjana Lu\u017eans'ka, 6-1, 5-7, [10-6]"}
{"id": "2908995", "revid": "119490379", "url": "https://it.wikipedia.org/wiki?curid=2908995", "title": "Hulk (videogioco)", "text": "Hulk \u00e8 un videogioco d'azione sviluppato da Radical Entertainment basato sull'omonimo supereroe dei fumetti della Marvel Comics. Si tratta di un sequel videoludico del omonimo film diretto da Ang Lee. Il videogioco \u00e8 stato pubblicato il 27 maggio 2003 in Nord America e il 13 giugno dello stesso anno nel resto del mondo per le piattaforme PlayStation 2, Xbox, Microsoft Windows e GameCube.\nTrama.\nBruce Banner, dopo il periodo in Sud America mostrato alla fine del film, torna negli Stati Uniti in cerca di aiuto. Viene contattato dal suo vecchio professore Geoffrey Crawford, che gli rivela di aver scoperto un modo per liberarlo da Hulk. Purtroppo il professore lo tradisce e non preleva tutta la concentrazione gamma che risiede nel suo corpo, ma solo una piccola parte che gli servir\u00e0 poi per diventare il perfido Ravage, creatura simile ad Hulk per aspetto e potenza. Ravage ha intenzione di consegnare il globo gamma, ovvero il contenitore in cui risiede la parte di energia di Hulk prelevata, al Capo, criminale gamma intenzionato ad usare l'energia di Hulk per mettere in piedi un esercito di guerrieri gamma che lo aiuteranno a conquistare il mondo. Toccher\u00e0 a Hulk recuperare il globo, fermare il Capo e Ravage e di conseguenza salvare il mondo."}
{"id": "2908996", "revid": "1543377", "url": "https://it.wikipedia.org/wiki?curid=2908996", "title": "Circondario di Yorosso", "text": "Il circondario di Yorosso \u00e8 un circondario del Mali facente parte della regione di Sikasso. Il capoluogo \u00e8 Yorosso.\nGeografia antropica.\nSuddivisioni amministrative.\nIl circondario di Yorosso \u00e8 suddiviso in 9 comuni:"}
{"id": "2908997", "revid": "765341", "url": "https://it.wikipedia.org/wiki?curid=2908997", "title": "Nordea Nordic Light Open 2007 - Singolare", "text": "Il singolare del torneo di tennis Nordea Nordic Light Open 2007, facente parte del WTA Tour 2007, ha avuto come vincitrice Agnieszka Radwa\u0144ska che ha battuto in finale Vera Du\u0161evina 6-1, 6-1."}
{"id": "2908998", "revid": "767487", "url": "https://it.wikipedia.org/wiki?curid=2908998", "title": "Caesar Antonio Zeppeli", "text": ""}
{"id": "2908999", "revid": "767487", "url": "https://it.wikipedia.org/wiki?curid=2908999", "title": "Operazione May Day", "text": "L'operazione May Day (let. \"primo maggio\") si riferisce a una serie di ricerche militari clandestine condotte a Savannah (Georgia) nel 1956 da parte dell'US Army come parte di un programma per la guerra entomologica (EW).\nSvolgimento.\nDall'aprile al novembre del 1956, una serie di test sull'EW furono effettuati. Lo scopo principale era quello di verificare gli effetti della dispersioni di alcune zanzara tigre egiziane in un'area urbana. Il progetto fu quindi effettuato a Savannah, e le zanzare vennero in seguito catturate attraverso trappole innescate con ghiaccio secco.\nScoperta.\nI residenti di Savannah portarono su di loro il peso dell'intera operazione clandestina, fino a quando nel 1981 l'US Army non declassific\u00f2 parte dei documenti dell'operazione rendendoli di pubblico dominio."}
{"id": "2909000", "revid": "307923", "url": "https://it.wikipedia.org/wiki?curid=2909000", "title": "Lisa Lisa", "text": ""}
{"id": "2909003", "revid": "486946", "url": "https://it.wikipedia.org/wiki?curid=2909003", "title": "Kars (personaggio)", "text": ""}
{"id": "2909004", "revid": "486946", "url": "https://it.wikipedia.org/wiki?curid=2909004", "title": "Whamoo", "text": ""}
{"id": "2909005", "revid": "1974914", "url": "https://it.wikipedia.org/wiki?curid=2909005", "title": "Dario Ortolani", "text": "Biografia.\nNacque nel 1903 ad Arpino, allora in provincia di Terra di Lavoro, da genitori veneti. Dopo gli studi classici, frequent\u00f2 l'accademia militare di Modena, uscendone ufficiale effettivo negli alpini. Dimessosi dall'esercito nel 1928, riprese gli studi universitari. Entr\u00f2 nel giornalismo nel 1930.\nInviato di guerra per Il Gazzettino dall'inizio del conflitto fino al 1943, dopo l'armistizio passa al Corriere Lombardo, nel 1947 al Corriere della Sera, dove rimane fino al 1953. In quell'anno collabora con la Gazzetta del Popolo, dove rimane fino al 1958, prima come capo redattore ed infine come critico cinematografico e revisore della terza pagina.\nNel 1958 si ritir\u00f2 dal giornalismo e si stabil\u00ec, insieme con la moglie Olga, a Scario, un borgo marinaro del Cilento. Da Scario ritornava a Venezia con una certa frequenza.\nHa scritto e pubblicato nel 1967 un articolo sulla rivista Pioniere Noi Donne dal titolo: \"Libri per voi. Il gatto rosso\" n\u00b09/1967"}
{"id": "2909006", "revid": "486946", "url": "https://it.wikipedia.org/wiki?curid=2909006", "title": "Eisidisi", "text": ""}
{"id": "2909008", "revid": "486946", "url": "https://it.wikipedia.org/wiki?curid=2909008", "title": "Santana (Le bizzarre avventure di JoJo)", "text": ""}
{"id": "2909010", "revid": "1576347", "url": "https://it.wikipedia.org/wiki?curid=2909010", "title": "Nordea Nordic Light Open 2007 - Doppio", "text": "Il doppio del torneo di tennis Nordea Nordic Light Open 2007, facente parte del WTA Tour 2007, ha avuto come vincitrici Anabel Medina Garrigues e Virginia Ruano Pascual che hanno battuto in finale Chan Chin-wei e Tetjana Lu\u017eans'ka 6-1, 5-7, [10-6]."}
{"id": "2909011", "revid": "307923", "url": "https://it.wikipedia.org/wiki?curid=2909011", "title": "Rudolph von Stroheim", "text": ""}
{"id": "2909013", "revid": "212348", "url": "https://it.wikipedia.org/wiki?curid=2909013", "title": "Promozione del pedone", "text": ""}
{"id": "2909020", "revid": "1543377", "url": "https://it.wikipedia.org/wiki?curid=2909020", "title": "Circondario di Dir\u00e9", "text": "Il circondario di Dir\u00e9 \u00e8 un circondario del Mali facente parte della regione di Timbuct\u00f9. Il capoluogo \u00e8 Dir\u00e9.\nGeografia antropica.\nSuddivisioni amministrative.\nIl circondario di Dir\u00e9 \u00e8 suddiviso in 13 comuni:"}
{"id": "2909023", "revid": "767487", "url": "https://it.wikipedia.org/wiki?curid=2909023", "title": "Forest Hills Tennis Classic 2007", "text": "Il Forest Hills Tennis Classic 2007 \u00e8 stato un torneo di tennis giocato sul cemento. \n\u00c8 stata la 4\u00aa edizione del Forest Hills Tennis Classic, che fa parte della categoria Tier IV nell'ambito del WTA Tour 2007. Si \u00e8 giocato a Forest Hills, New York negli USA,\ndal 21 al 25 agosto 2007.\nCampionesse.\nSingolare.\n Gisela Dulko ha battuto in finale Virginie Razzano, 6\u20132, 6\u20132"}
{"id": "2909025", "revid": "292162", "url": "https://it.wikipedia.org/wiki?curid=2909025", "title": "Arx Capitolina", "text": ""}
{"id": "2909028", "revid": "1442080", "url": "https://it.wikipedia.org/wiki?curid=2909028", "title": "Forest Hills Tennis Classic 2007 - Singolare", "text": "Il singolare del Forest Hills Tennis Classic 2007 \u00e8 stato un torneo di tennis facente parte del WTA Tour 2007.\nMeghann Shaughnessy era la detentrice del titolo, ma quest'anno non ha partecipato.\nGisela Dulko ha battuto in finale 6\u20132, 6\u20132 Virginie Razzano."}
{"id": "2909029", "revid": "307923", "url": "https://it.wikipedia.org/wiki?curid=2909029", "title": "Smokey Brown", "text": ""}
{"id": "2909030", "revid": "132266", "url": "https://it.wikipedia.org/wiki?curid=2909030", "title": "Fondazione Cinese per il Controllo dei Narcotici", "text": ""}
{"id": "2909031", "revid": "307923", "url": "https://it.wikipedia.org/wiki?curid=2909031", "title": "Commando Donovan", "text": ""}
{"id": "2909034", "revid": "327773", "url": "https://it.wikipedia.org/wiki?curid=2909034", "title": "Via Nanchino", "text": "Via Nanchino (in cinese ) \u00e8 la via commerciale pi\u00f9 famosa e pi\u00f9 trafficata di Shanghai. \nCon una lunghezza totale di 5,5 km, la via Nanchino attraversa la citt\u00e0 da Yan'an West Road a est fino ad arrivare al fiume Huangpu e all\u2019area del Bund a ovest. \n\u00c8 divisa in due parti, via Nanchino est e via Nanchino ovest. Collocata nel centro della citt\u00e0 si dirama in direzione da ovest a est. Il punto in cui la via cambia nome da est a ovest \u00e8 delimitato dalla piazza del Popolo. \nSu questa via si affacciano moltissimi negozi e centri commerciali; gli alberghi pi\u00f9 famosi ed eleganti sono il Sofitel, il Royal Meridien, il Radisson Shanghai ed il Marriott Tomorrow Square.\nSul lato est via Nanchino interseca la camminata del Bund di Shanghai, da dove \u00e8 possibile ammirare l'avveniristico panorama urbano del Pudong, il distretto finanziario della citt\u00e0, nonch\u00e9 quartiere di pi\u00f9 recente costruzione. Nell'incrocio tra via Nanchino e la strada di Fujian si trova un famoso bar italiano, il \"bar tazza d'oro\", molto frequentato dai turisti."}
{"id": "2909035", "revid": "1543377", "url": "https://it.wikipedia.org/wiki?curid=2909035", "title": "Circondario di Goundam", "text": "Il circondario di Goundam \u00e8 un circondario del Mali facente parte della regione di Timbuct\u00f9. Il capoluogo \u00e8 Goundam.\nGeografia antropica.\nSuddivisioni amministrative.\nIl circondario di Goundam \u00e8 suddiviso in 16 comuni:"}
{"id": "2909037", "revid": "287204", "url": "https://it.wikipedia.org/wiki?curid=2909037", "title": "Hansol Korea Open 2007", "text": "L'Hansol Korea Open 2007 \u00e8 stato un torneo di tennis giocato sul cemento.\n\u00c8 stata la 4\u00aa edizione del Hansol Korea Open, che fa parte della categoria Tier IV nell'ambito del WTA Tour 2007.\nSi \u00e8 giocato al Seoul Olympic Park Tennis Center di Seul in Corea del Sud, dal 24 settembre al 30 settembre 2007.\nCampionesse.\nSingolare.\n Venus Williams ha battuto in finale Marija Kirilenko 6-3, 1-6, 6-4\nDoppio.\n Chuang Chia-jung / Hsieh Su-wei hanno battuto in finale El\u00e9ni Daniil\u00eddou / Jasmin W\u00f6hr, 6-2, 6-2"}
{"id": "2909039", "revid": "297802", "url": "https://it.wikipedia.org/wiki?curid=2909039", "title": "No Matter How Long the Line at the Cafeteria, There's Always a Seat", "text": ""}
{"id": "2909041", "revid": "132266", "url": "https://it.wikipedia.org/wiki?curid=2909041", "title": "Commissione Consultiva Centrale", "text": ""}
{"id": "2909042", "revid": "110157", "url": "https://it.wikipedia.org/wiki?curid=2909042", "title": "The Club", "text": " \nThe Club \u00e8 stato un'associazione fondata a Londra nel febbraio del 1764 dal pittore Joshua Reynolds e dal letterato Samuel Johnson.\nDescrizione.\nInizialmente, i soci si incontravano una sera per settimana alle ore 19, presso la locanda \"Turk's Head\" in Gerrard Street, Soho. In seguito, le riunioni furono ridotte ad una ogni quindici giorni ed erano tenute in locali in St James's Street. Anche se il suggerimento iniziale venne da Reynolds, \u00e8 il nome del Dr Johnson ad essere maggiormente associato con il Club. John Timbs, nel suo \"Club Life in London\", fornisce un resoconto della cena che si tenne per il centenario del Club nel 1864, presso il Clarendon Hotel. Henry Hart Milman, lo storico inglese, fece da tesoriere del Club. Nel Club si brindava esclamando, senza dubbio un po' augurandoselo, \"Esto perpetua\".\nSoci.\nI nove soci fondatori furono:\nIn seguito l'ammissione al club avvenne solo per elezione, in questa occasione, i soci indicavano il loro voto contrario con una biglia nera se un candidato non fosse ben accetto. Il primo socio ad essere eletto fu, Samuel Dyer. Hawkins si dimise nel 1768, a causa dell'ostracismo subito dopo aver insultato Burke. Il numero dei soci fu portato a 12; i nuovi soci furono il giudice Robert Chambers e gli scrittori Thomas Percy e George Colman. Il numero di 12 soci fu ritenuto ottimale per mantenere una certa esclusivit\u00e0. Dell'obiettivo propostosi da Johnson, Percy disse:\n Il Club doveva essere composto da uomini di tale genere che se solo due di essi per caso si fossero incontrati, dovevano essere in grado di intrattenersi l'un l'altro senza bisogno di altra compagnia per trascorrere la serata piacevolmente. \nIn seguito il socio Charles Burney scrisse che Johnson voleva un gruppo \"composto di persone eccellenti in ogni campo professionale e letterario\" ed \"avere qualcuno a cui rivolgersi in caso di dubbi o discussioni e che possa illuminarci con la sua scienza.\"\nIl Club pass\u00f2 a 16 soci nel 1773, quindi a 21 alla fine del 1775. Gli eletti pi\u00f9 recenti furono: l'attore David Garrick, l'economista e filosofo Adam Smith, il filologo Sir William Jones, il critico letterario George Steevens, il biografo James Boswell, il politico Charles James Fox, il fisico e chimico George Fordyce, lo statista irlandese James Caulfeild, 1\u00ba conte di Charlemont, Agmondesham Vesey, Sir Thomas Charles Bunbury, lo storico Edward Gibbon e Thomas Barnard.\nNel 1791, fra i soci, James Boswell registrava:\nXIX secolo.\nLo storico Henry Reeve prendeva nota nei suoi diari dei dati dei soci del Club.\nNell'800 fra i soci vi erano:\nNel 1881, i soci del Club erano John Tyndall, Frederic Leighton e Richard Monckton Milnes, con Henry Reeve che faceva da tesoriere. Altri soci di spicco del XIX secolo furono Thomas Babington Macaulay, Thomas Huxley, John Emerich Edward Dalberg-Acton, Frederick Hamilton-Temple-Blackwood, William Edward Hartpole Lecky, e il Primo Ministro Lord Salisbury.\nXX secolo.\nWinston Churchill e F. E. Smith avevano desiderato di far parte di \"The Club\" ma erano ritenuti un po' troppo polemici. In risposta, nel 1911, fondarono \"The Other Club\", che continua ad essere un circolo politico."}
{"id": "2909045", "revid": "1442080", "url": "https://it.wikipedia.org/wiki?curid=2909045", "title": "Hansol Korea Open 2007 - Singolare", "text": "Il singolare del torneo di tennis Hansol Korea Open 2007, facente parte del WTA Tour 2007, ha avuto come vincitrice Venus Williams che ha battuto in finale Marija Kirilenko 6-3, 1-6, 6-4"}
{"id": "2909047", "revid": "1543377", "url": "https://it.wikipedia.org/wiki?curid=2909047", "title": "Circondario di Gourma-Rharous", "text": "Il circondario di Gourma-Rharous \u00e8 un circondario del Mali facente parte della regione di Timbuct\u00f9. Il capoluogo \u00e8 Rharous.\nGeografia antropica.\nSuddivisioni amministrative.\nIl circondario di Gourma-Rharous \u00e8 suddiviso in 9 comuni:"}
{"id": "2909048", "revid": "1429175", "url": "https://it.wikipedia.org/wiki?curid=2909048", "title": "Penha (Rio de Janeiro)", "text": "Penha \u00e8 un quartiere (\"bairro\") della Zona Nord della citt\u00e0 di Rio de Janeiro in Brasile.\nAmministrazione.\nPenha fu istituito come \"bairro\" a s\u00e9 stante il 23 luglio 1981 come parte della omonima Regione Amministrativa XI del municipio di Rio de Janeiro."}
{"id": "2909050", "revid": "1632387", "url": "https://it.wikipedia.org/wiki?curid=2909050", "title": "Slayer", "text": "Gli Slayer sono stati un gruppo musicale thrash metal statunitense formatosi a Los Angeles nel 1981, noto per il contenuto dei testi che toccano argomenti riguardanti satanismo, nazismo, guerra, violenza, morte e serial killer. Dall'inizio della loro carriera, sono sempre stati al centro delle polemiche, ricevendo una moltitudine di critiche per presunte idolatrie naziste e sataniste e il gruppo \u00e8 stato anche citato in vari episodi di cronaca nera, cosa che ha scatenato numerosi dibattiti sull'impatto della loro musica sui giovani.\nSono stati ritenuti tra i principali sviluppatori del loro genere, insieme a Metallica, Megadeth ed Anthrax.\nTratti distintivi della loro musica sono stati assoli veloci e caotici, rapidi groove di batteria, tremolo picking e doppia cassa martellante, peculiarit\u00e0 che hanno reso gli Slayer uno dei pi\u00f9 importanti gruppi per lo sviluppo del metal estremo; in particolar modo il loro terzo album, \"Reign in Blood\", \u00e8 stato una profonda influenza per il death metal. A differenza della maggioranza dei gruppi thrash della loro era che negli anni intrapresero nuovi percorsi musicali, gli Slayer conservarono sempre il loro tipico stile, nonostante il cambio generazionale e l'arrivo di nuove forme musicali.\nStoria del gruppo.\nGli inizi (1981-1982).\nIl gruppo si \u00e8 formato nel 1981 ad Huntington Park, un sobborgo sudorientale di Los Angeles, ad opera dei chitarristi Kerry King e Jeff Hanneman. L'incontro tra i due fu fortuito. King, per caso, lo sent\u00ec suonare con alcuni suoi amici. Dopo essersi conosciuti, i due chitarristi, assieme al batterista di Hanneman, provarono alcuni pezzi dei Judas Priest e degli Iron Maiden. Poco tempo dopo King propose ad Hanneman di fondare un gruppo, ottenendo una risposta positiva.Hanneman era anche un grande ammiratore dell'hardcore punk e i suoi gusti musicali contribuirono a formare lo stile del quartetto californiano.\nSuccessivamente King contatt\u00f2 il bassista Tom Araya, con il quale aveva gi\u00e0 suonato in un gruppo chiamato Quits. L'ultimo arrivato fu Dave Lombardo, ex batterista di Escape e Sabotage (questi ultimi solamente omonimi al gruppo metal italiano), che conobbe King mentre lavorava come fattorino per consegna pizze. Completata la formazione, il ruolo di cantante venne affidato ad Araya.\nSuccessivamente iniziarono ad esibirsi in vari locali nel sud della California, suonando principalmente cover heavy metal di Judas Priest, Iron Maiden e altri gruppi della NWOBHM.\n\"Show No Mercy\" (1983).\nNel mese di maggio del 1983 gli Slayer composero il loro primo demo, il quale conteneva i brani \"Fight 'Til Death\", \"Black Magic\" e \"The Antichrist\"; in seguito, inseriti nel loro disco d'esordio. Il 27 agosto dello stesso anno aprirono un concerto dei Bitch in un locale di Los Angeles chiamato \"Woodstock\" e, mentre stavano suonando \"Phantom of the Opera\" degli Iron Maiden, vennero notati da Brian Slagel, titolare della neonata Metal Blade Records. Slagel ammir\u00f2 con stupore la loro esibizione e, al suo termine, si rec\u00f2 nel backstage per invitare la band ad incidere un brano per la raccolta pubblicata dalla sua etichetta chiamata \"Metal Massacre Vol. III\", dove comparirono altri gruppi come Virgin Steele e Warlord. La band compose per l'album della Metal Blade il brano \"Aggressive Perfector\".\nDopo aver firmato un contratto con la Metal Blade, gli Slayer pubblicarono sul mercato, nel dicembre del 1983, il loro debutto discografico: \"Show No Mercy\", fortemente influenzato, a detta di Tom Araya, da Venom, Judas Priest, Iron Maiden e Mercyful Fate. I testi trattano argomenti di satanismo, con il Diavolo che gioca un ruolo da protagonista nella maggioranza dei brani. Altro tema esposto \u00e8 quello della seconda guerra mondiale con riferimenti al nazionalsocialismo, in particolare nel brano \"The Final Command\".\nLa produzione del disco fu finanziata da Tom Araya e dal padre di Kerry King ed esso, assieme a \"Kill 'Em All\" dei Metallica, segn\u00f2 la nascita del thrash metal.\n\"Hell Awaits\" (1984-1985).\nTramite Slagel, il quartetto intraprese il tour promozionale del disco, noleggiando un Van e usando anche, per problemi di spazio, la Chevrolet Camaro di Araya. I primi concerti degli Slayer furono caratterizzati da un'iconografia prettamente satanista ed anche un make-up horrorifico che per\u00f2 fu abbandonato ben presto dalla band. Il tour, tuttavia, present\u00f2 vari problemi; gli Slayer vennero ben accolti, ma furono costretti a pernottare, in certe serate, a casa di alcuni spettatori per problemi di denaro. Oltre a questo inconveniente, al ritorno la band dovette subire la lamentela del suo produttore in quanto tutti i soldi che gli doveva non furono dati, perch\u00e9 i quattro li spesero in cibo e alcolici.\nCompletata la tourn\u00e9e, nel 1984 Kerry King ricevette un'offerta da Dave Mustaine, ex chitarrista solista dei Metallica, per suonare negli esordienti Megadeth. King decise di accettare e ci\u00f2 port\u00f2 un malcontento nell'organico, temendo che egli sarebbe entrato in pianta stabile nel gruppo di Mustaine. King, invece, non abbandon\u00f2 gli Slayer e la sua esperienza nei Megadeth dur\u00f2 molto poco, in quanto suon\u00f2 con il gruppo solamente in cinque concerti e se ne and\u00f2 a causa di divergenze personali con Mustaine e per concentrarsi solamente sugli Slayer. Nello stesso anno venne pubblicato un disco dal vivo chiamato \"Live Undead\" e \"Haunting the Chapel\", un EP contenente tre brani poi anche inserito come allegato alla versione rimasterizzata di \"Live Undead\". In entrambe le produzioni, si inizi\u00f2 a notare un ulteriore irrobustimento nel loro sound, con le chitarre abbassate di tonalit\u00e0 e con l'adozione della doppia cassa.\nNel 1985 usc\u00ec il secondo album in studio, \"Hell Awaits\", un disco che segn\u00f2 un rilevante cambiamento stilistico del gruppo.\nLa produzione \u00e8 pi\u00f9 pulita ed il suono diviene ancor pi\u00f9 veloce e possente. Se \"Haunting the Chapel\" inizi\u00f2 a distaccarsi dalle influenze della NWOBHM contenute in \"Show No Mercy\", \"Hell Awaits\" deline\u00f2 lo stile per cui gli Slayer sono noti al giorno d'oggi, uno stile che sar\u00e0 da esempio per varie formazioni estreme venute dopo. Nello stesso anno, la band partecip\u00f2 al \"Combat Tour\" assieme a Venom ed Exodus, suonando varie date nel Nord America. Da alcune performance di questa tourn\u00e9e venne estratta la videocassetta \"The Ultimate Revenge\", attualmente fuori catalogo. Durante una data di questo tour, Hanneman e Lombardo si trovavano dietro l'autobus dei Venom con Cronos e ad un tratto si present\u00f2 Araya totalmente ubriaco che chiese a loro dove si trovava il bagno. Cronos gli rispose \"Qui, qui nella mia bocca!\" ed il cantante degli Slayer urin\u00f2 in testa al leader dei Venom, il quale gli scagli\u00f2 un pugno in faccia. In seguito all'incidente, Araya fece il resto del tour con un occhio viola.\n\"Reign in Blood\" (1986-1987).\nDopo \"Hell Awaits\" gli Slayer decisero di cambiare casa discografica. Rick Rubin della Def Jam Recordings seguiva la loro musica anche se, fino a quel momento, la sua etichetta si occup\u00f2 solo di artisti hip hop come LL Cool J e Beastie Boys. Dave Lombardo, venuto a conoscenza del suo interesse, entr\u00f2 in contatto con lui grazie all'ausilio del fotografo Glen E. Friedman. Incontratisi durante una riunione tenuta da Slagel, gli Slayer e Rubin stipularono un contratto ed il gruppo entr\u00f2 a far parte della sua etichetta, in quel momento alla prima esperienza con un gruppo heavy metal.\nIl 1986 vede l'uscita del terzo album in studio, \"Reign in Blood\", il primo prodotto con l'ausilio di Rubin, uno dei pi\u00f9 grandi dischi della storia del thrash metal. Con questo album, il sound degli Slayer divenne ancor pi\u00f9 duro ed essenziale, scarno. A differenza di lavori come \"Master of Puppets\" dei Metallica e \"Peace Sells... But Who's Buying?\" dei Megadeth, entrambi dischi pi\u00f9 tecnici e melodici, \"Reign in Blood\" si distinse per la sua velocit\u00e0 esecutiva e per la sua brutalit\u00e0 sonora. La rivista \"Kerrang!\" lo defin\u00ec \"l'album pi\u00f9 pesante di tutti i tempi\". Alla sua uscita, il gruppo ricevette una moltitudine di accuse da parte dei media, perlopi\u00f9 di simpatie naziste; parte della causa \u00e8 \"Angel of Death\", oggetto di forti controversie ancora oggi e \"Reign in Blood\", a causa dei suoi contenuti scabrosi, trov\u00f2 difficolt\u00e0 ad essere pubblicato, a causa anche della cattiva pubblicit\u00e0 fatta dalla Parents Music Resource Center di Tipper Gore.\nNonostante le critiche, l'importanza di \"Reign in Blood\" fu tale da essere tra i dischi che hanno dato vita al death metal, ma anche da influenzare molti gruppi thrash e black metal venuti dopo.\nL'album contiene classici come la gi\u00e0 menzionata \"Angel of Death\", \"Altar of Sacrifice\", \"Criminally Insane\" e le conclusive \"Postmortem\" e \"Raining Blood\", entrambe immancabili in ogni concerto della formazione californiana.\nDopo aver intrapreso il tour del disco (\"Reign in Pain\") con gli Overkill negli Stati Uniti d'America e con i Malice in Europa, Dave Lombardo esce dal gruppo per dedicare pi\u00f9 tempo a sua moglie.\nGli Slayer chiamarono immediatamente Tony Scaglione, preso in prestito dai Whiplash, che partecip\u00f2 ad un'altra tourn\u00e9e con i W.A.S.P..\nFinito il tour, Scaglione torn\u00f2 nei Whiplash per dare spazio al ritorno di Lombardo, il quale venne convinto da sua moglie a tornare negli Slayer.\n\"South of Heaven\", \"Season in the Abyss\" e l'addio di Dave Lombardo (1988-1992).\nNel 1988 venne pubblicato il quarto album \"South of Heaven\". Esso segn\u00f2 un altro cambiamento: vennero rallentate le ritmiche e venne dato anche un piccolo spazio alla melodia, mantenendo per\u00f2 il sound sempre incisivo. La composizione dei brani (dal punto di vista dei testi) vide un'importante partecipazione di Araya. Il disco ebbe un buon riscontro, sebbene inferiore a \"Reign in Blood\". Nello stesso anno, la band prepar\u00f2 il \"World Sacrifice Tour\" assieme ai Nuclear Assault, suon\u00f2 poi con i W.A.S.P. e partecip\u00f2 come band di supporto nel tour di \"Ram It Down\" dei Judas Priest.\nNel 1990 usc\u00ec \"Seasons in the Abyss\" per la nuova etichetta di Rubin, la Def American, che successivamente cambi\u00f2 definitivamente nome in American Recordings. L'album divenne un grande successo nel suo genere e il brano \"War Ensemble\" divenne un punto fisso di \"Headbangers Ball\", programma statunitense dedicato all'heavy metal, trasmesso da MTV in quel periodo. Con questo lavoro, gli Slayer confermarono la formula adottata da \"South of Heaven\", brani con ritmiche sia veloci che pi\u00f9 lente e un piccolo spazio per la melodia. Le tematiche, invece, seppur gi\u00e0 accennate in \"Hell Awaits\", risultarono incentrate sui serial killer (\"Dead Skin Mask\" \u00e8 un esempio), di cui si occup\u00f2 principalmente Araya.\nNello stesso anno il gruppo part\u00ec per il \"Clash of the Titans\", tour mondiale in compagnia di Anthrax, Megadeth e Alice in Chains in Nord America e con Megadeth, Suicidal Tendencies e Testament in Europa. Le performance degli Slayer furono documentate nel doppio live \"Decade of Aggression\" (1991). Terminato il tour, nella band ritornarono i problemi. Mentre tra Araya, King e Hanneman si cre\u00f2 un ottimo rapporto di amicizia e di cooperazione, Lombardo sembr\u00f2 non essersi integrato bene con i suoi colleghi, riprendendo forti discussioni con loro. Fu cos\u00ec che Lombardo usc\u00ec di nuovo dal gruppo, a causa di discussioni con gli altri membri contrari alla presenza di sua moglie nelle tourn\u00e9e. La partenza di Lombardo riport\u00f2 il gruppo in uno stato di precariet\u00e0 e i membri rimanenti si misero alla ricerca di un sostituto. Tramite il batterista John Tempesta, Paul Bostaph, gi\u00e0 membro di Testament e Forbidden, ebbe modo di conoscere il \"guitar tech\" di King il quale lo present\u00f2 a quest'ultimo. Dopo un'audizione, gli Slayer lo ritennero il batterista adatto al loro sound e venne assoldato come sostituto di Lombardo.\nGli Slayer con Paul Bostaph (1992-1995).\nLa band, con il nuovo arrivato, si prepar\u00f2 per l'edizione del \"Monsters of Rock\" del 1992 al Circuito di Donington Park, Inghilterra. A questa manifestazione parteciparono gli Slayer con Iron Maiden, W.A.S.P., Skid Row, Thunder e altre formazioni. Terminata l'attivit\u00e0 dal vivo, la formazione si rec\u00f2 in studio per la registrazione del brano \"Disorder\", suonato in compagnia del rapper Ice-T, per la colonna sonora del film \"Judgement Night\". Il pezzo \u00e8 un medley di tre brani degli Exploited: \"War\", \"UK '82\" e \"Disorder\", tutti tratti dall'album \"Troops of Tomorrow\".\nA distanza di quattro anni dall'ultimo disco in studio, usc\u00ec \"Divine Intervention\" (1994), caratterizzato da sonorit\u00e0 pi\u00f9 aggressive del precedente \"Seasons in the Abyss\" e dovute principalmente alla tecnica usata da Bostaph con la batteria.\nL'album ricevette critiche positive e fu certificato disco d'oro dalla RIAA. Con \"Divine Intervention\", uscito quando il thrash era ormai decaduto e generi come grunge e rock alternativo erano il nuovo target dei discografici in quegli anni, gli Slayer non si distanziarono dal loro stile originario, contrariamente agli altri epigoni Metallica, Megadeth e Anthrax.\nSubito dopo l'uscita del disco, la band parte per il \"Divine Intourvention\", assieme a Machine Head e Biohazard. L'attivit\u00e0 dal vivo del gruppo continu\u00f2 anche con la partecipazione ad altre due edizioni del \"Monsters of Rock\"; nel 1994 allo Stadio monumentale Antonio Vespucio Liberti di Buenos Aires (Argentina) con gruppi come KISS, Black Sabbath, Manowar e nel 1995 di nuovo al Circuito di Donington Park con Metallica, White Zombie, Corrosion of Conformity e altri.\nInnovazioni stilistiche (1996-2000).\nNel 1996 la band incise un disco di cover hardcore punk chiamato \"Undisputed Attitude\", contenente anche tre brani inediti, due dei quali scritti da Hanneman a met\u00e0 anni ottanta. La scelta di fare un disco del genere fu contestata da molti fan e le vendite non furono buone. Terminata l'incisione in studio, Bostaph decise di dedicarsi ai The Truth About Seafood, un suo progetto che ebbe vita breve dato che non arriv\u00f2 mai alla pubblicazione di un album, e venne reclutato Jon Dette dei Testament.\nGli Slayer con Dette si imbarcarono per l'Ozzfest del 1996, partecipando come attrazione principale ed essendo secondi solo all'organizzatore Ozzy Osbourne. Appena tornati, Dette decise di andarsene, , e il ruolo di batterista torna a tormentare la stabilit\u00e0 dell'organico. In questo periodo si vocifer\u00f2, addirittura, che gli Slayer si sarebbero sciolti ma tutto ci\u00f2 venne smentito immediatamente.\nAlla batteria torn\u00f2 pertanto Bostaph, pronto per la composizione e l'incisione del nuovo lavoro, \"Diabolus in Musica\" nel 1998. Questo album vide una rilevante trasformazione stilistica, in cui gli Slayer svilupparono ulteriormente le sonorit\u00e0 lente sperimentate con \"Seasons in the Abyss\", pur mantenendo alcuni brani sul loro classico stile. Nonostante alcuni abbiano definito il disco creativo e aggressivo come in passato, esso venne contrastato da molti fan della vecchia guardia. Nello stesso anno, il quartetto partecipa per la seconda volta consecutiva all'\"Ozzfest\" assieme a Pantera, Korn, Fear Factory e gli \"headliners\" Black Sabbath e Ozzy Osbourne.\nIl ritorno di Lombardo (2001-2005).\nNel 2001 fu volta dell'ottavo album \"God Hates Us All\", con il quale il gruppo decise di abbandonare la nuova formula adottata e di riprendere le vecchie sonorit\u00e0, anche se rimasero parvenze di sonorit\u00e0 groove. Dopo la pubblicazione del lavoro, gli Slayer parteciparono al \"Tattoo The Planet Festival\" assieme a Pantera, Static-X e Biohazard, spettacolo che per\u00f2 venne rimandato a causa degli attentati terroristici alle torri gemelle di New York. Proprio in concomitanza di questa tragedia, l'11 settembre 2001 venne pubblicato il loro nono album in studio \"God Hates Us All\".\nNel dicembre 2001 Bostaph lasci\u00f2, improvvisamente, gli Slayer, durante il tour di \"God Hates Us All\", probabilmente per problemi fisici ad un ginocchio. Dopo l'uscita di Bostaph, Lombardo venne chiamato temporaneamente dalla band per concludere il tour. Al termine di esso, Bostaph non fece pi\u00f9 ritorno nel gruppo e questo avvenimento fece circolare dicerie riguardanti diverbi con i restanti membri degli Slayer. Invece, lo stesso batterista dichiar\u00f2 di aver preso questa decisione per motivi artistici, interessato a cimentarsi con sonorit\u00e0 diverse.\nCon l'addio di Bostaph partirono nuove audizioni. Joe Nunez dei Soulfly fu consigliato al gruppo da Lombardo ma King sostenne che Nunez non volle unirsi alla band perch\u00e9 sua madre non apprezzava le visioni antireligiose espresse nella loro musica. In seguito venne audizionato Kevin Talley (Dying Fetus, D\u00e5\u00e5th), considerato un batterista talentuoso ma troppo giovane. Adrian Erlandsson dei Cradle of Filth non piaceva al chitarrista degli Slayer, poich\u00e9 ritenne il suo tocco non sufficientemente pesante per la loro musica. King sostenne che Raymond Herrera dei Fear Factory avrebbe voluto unirsi a loro ma non lo ritenne una scelta adatta, poich\u00e9 Herrera usa i trigger e il suo stile \u00e8 prevalentemente basato sulle intricate diteggiature di doppia cassa e poco incentrato sull'uso dei rulli, cosa fondamentale per la musica degli Slayer.\nSuccessivamente si assiste ad un susseguirsi di conferme e smentite di un ritorno fisso di Lombardo negli Slayer e solamente nel 2002 arriva la dichiarazione ufficiale, Lombardo riapprod\u00f2 stabilmente nel gruppo. La band, tornata con la formazione originaria partecipa a festival come l'\"Ozzfest\" ed il \"Download Festival\" ed organizz\u00f2 il \"The Unholy Alliance\", tour intrapreso in Nord America ed Europa, dove gli Slayer vennero accompagnati da Slipknot e Hatebreed.\nNel novembre 2003 hanno pubblicato il cofanetto \"Soundtrack to the Apocalypse\", volto a celebrare il ventennale della loro carriera.\n\"Christ Illusion\" e \"World Painted Blood\" (2006-2009).\nTornato in studio, nel 2006 il quartetto pubblic\u00f2 il nono album \"Christ Illusion\", immediatamente attaccato dalle comunit\u00e0 ecclesiastiche a causa dei testi, di carattere anti-religioso; dal punto di vista musicale, invece, il disco abbandona in gran parte le influenze groove metal in favore di altre pi\u00f9 vicine al thrash metal che hanno caratterizzato i loro esordi. L'album ha ottenuto un buon successso in madrepatria, debuttando al quinto posto della Billboard 200, il massimo raggiunto dagli Slayer fino ad allora. Il singolo \"Eyes of the Insane\" ha inoltre vinto un Grammy Award alla miglior interpretazione metal alla 49\u00aa edizione della manifestazione.\nPer la promozione dell'album il gruppo intraprese la tourn\u00e9e \"The Unholy Alliance II: Preaching to the Perverted\", in cui si esibirono assieme a Children of Bodom, Lamb of God, Thine Eyes Bleed e In Flames che vennero chiamati in sostituzione dei Mastodon. Nel mese di aprile dello stesso anno, gli Slayer hanno effettuato un tour in Australia con i Mastodon e sono apparsi al Download Festival nel Regno Unito e all'Heineken Jammin' Festival in Italia. Hanno partecipato inoltre al \"Greenfield Festival\" in Svizzera e in estate a una tourn\u00e9e con Marilyn Manson. Assieme a Trivium, Mastodon e Amon Amarth gli Slayer hanno effettuato il tour con date europee \"The Unholy Alliance: Chapter III\", tra ottobre e novembre 2008.\nIl 29 ottobre 2009 usc\u00ec il decimo album della band, \"World Painted Blood\", che ricevette pareri positivi e si piazz\u00f2 al dodicesimo posto della Billboard 200. Il frontman Tom Araya ha inizialmente dichiarato che questo sarebbe potuto essere l'ultimo disco della loro carriera. Dall'album vennero estratti tre singoli, \"Psychopathy Red\", \"Hate Worldwide\" e \"World Painted Blood\".\nL'anno successivo il gruppo, insieme a Metallica, Megadeth e Anthrax, ha suonato per la prima volta nella storia, nel \"Big Four Tour\" il 16 giugno al Bemowo Airport in Polonia. La seconda data del tour, tenutasi a Sofia (Bulgaria) il 22 giugno 2010, \u00e8 stata trasmessa via satellite in diretta mondiale tramite alcuni cinema selezionati. Visto il grandissimo successo ottenuto in queste due occasioni le band decisero di proseguire questa esperienza annunciando quattordici date a partire dal 16 giugno 2010 fino al 14 settembre 2011.\nAddio di Lombardo e morte di Hanneman (2010-2013).\nVerso l'inizio del 2011 Jeff Hanneman \u00e8 stato costretto a non partecipare ai vari tour a cui prese parte il gruppo a causa di un'operazione al braccio che lo ha impossibilitato a suonare la chitarra. Il gruppo decise cos\u00ec di sostituire temporaneamente Hanneman in attesa della sua guarigione, a partire dal 27 febbraio, con il chitarrista degli Exodus Gary Holt.\nIn una successiva intervista, Dave Lombardo si disse sicuro per un ritorno in studio degli Slayer con un nuovo album, non appena le condizioni di Hanneman sarebbero migliorate; tuttavia, il 21 febbraio 2013, lo stesso Lombardo annunci\u00f2 che non avrebbe partecipato ai tour che si terranno in Australia a causa di problemi finanziari legati al tour disputato con il gruppo nell'anno precedente. Il suo posto fu temporaneamente preso da Jon Dette, gi\u00e0 membro temporaneo del gruppo nel 1996, quando l'allora batterista Paul Bostaph abbandon\u00f2 il gruppo per dedicarsi al progetto parallelo The Truth about Seafood.\nIl 2 maggio 2013 il gruppo annunci\u00f2 attraverso la propria pagina Facebook la morte per insufficienza epatica del chitarrista Jeff Hanneman; tuttavia, una settimana pi\u00f9 tardi, i rimanenti componenti del gruppo affermarono che la causa della morte di Hanneman fu in realt\u00e0 una cirrosi epatica, che il chitarrista contrasse dopo anni di dipendenza dall'alcool. Il 31 maggio, Kerry King e Tom Araya annunciarono che Paul Bostaph avrebbe preso il posto di Dette alla batteria per tutti i rimanenti concerti che il gruppo terr\u00e0 nel corso del 2013, mentre Gary Holt avrebbe mantenuto il suo posto come chitarrista all'interno del gruppo, registrando le parti di chitarra composte da Hanneman, ma senza contribuire in alcun modo al processo di composizione testuale e musicale dell'undicesimo album in studio.\n\"Repentless\" e l'ultimo tour (2014-presente).\nNel mese di aprile 2014, in occasione dei Revolver Golden Gods Awards, gli Slayer hanno portato al debutto il brano inedito \"Implode\" e hanno annunciato di aver firmato un contratto con la Nuclear Blast, la quale avrebbe pubblicato l'undicesimo album del gruppo nei primi mesi del 2015. Il 18 aprile 2015, in occasione del Record Store Day, il gruppo han reso pubblico il brano intitolato \"When the Stillness Comes\", seguito il 19 giugno dello stesso anno da \"Repentless\".\nTali brani, insieme a \"Cast the First Stone\" e \"You Against You\", distribuiti tra la fine di agosto e i primi di settembre, hanno anticipato la pubblicazione dell'undicesimo album in studio \"Repentless\", uscito l'11 settembre 2015.\nIl gruppo ha dichiarato che non intraprender\u00e0 altri tour dopo quello conclusosi il 30 novembre 2019 a Los Angeles.\nLe accuse.\nNel corso della loro carriera gli Slayer sono stati oggetto di accese discussioni per gli argomenti trattati e il linguaggio utilizzato.\nUno degli aspetti da sempre posti in discussione \u00e8 il frequente utilizzo di citazioni e simbologie naziste: il fanclub ufficiale del gruppo si chiama infatti \"Slaytanic Wehrmacht\", termine quest'ultimo che indicava le forze armate tedesche dal 1935 fino alla fine della seconda guerra mondiale; il logo del gruppo raffigura l'aquila romana, stemma presente sugli elmi dei soldati nazisti e utilizzato anche da altri movimenti legati al fascismo; infine la S di \"Slayer\" \u00e8 stata accostata al simbolo delle SS. Altri sospetti che gli Slayer siano seguaci di questa ideologia riguardavano il chitarrista Jeff Hanneman, grande appassionato del secondo conflitto mondiale e conosciuto per possedere una vasta collezione di memorabilia nazisti.\nLa band, comunque, si \u00e8 sempre dichiarata interessata esclusivamente ai contenuti storiografici e non alle ideologie di questa corrente e bisogna inoltre ricordare che il padre di Hanneman fu un soldato delle truppe alleate che partecip\u00f2 alla battaglia di Normandia contro i nazisti.\n\"Angel of Death\".\nIl brano \"Angel of Death\", contenuto nell'album \"Reign in Blood\", descrive le sadiche operazioni di Josef Mengele, medico di Auschwitz noto per aver eseguito atroci esperimenti sugli internati del lager.\nIl brano fu oggetto di molte contestazioni perch\u00e9 considerato antisemita e ancora una volta tali critiche furono rivolte specialmente all'autore del brano Hanneman. Come tanti altri brani del gruppo, \"Angel of Death\" \u00e8 tuttora oggetto di dibattito tra gli Slayer e le associazioni di censura e i gruppi religiosi.\nLe dichiarazioni di Max Cavalera.\nDopo la pubblicazione di \"Divine Intervention\", contro gli Slayer prese posizione anche Max Cavalera, allora leader dei Sepultura, che, nonostante fosse un grande amico del gruppo li addit\u00f2 come una banda di neonazisti accusandoli di attirare naziskin ai loro concerti per via della loro immagine e della loro musica. Tutto questo suscit\u00f2 una forte avversione tra i due gruppi sebbene i rapporti, attualmente, siano tornati alla normalit\u00e0.\nL'omicidio di Elyse Marie Pahler.\nNel 1996 gli Slayer vennero citati in giudizio con l'accusa di aver spinto alcuni giovani ad uccidere una ragazza: la vittima era Elyse Marie Pahler, una quindicenne assassinata il 22 luglio 1995.\nAll'epoca gli assassini Roger Casey (17 anni), Jacob Delashmutt (16) e Joseph Fiorella (15) suonavano in un gruppo ispirato agli Slayer chiamato \"Hatred\"; i tre confessarono di aver rapito la giovane, di averla drogata, stuprata e pugnalata a morte su un altare satanico, per poi concludere le sevizie con atti di necrofilia. I ragazzi, dopo l'arresto, dissero di essere stati plagiati da alcune canzoni degli Slayer come \"Altar of Sacrifice\" (contenuta in \"Reign in Blood\"), \"Kill Again\" e \"Necrophiliac\" (entrambe presenti in \"Hell Awaits\").\nDopo l'evento i genitori della vittima promossero un'azione legale nei confronti degli Slayer e alla loro etichetta discografica: il processo termin\u00f2 nel 2001, a sei anni dall'accaduto, e si concluse con l'assoluzione del gruppo, motivata dal fatto che la legge statunitense non pu\u00f2 censurare la libert\u00e0 di espressione musicale. Il giudice, inoltre, non ritenne la loro musica oscena, indecente o pericolosa per i minori.\nBestie di Satana.\nNegli anni successivi si \u00e8 tornato a parlare degli Slayer per un fatto di cronaca avvenuto in Italia: il 28 maggio 2004, infatti, vennero ritrovati due cadaveri in una fossa di un bosco nei pressi di Somma Lombardo. Le due vittime erano Fabio Tollis e Chiara Marino, uccisi da alcuni membri di una setta chiamata \"Le Bestie di Satana\", di cui i due erano parte integrante. Dopo i ritrovamenti iniziarono le indagini che condurranno al gruppo satanico, portando cos\u00ec a numerosi arresti. Il brano \"Kill Again\" venne considerato di incitamento per Volpe e i suoi adepti mentre un altro membro della setta, Davide R., venne trovato impiccato con il filo da bucato nel bosco dietro casa sua; si presume che questi si sia tolto la vita a causa delle continue minacce di morte che riceveva da parte di Volpe e della sua banda, ma altri vociferano che venne influenzato dal brano \"Richard Hung Himself\" (contenuto in \"Undisputed Attitude\"), che letteralmente significa \"Richard si \u00e8 impiccato\".\nDopo questa tragedia Luigi Offeddu e Ferruccio Sansa, rispettivamente giornalisti del \"Corriere della Sera\" e de \"la Repubblica\", hanno scritto il libro \"I ragazzi di Satana\", nel quale vengono citati gli Slayer. Dopo questi sanguinari eventi Jeff Hanneman, in un'intervista a \"Metal Hammer\", rispose a queste accuse considerando ignorante chi aveva cercato nella loro musica le cause di questi delitti, sostenendo che un simile gesto potrebbe essere stato influenzato da numerosi altri fattori negativi.\nI contenuti di \"Christ Illusion\".\nAltri duri attacchi vennero rivolti al nono album del gruppo, \"Christ Illusion\". Quest'ultimo si caratterizza per le tematiche principalmente anti-religiose, oltre a una copertina raffigurante un Cristo sanguinante e mutilato e le teste degli Apostoli e di Maria in un mare di sangue, fatto non ben visto dalla comunit\u00e0 cristiana. Tra i brani in esso presenti vi \u00e8 \"Jihad\", che tratta gli attentati dell'11 settembre 2001 dal punto di vista degli estremisti islamici; ci\u00f2 ha generato rabbia da parte di alcuni parenti delle vittime della tragedia. Kerry King ribatt\u00e9 asserendo che Dio e la religione dividono il mondo, fomentando odio e mettendo gli uni contro gli altri; per quanto riguarda le critiche a \"Jihad\", il chitarrista disse che questo brano non condanna nessuno e che non dice chi ha ragione e chi ha torto. Il chitarrista aggiunse inoltre di non essere satanista, bens\u00ec ateo e anti-religioso.\nIn India, dopo le proteste dei gruppi religiosi sia cristiani che musulmani, l'11 ottobre 2006 la EMI ha ritirato e distrutto tutte le copie in vendita ed \u00e8 stato proibito il commercio del disco in questa nazione.\nInfluenza musicale e riconoscimenti.\nGli Slayer fanno parte dei cosiddetti \"Big Four of Thrash\", nome dato dai media ai quattro maggiori gruppi della scena thrash metal in cui figurano, oltre a loro, i Metallica, gli Anthrax e i Megadeth.\nA partire dall'EP \"Haunting the Chapel\" del 1984, la band inizi\u00f2 ad assumere dei connotati musicali propri e diversi dagli altri gruppi appartenenti a questa tetrade, che saranno un modello di ispirazione per il thrash pi\u00f9 estremo (Kreator, Dark Angel Sepultura e Necrodeath per citare alcuni gruppi ispiratisi all'opera di King e gli altri).\n\"Reign in Blood\", il loro disco pi\u00f9 conosciuto, ha rivestito un'enorme importanza per l'origine del death metal (secondo AllMusic l'album ha influenzato l'intero genere) e fu oggetto di ispirazione per i capofila dell'allora nascente movimento (Death, Obituary e Morbid Angel).\nGli Slayer sono inoltre citati come fonte di influenza da artisti come Death, Obituary, Cannibal Corpse, Entombed, Suffocation, Samoth degli Emperor e dei Zyklon, Fire Trails, Nocturno Culto dei Darkthrone, Mayhem, Behemoth, Stormlord e Enthroned.\nIl gruppo ha raccolto giudizi molto positivi anche da parte di vari media del settore. MTV inser\u00ec gli Slayer all'undicesimo posto nella classifica dei \u00ab10 migliori gruppi metal di tutti i tempi\u00bb, VH1 li classific\u00f2 al 101\u00ba posto tra i \u00ab100 migliori gruppi hard rock\u00bb, mentre i nomi di Kerry King e Jeff Hanneman vennero piazzati al 10\u00ba posto nella graduatoria dei \u00ab100 migliori chitarristi metal di sempre\u00bb dalla rivista Guitar World nel 2004. Nel 2006 i lettori di Spin hanno definito gli Slayer \u00abil miglior gruppo dal vivo\u00bb, superando gruppi come Panic! at the Disco e The Killers. Nel 2007 i lettori della rivista Revolver Magazine hanno giudicato gli Slayer \"il gruppo dell'anno\" e \"Christ Illusion\" \"l'album dell'anno\"; Kerry King e Jeff Hanneman vennero inseriti al 1\u00ba posto come \"miglior guitar team\" e Dave Lombardo come \"miglior batterista\".\nRapporti controversi.\nDave Mustaine.\nNel corso della loro carriera gli Slayer sono stati protagonisti di alcuni diverbi con altri esponenti della scena metal: la pi\u00f9 famosa inimicizia \u00e8 quella tra Kerry King e il leader dei Megadeth Dave Mustaine.\nCome gi\u00e0 accennato tutto cominci\u00f2 nel 1984 quando Mustaine convoc\u00f2 King per suonare nei Megadeth come secondo chitarrista: la sua militanza fu brevissima e Kerry lasci\u00f2 il gruppo perch\u00e9 non sopportava il carattere di Mustaine, da lui ritenuto arrogante. La diatriba riprese nel 1990, durante il \"Clash of the Titans\", dato che Mustaine non accettava che gli Slayer fossero gli headliner, affermando che il suo gruppo non veniva mai dopo; tra i due fin\u00ec di mezzo anche Tom Araya, che avrebbe avuto uno scontro fisico con Mustaine dopo che questi avrebbe detto al frontman degli Slayer di succhiargli i genitali (Araya, durante una data del tour, lo defin\u00ec \"omosessuale\" davanti al pubblico).\nNel 2004, sulla rivista \"Guitar World\", King rilasci\u00f2 questa dichiarazione su Mustaine: \nKing inoltre etichett\u00f2 il fondatore dei Megadeth con gli epiteti \"cocksucker\" (ciucciacazzi) e \"miserable person\" (persona miserabile) tuttavia sembra che il diverbio si sia placato.\nMachine Head.\nUn altro noto litigio \u00e8 quello avuto con i Machine Head, che vede protagonisti ancora Kerry King e Robb Flynn. La lite inizi\u00f2 a met\u00e0 degli anni novanta, agli esordi dei Machine Head: Kerry ammir\u00f2 molto il loro disco d'esordio, \"Burn My Eyes\", e li invit\u00f2 a partecipare alle tourn\u00e9e degli Slayer. Con il tempo, per\u00f2, i rapporti si deteriorarono: Flynn disse che King li aveva pesantemente insultati dopo la loro svolta nu metal e non sopport\u00f2 tale dichiarazione.\nPoco dopo l'uscita del loro album \"Supercharger\", Flynn dichiar\u00f2 che King defin\u00ec lui e il suo gruppo \u00abvenduti\u00bb, ritenendoli inoltre \u00abresponsabili del rap metal [...] Si presero gioco di me credendo di essere metal. Non hanno nessuna coerenza\u00bb. Il fondatore dei Machine Head, che considerava King un suo idolo, dichiar\u00f2 questo in un'intervista riportata dal sito della Roadrunner Records: Dopo anni di astio, al Metal Hammer Award del 2008 King e Flynn si sono chiariti e hanno messo da parte le ostilit\u00e0."}
{"id": "2909055", "revid": "2203788", "url": "https://it.wikipedia.org/wiki?curid=2909055", "title": "Guido Rampoldi", "text": "Biografia.\nDal 1987 al 2011 ha seguito tutti i pi\u00f9 importanti eventi di politica estera, prima per \"La Stampa\" e poi per \"La Repubblica\". Inviato speciale, editorialista e \"war-correspondent\", ha vinto alcuni tra i maggiori premi di giornalismo, tra i quali il Barzini e il Mad David. Laureato in Filosofia, ha pubblicato saggi sullo sterminio come pratica \u2018politica\u2019 dal dopoguerra ad oggi (L'innocenza del Male, Laterza 2004) e sull'uso politico degli idrocarburi nel mondo contemporaneo (I giacimenti del potere, Mondadori 2006). Un suo romanzo ambientato in Afghanistan (La mendicante azzurra, Feltrinelli 2008) ha vinto il Premio Bagutta opera prima. Il suo successivo romanzo (L'acrobata funesto, Feltrinelli 2012) \u00e8 stato letto come una satira del giornalismo corrente. "}
{"id": "2909057", "revid": "1543377", "url": "https://it.wikipedia.org/wiki?curid=2909057", "title": "Guerra entomologica", "text": "La guerra entomologica o \"EW\" (abbreviazione dall'inglese entomological warfare) \u00e8 un tipo di guerra non convenzionale ove s'impiegano particolari specie di insetti a scopo tattico e strategico. Il concetto esiste da secoli, e diverse nazioni sono state accusate di aver creato programmi appositi per la realizzazione di tattiche di guerra entomologica o di averne fatto uso nel corso di conflitti.\nDescrizione.\nCon guerra entomologica si intende un particolare sottogenere della guerra biologica, nella quale gli insetti sono usati come arma per attacchi diretti o come vettori per il trasporto di agenti biologici, come peste o colera, sostanze chimiche o radiologiche. In grossa sostanza, l'EW si differenzia in tre categorie: utilizzo degli insetti come mezzo di spargimento di agenti patogeni in specifiche aree, utilizzo degli insetti come vettore per infettare qualsiasi entit\u00e0 vivente (uomini o animali) nell'area di azione, utilizzo dell'insetto a scopo strategico per la rovina di aree agricole o coltivabili. Un altro metodo, il pi\u00f9 convenzionale, \u00e8 quello di usare insetti non infetti, ad esempio api, per attaccare frontalmente il nemico. L'efficacia \u00e8 inoltre aumentata da un effetto psicologico.\nStoria.\nL'assedio di Kaffa \u00e8 sicuramente il primo caso di guerra biologica, in questo caso anche guerra entomologica della storia. Le pulci erano il vettore della peste con cui hanno contagiato la citt\u00e0 assediata\nSeconda guerra mondiale.\nItalia.\nIn Italia un noto utilizzo della EW si pu\u00f2 riscontrare nella seconda Guerra Mondiale, la strategia \u00e8 stata allagare nuovamente la pianura Pontina (agro pontino) per far ammalare il nemico di malaria con le malattie trasmesse da zanzare e rallentarlo costringendolo ad evitare le zone allagate.\nFrancia.\nL'implicazione della Francia nel perseguimento di programmi di guerra entomologica nel corso della seconda guerra mondiale \u00e8 noto ai pi\u00f9. Come analizzato dai rivali tedeschi, i tecnici francesi arrivarono a constatare il possibile ingaggio in guerra della dorifora della patata come arma contro le colture della Germania. Nel 1939 furono eseguiti i primi esperimenti volti a verificarne l'efficacia.\nGiappone.\nIl Giappone fu senza dubbio la nazione che pi\u00f9 si avvalse delle propriet\u00e0 avanzate nel settore entomologico militare per utilizzare insetti a scopo di infezione su masse di popolazione in territorio cinese durante la seconda guerra mondiale attraverso l'apposita Unit\u00e0 731. Furono utilizzate alcune pulci infettate da peste e colera per infettare quante pi\u00f9 persone cinesi possibile nascoste in bombe apposite, sparse via aerea attraverso voli a bassa quota effettuati dall'esercito nipponico.\nSecondo alcune stime le persone morte da malattie provocate dall'attacco entomologico in Cina vanno dalle 440.000 alle 500.000.\nRegno Unito.\nDopo che lo scienziato inglese J.B.S. Haldane espresse il proprio parere secondo cui il Regno Unito e la Germania fossero nazioni vulnerabili ad azioni di guerra entomologica, nel 1942 gli Stati Uniti inviarono ai propri alleati anglosassoni una spedizione di 15.000 dorifore della patata per studiarle come arma per la guerra.\nBioterrorismo.\nCi sono 4 strategie dell'uso di insetti a fine terroristico\nI bersagli strategici sono trasporti, ospedali, sicurezza. La scarsa percezione del rischio e l'abitudine rende particolarmente complicata la mitigazione del rischio"}
{"id": "2909058", "revid": "767487", "url": "https://it.wikipedia.org/wiki?curid=2909058", "title": "Tashkent Open 2007", "text": "Il Tashkent Open 2007 \u00e8 stato un torneo di tennis giocato sul cemento.\n\u00c8 stata la 9\u00aa edizione del Tashkent Open, che fa parte della categoria Tier IV nell'ambito del WTA Tour 2007.\nSi \u00e8 giocato al Tashkent Tennis Center di Tashkent in Uzbekistan, dal 1\u00ba ottobre al 7 ottobre 2007.\nCampionesse.\nSingolare.\n Pauline Parmentier ha battuto in finale Viktoryja Azaranka, 7\u20135, 6\u20132\nDoppio.\n Kacjaryna Dzehalevi\u010d / Nastas'sja Jakimava hanno battuto in finale Tat'jana Pu\u010dek / Anastasija Rodionova, 2\u20136, 6\u20134, [10\u20137]"}
{"id": "2909060", "revid": "483293", "url": "https://it.wikipedia.org/wiki?curid=2909060", "title": "Baseball Godo", "text": ""}
{"id": "2909063", "revid": "260676", "url": "https://it.wikipedia.org/wiki?curid=2909063", "title": "Xintiandi", "text": "Xintiandi (\u65b0\u5929\u5730) \u00e8 un quartiere pedonale della citt\u00e0 di Shanghai, dove \u00e8 possibile fare shopping, trovare molti ristoranti e punti di incontro. Frequentata principalmente dai turisti, poich\u00e9 \u00e8 forse una delle ultime aree della citt\u00e0 dove \u00e8 possibile ammirare l'architettura tipica cinese. \u00c8 formato da vecchie abitazioni in pietra di tipico stile architettonico cinese, dette shikumen, completamente restaurate ed adibite alle pi\u00f9 svariate attivit\u00e0."}
{"id": "2909064", "revid": "767487", "url": "https://it.wikipedia.org/wiki?curid=2909064", "title": "\u0472", "text": ""}
{"id": "2909065", "revid": "767487", "url": "https://it.wikipedia.org/wiki?curid=2909065", "title": "Angel of Babylon", "text": "Angel of Babylon \u00e8 il quinto album del gruppo musicale Power metal degli Avantasia, pubblicato il 3 aprile 2010.\nIl disco.\nIl disco \u00e8 stato pubblicato sia in versione singola che in un doppio cofanetto con il gemello The Wicked Symphony, con il quale prosegue la seconda parte della saga cominciata con The Scarecrow.\nCome nel precedente disco fanno lo loro ricomparsa J\u00f8rn Lande, Michael Kiske e Bob Catley. Da segnalare la presenza di Jon Oliva (ex-Savatage) e Russell Allen (Symphony X)."}
{"id": "2909066", "revid": "31440009", "url": "https://it.wikipedia.org/wiki?curid=2909066", "title": "\u03dc", "text": ""}
{"id": "2909067", "revid": "767487", "url": "https://it.wikipedia.org/wiki?curid=2909067", "title": "Sidio Corradi", "text": "Carriera.\nCalciatore.\nEsordisce in Serie A con la maglia del : quell'unica presenza gli garantisce di entrare nella lista dei vincitori dello scudetto 1963-1964. In seguito veste la maglia del Lanerossi Vicenza, senza fortuna.\nNel 1966 passa al , segnando 27 gol in tre stagioni. Dopo una stagione tra le file del che ottiene la promozione in Serie A, Corradi scende di categoria, accasandosi al Genoa, retrocesso in Serie C, diventando uno dei protagonisti della risalita del Grifone fino alla Serie A nel 1973. Rimane in rossobl\u00f9 ufficialmente fino al 1977, nonostante nell'ultima stagione non abbia mai giocato.\n\u00c8 l'unico calciatore, insieme a Marco Rossi, ad aver segnato con la maglia del Genoa in serie A, B e C ed in Coppa Italia.\nAllenatore.\nTerminata la carriera da calciatore, ha continuato a lavorare nel settore giovanile del Genoa diventando allenatore della squadra Primavera a partire dalla stagione 2010-2011 sostituendo Luca Chiappino che aveva portato la squadra alla vittoria dello scudetto di categoria."}
{"id": "2909070", "revid": "767487", "url": "https://it.wikipedia.org/wiki?curid=2909070", "title": "Tashkent Open 2007 - Singolare", "text": "Il singolare del torneo di tennis Tashkent Open 2007, facente parte del WTA Tour 2007, ha avuto come vincitrice Pauline Parmentier che ha battuto in finale Viktoryja Azaranka 7\u20135, 6\u20132."}
{"id": "2909071", "revid": "84184", "url": "https://it.wikipedia.org/wiki?curid=2909071", "title": "Rampoldi", "text": ""}
{"id": "2909072", "revid": "1543377", "url": "https://it.wikipedia.org/wiki?curid=2909072", "title": "Circondario di Niafunk\u00e9", "text": "Il circondario di Niafunk\u00e9 \u00e8 un circondario del Mali facente parte della regione di Timbuct\u00f9. Il capoluogo \u00e8 Soboundou.\nGeografia antropica.\nSuddivisioni amministrative.\nIl circondario di Niafunk\u00e9 \u00e8 suddiviso in 8 comuni:"}
{"id": "2909076", "revid": "1442080", "url": "https://it.wikipedia.org/wiki?curid=2909076", "title": "Tashkent Open 2007 - Doppio", "text": "Il doppio del torneo di tennis Tashkent Open 2007, facente parte del WTA Tour 2007, ha avuto come vincitrici Kacjaryna Dzehalevi\u010d e Nastas'sja Jakimava che hanno battuto in finale Tat'jana Pu\u010dek e Anastasija Rodionova 2\u20136, 6\u20134, [10\u20137]."}
{"id": "2909079", "revid": "278830", "url": "https://it.wikipedia.org/wiki?curid=2909079", "title": "\u266a", "text": ""}
{"id": "2909080", "revid": "1543377", "url": "https://it.wikipedia.org/wiki?curid=2909080", "title": "Circondario di Timbuct\u00f9", "text": "Il circondario di Timbuct\u00f9 \u00e8 un circondario del Mali facente parte della regione omonima. Il capoluogo \u00e8 Timbuct\u00f9.\nSi tratta del circondario pi\u00f9 vasto del Paese, con una popolazione che per oltre il 40% si accentra nel capoluogo.\nGeografia antropica.\nSuddivisioni amministrative.\nIl circondario di Timbuct\u00f9 \u00e8 suddiviso in 6 comuni:"}
{"id": "2909083", "revid": "57342", "url": "https://it.wikipedia.org/wiki?curid=2909083", "title": "Bagutta", "text": ""}
{"id": "2909093", "revid": "1149807", "url": "https://it.wikipedia.org/wiki?curid=2909093", "title": "Generatore di ultrasuoni", "text": "Il generatore \u00e8 costituito da vari circuiti elettronici. In generale possiamo dire che il generatore trasforma l'energia di rete a bassa frequenza (50 Hz) elevandola a frequenza superiore (20 o pi\u00f9 kHz) con una tensione ed una corrente proporzionale alla sua potenza. La gamma di frequenze disponibili variano da 20 kHz sino a 50 kHz. La pi\u00f9 utilizzata \u00e8 20 kHz in quanto permette maggiori applicazioni. I moderni generatori possiedono controlli automatici che garantiscono un funzionamento assolutamente affidabile. \nIn particolare, alcuni modelli possiedono stabilizzatori di ampiezza che garantiscono una resa costante anche con variazioni della tensione di alimentazione, circuiti di blocco che sospendono l'emissione di ultrasuoni in caso di guasti o anomalie nel sistema. Particolare attenzione \u00e8 stata rivolta al circuito che accorda il generatore al gruppo vibrante. Il gruppo vibrante possiede una propria frequenza di risonanza che varia a seconda del sonotrodo che si utilizza ed alla temperatura che quest'ultimo acquisisce durante il lavoro. I generatori pi\u00f9 sofisticati possiedono un particolare circuito che accorda automaticamente la frequenza.\nLa scelta del tipo di generatore, la frequenza di lavoro e la potenza che deve sviluppare sono fattori che dipendono dal tipo di applicazione e di norma vengono concordati con il costruttore.\n\u00c8 importante sottolineare che la potenza prodotta dal generatore a vuoto, cio\u00e8 non durante una saldatura, deve essere pi\u00f9 bassa possibile. Teoricamente, se le perdite del sistema fossero 0, la potenza prodotta sarebbe 0. In realt\u00e0 le perdite proprie del sistema oltre alle perdite meccaniche del gruppo vibrante portano un minimo assorbimento che non deve superare il 15-20% della potenza massima disponibile.\nLa potenza sotto carico, cio\u00e8 durante la fase di saldatura, normalmente impegna il generatore per il 60-70% della potenza massima. In alcuni casi o per brevi periodi, la potenza pu\u00f2 raggiungere valori molto elevati o addirittura superare il massimo disponibile. In questi casi \u00e8 preferibile sostituire il generatore con modello pi\u00f9 potente.\nOgni generatore pu\u00f2 essere collegato ad un singolo gruppo vibrante. Esistono applicazioni speciali che utilizzano circuiti di commutazione ai quali sono collegati pi\u00f9 gruppi vibranti. Ciascun gruppo vibra secondo la posizione del commutatore. \nLe attuali tecnologie, permettono la realizzazione di generatori di ultrasuoni compatti e modulari, anche quando le potenze sviluppate sono elevate. L'utilizzo di sistemi con microprocessori offre la possibilit\u00e0 di impostare direttamente sul generatore, senza moduli aggiuntivi, il ciclo di funzionamento con i principali parametri di ciclo.\nIn alcuni generatori di ultima generazione, sono disponibili porte di collegamento verso computer per la gestione di tutti i parametri di funzionamento."}
{"id": "2909094", "revid": "15756", "url": "https://it.wikipedia.org/wiki?curid=2909094", "title": "Episodi di Questa \u00e8 la mia terra (seconda stagione)", "text": "La seconda stagione di \"Questa \u00e8 la mia terra, nota anche con il titolo di Questa \u00e8 la mia terra - Vent'anni dopo\", va in onda su Canale 5 dal 20 gennaio al 20 febbraio 2008.\nPrima puntata.\nTrama.\nLa storia riprende nel 1958. Andrea e Giulia si sono sposati e hanno una fattoria. Oltre a Pietro hanno anche una figlia, Ada, adottata in tempi di guerra. Giulia non ha mai smesso di fare la maestra.\nSilvana intanto continua la sua vita infelice: ha sposato il perfido Leonardo Del Negro, dal quale subisce violenze e umiliazioni di ogni genere. Si scopre che lei e Andrea sono amanti da quando lui l'ha salvata dal suicidio nella prima serie. Del Negro \u00e8 un ricco speculatore che cerca di portare via le terre dell'Agro e per farlo ricatta Giulia, dicendole di sapere la verit\u00e0 sulla madre naturale di Ada.\nAll'agro intanto ritorna Giacomo, che dopo la guerra si \u00e8 riciclato nei servizi segreti, lavorando per Italia, Stati Uniti e Unione Sovietica contemporaneamente usando tre nomi diversi. Entrato negli uffici di una base militare della NATO viene scoperto dal capitano Lockman, a conoscenza delle sue identit\u00e0: per legittima difesa \u00e8 costretto ad ucciderlo. In seguito, De Santis rincontrer\u00e0 Giulia dopo molti anni.\nAnche Ada ha incontrato Giacomo, del quale si \u00e8 infatuata. Entrambi sono a conoscenza del legame che hanno in comune con Giulia e la ragazza vuole sfruttare il fatto di non essere figlia biologica della donna per conquistarlo, entrando cos\u00ec in competizione con la madre adottiva. Ma Giacomo la rifiuta e Ada torna a casa in lacrime. Quando Giulia e Andrea le chiedono cosa sia successo lei fa il nome di Giacomo, che viene colpito da Andrea con un pugno. Acciari in seguito chiede a Ada di non frequentare Giacomo, essendo questi un uomo pericoloso.\nGiulia vede Andrea e Silvana baciarsi nel fienile e scopre la reazione fra i due, cacciandoli entrambi fuori dalla sua vita.\nSeconda puntata.\nTrama.\nGiulia esce dall'incidente fortunatamente illesa. Andrea, dopo averla soccorsa, tenta di riavvicinarsi esortandola a tornare a combattere insieme: deve rifiutare il ricatto di Leonardo Del Negro. Ma lei, quasi rassegnata, si prepara a lasciare la scuola.\nSilvana continua a seguire le tracce del figlio che anni prima ha avuto con Andrea. In un primo momento pensa di averlo riconosciuto in un ragazzo ventenne adottato molti anni prima dal dottor Fontana. Cerca allora di contattarlo attraverso una lettera, ma questa verr\u00e0 intercettata dal padre del ragazzo che le spiegher\u00e0 veramente come sono andate le cose.\nGiacomo si insinua nuovamente negli uffici della base militare della NATO per cercare mappe e documenti che testimoniano l'inadeguatezza dei terreni dell'Istituto alla costruzione di qualsiasi centrale elettrica o nucleare. Cos\u00ec cerca di dare una mano a Giulia facendole recapitare tutta la segreta documentazione.\nQuando Giulia decide di andarlo a ringraziare, lo trova nella sua villa con Ada completamente nuda. Giacomo imbarazzato urla che sua figlia non gli interessa e che non \u00e8 lei la donna per cui \u00e8 tornato. La ragazzina cos\u00ec scappa dalla zia Silvana, ma Giulia \u00e8 inquieta, la notte fa sempre lo stesso sogno: colpi di arma da fuoco che si mescolano al pianto di una bambina e lei che, per difendersi, spara. Il suo passato ha ancora qualche lato oscuro ma almeno ha trovato il modo per salvare il terreno dell'Istituto: lo allagher\u00e0 e far\u00e0 riemergere la palude attraverso le chiuse segnate sulla mappa inviatale. Del Negro \u00e8 cos\u00ec costretto a incassare il colpo e a cercare l'aiuto di Giacomo che, fatalit\u00e0, possiede degli appezzamenti di terreno da potergli vendere.\nPer andare a riprendere Ada, Giulia affronta Silvana alla \"Bolero film\". Ascoltando involontariamente la loro conversazione, Ada scopre il vero motivo della separazione dei genitori: il tradimento di Andrea con Silvana.\nDue mesi dopo, la notte di Capodanno, Giacomo \u00e8 di ritorno da una missione e Giulia ritrova l'amore e la passione per lui, mentre Silvana, distrutta da quanto le ha rivelato il dottor Fontana, tenta il suicidio. Fontana anni prima aveva realmente comprato il suo piccolo Fausto ma per affidarlo ad una coppia di amici ebrei che non potevano avere bambini e che, nelle retate del '43, vennero presi e deportati ad Auschwitz.\nTerza puntata.\nTrama.\nAll'alba del primo giorno dell'anno Giacomo e Giulia si svegliano insieme e ritrovano molta complicit\u00e0. Lei gli confessa del ricatto subito da Del Negro grazie alla foto di Ada con la sua vera madre. Andrea invece, dopo la misteriosa telefonata di Silvana si precipita a casa della donna e la trova in fin di vita. Sulla strada del pronto soccorso Andrea incontra un blocco di polizia che chiede informazioni riguardo al cadavere del capitano Lockman, trovato in fondo ad un lago a bordo della sua automobile.\nAda non \u00e8 rientrata a casa dopo la notte trascorsa a Roma con Davide.\nSilvana, al rientro dall'ospedale decide di non ritornare pi\u00f9 a casa dal marito, ma fermarsi per qualche tempo dalla sorella Bianca.\nGiacomo, al momento della firma con del Negro pretende la consegna della foto con la quale ricattava Giulia.\nDel Negro \u00e8 impegnato da altre preoccupazioni: decide infatti di far seguire la moglie da Alfredo, che la vede andare nel ghetto con Andrea, dove abitava la presunta famiglia del loro bambino.\nIl giorno seguente, mentre cerca i finimenti del cavallo di Ada, Andrea trova nel fienile le foto di Pietro che ritraevano la sorella Ada vicina all'automobile di Lockman davanti alla villa di Giacomo, proprio il giorno della scomparsa dell'uomo. Andrea sembra cos\u00ec ricollegare molti dettagli, ma un incendio divampa nel fienile che viene completamente distrutto sotto gli occhi soddisfatti di Del Negro. Questi, scoperta la relazione che Silvana ha avuto con Andrea, ha appena tentato di ucciderlo.\nPietro riesce a tirar fuori il padre dall'incendio, mentre questi con un filo di voce dice al maresciallo della sua scoperta, pochi secondi prima di essere caricato sull'ambulanza.\nQuarta puntata.\nTrama.\nAndrea ha ormai capito che Giacomo \u00e8 l'assassino. Il maresciallo, raccolta la denuncia, si reca a casa di Giacomo per chiedere informazioni riguardo alla macchina di Lockman vista davanti al suo giardino. Con grande sorpresa Giacomo conduce il maresciallo presso il proprio Garage per mostrargli un'auto simile, parte della sua collezione.\nA questo punto per l'incendio viene incolpato il ragazzo che ha rubato l'incasso del \"Cross Country\", e Ada si sente cos\u00ec profondamente in colpa: il ladro \u00e8 Davide.\nGiulia \u00e8 preoccupata, ma questa volta \u00e8 veramente convinta del rapporto con Giacomo, che invece le gira nuavamente le spalle recitando la parte di quello che l'ha solamente usata per vendicarsi di quanto accaduto 20 anni prima. \u00c8 una messa in scena che serve per allontanarla da lui, e proteggerla da Helena e il KGB.\nAppena uscito dall'ospedale Andrea si mette al lavoro per ricostruire il magazzino. Giulia, sotto consiglio di Ada, cerca di riavvicinarsi all'uomo, aprendo anche le danze con lui alla serata inaugurale del nuovo magazzino.\nSilvana \u00e8 sempre pi\u00f9 tormentata dall'idea del suo bambino, tanto da scappare dalla festa ed andare nel ghetto, dove trova Davide e lo riconosce come suo figlio Fausto, abbandonato cos\u00ec tanti anni prima. Davide per\u00f2 la caccia via in malo modo.\nGiulia per saperne di pi\u00f9 torna alla villa di Giacomo, cerca di portare via dei documenti, ma Sasha, l'aiutante di Helena la scopre e la insegue fino alla spiaggia. Sta per ammazzarla, ma viene prima colpito da un altro proiettile: quello di Giacomo, che a questo punto confessa tutto.\nNel frattempo Pietro trova lavoro alla Bolero come fotografo, Andrea capisce che questa \u00e8 la possibilit\u00e0 di ritrovare copie delle foto perse nell'incendio: ed \u00e8 cos\u00ec. Non esiter\u00e0 un secondo a denunciare Giacomo ai carabilieri. Giulia, venuta a conoscenza di quanto fatto dal marito, \u00e8 colta dalla paura... ora sono davvero in pericolo!\nQuinta puntata.\nTrama.\nGiulia, dopo le rivelazioni e l'arresto di Giacomo, vuole sapere che rischi corre la sua famiglia. Sono proprio le intimidazioni cariche di gelosia di Helena, che nel frattempo \u00e8 stata rispedita in Italia per proseguire la sua missione, a non lasciare dubbi.\nAndrea, dopo la confessione di Silvana su Davide, loro figlio, lo cerca e, alla stazione, lo difende da un aggressore. \u00c8 qui che gli dice di essere suo padre, ma la reazione di Davide \u00e8 di assoluto rifiuto.\nIntanto Bianca discute la sua tesi di laurea in medicina accompagnata da tutta la famiglia. Sotto gli occhi sbigottiti dei presenti, al ristorante dove si festeggia Bianca, Silvana, un po' brilla, brinda a Davide rivelandone la maternit\u00e0.\nMa lo sgomento per Giulia viene dalla completa confessione di Silvana: il padre \u00e8 Andrea.\nElena intanto riesce a ricattare Del Negro. Sa tutto della sua vera identit\u00e0: ex comandante delle Brigate Nere, Carlo Menotti, disperso e poi dichiarato morto nel '46. Sotto scacco riesce cos\u00ec ad ottenere quello che vuole: la sua connivenza per screditare la tecnologia americana del reattore nucleare e fare cos\u00ec gli interessi del KGB.\nGiulia affronta, disarmata e stremata dagli accadimenti, suo marito Andrea che, ormai messo a nudo, vuole solo recuperare l'amore di Giulia.\nLa vita di Silvana, nel frattempo, sembra trovare la direzione da lei tanto sperata: Davide ci ha ripensato, le ha mandato un telegramma e vuole incontrarla. Cos\u00ec, emozionata e contenta, torna a casa per prepararsi all'incontro ma, inavvertitamente, ascolta qualcosa che non avrebbe dovuto sentire: la conversazione segretissima tra Del Negro ed Elena, da cui emergono gli obiettivi del KGB e il vero volto dell'iniquo uomo che ha sposato.\nHelena per\u00f2, a cui da buona spia non sfugge nessun dettaglio, capisce che sono stati ascoltati e cerca di eliminare la moglie di Del Negro, le punta una pistola e la insegue: Silvana finisce fuori da una vetrata, precipita e muore nel cortile.\nGiulia con tutta la famiglia non si d\u00e0 pace, non crede alla tesi del suicidio, era l'unico momento della vita che Silvana voleva veramente vivere.\nSar\u00e0 Giacomo, ancora una volta, ad avere la chiave per far emergere la verit\u00e0 ed incastrare Del Negro. Ma deve farlo in fretta, prima di essere estradato per gli USA e, per farlo, pu\u00f2 contare solo sull'aiuto di Giulia e di Andrea. Manda loro dal carcere un messaggio in un volume del Vangelo, dapprima criptico poi rivelatore: \"sono stato dieci anni al servizio dei servizi segreti russi (...) tutto dimostra che Del Negro \u00e8 stato arruolato da loro. L'Agro e tutti voi siete in pericolo (...) Fatemi uscire di qui\".\nGiulia non ha dubbi vuole salvarlo, Andrea non ne ha nessuna intenzione, ma...\nSesta puntata.\nTrama.\nGiacomo riesce ad evadere dal carcere fingendo un malore a causa del cibo avvelenato.\nAndrea e Giulia, decisi ad aiutarlo, si preparano per i rispettivi compiti. Lei si avvia tra i monti Lepini, nei pressi di un vecchio casolare di campagna, restando in attesa dell'arrivo di Giacomo. Andrea invece, inscena con Helena la parte del marito ferito e abbandonato per cercare indizi preziosi: trova un taccuino con dei numeri impressi.\nHelena intanto, tenuta sotto controllo dalla CIA, \u00e8 pronta per lo scambio con Del Negro, mentre Giacomo, ferito ed esanime arriva da Giulia. Lei riesce ad estrargli il proiettile, a fasciargli la spalla con delle bende e all'alba, dopo l'arrivo di Andrea, decidono di abbandonare il casolare.\nGiacomo, dalla sequenza di numeri del messaggio cifrato, intuisce una data ed un orario quando, tra le erbacce, Giulia scopre una pietra miliare che scioglie l'enigma: il luogo dell'incontro. Cos\u00ec si rifugiano una vecchia casa cantoniera per tenere sotto controllo il luogo dello scambio. Ma la tensione tra Andrea e Giacomo, porta Giulia ad abbandonarli proprio nel momento in cui due grandi camion arrivano al segretissimo appuntamento.\nPer Giacomo tutto oramai \u00e8 chiaro: il KGB con l'aiuto di Del Negro, vuole sabotare la centrale nucleare sostituendo le barre di controllo originali di fabbricazione britannica.\nDel Negro per\u00f2 si accorge di loro, ordina di sparargli, ma i due riescono ad uscire dal camion illesi. Giulia, che ha visto tutto, ora vuole solo tornare al Borgo ma, proprio sulla strada di casa, nello stesso momento in cui incontra Ada, viene rapita insieme alla figlia ed entrambe vengono portate nel bunker segreto di Del Negro.\nMentre Giacomo e Andrea, in una corsa disperata per fermare l'avviamento del reattore nucleare, affrontano un altro conflitto a fuoco, Del Negro racconta ad Ada la verit\u00e0 sulla fine della madre naturale, a cui Giulia durante la guerra aveva dovuto sparare per difendersi.\nAndrea e Giacomo riescono a salvarle, e Leonardo si spara. Ora devono solo riuscire ad impedire l'avviamento della centrale: sono queste le ultime parole che Giulia sente pronunciare da Giacomo.\nCon un'affannosa corsa contro il tempo, Giulia riesce ad arrivare alla centrale da Turner, mentre Andrea e Giacomo si difendono dall'ultimo fuoco nemico. Solo Andrea per\u00f2 torner\u00e0 da Giulia: prima di morire infatti, Helena spara a Giacomo, che viene dato per morto.\nGiulia sveler\u00e0, nelle pagine del suo libro intitolato \"Questa \u00e8 la mia terra\", di aver trovato nella camera da letto di Giacomo, sul suo cuscino, la spilla con la quale aveva fissato le bende dopo avergli estratto il proiettile, segno tangibile dell'esistenza ancora in vita di Giacomo.\nMa lei non lo cercher\u00e0 perch\u00e9, da sempre, \u00e8 Andrea la sua terra."}
{"id": "2909095", "revid": "124091969", "url": "https://it.wikipedia.org/wiki?curid=2909095", "title": "Episodi di Questa \u00e8 la mia terra (prima stagione)", "text": "La prima stagione di \"Questa \u00e8 la mia terra\" va in onda su Canale 5 dal 9 aprile al 15 maggio 2006.\nPrima puntata.\nLa vicenda ha inizio nel 1932 quando Giulia, una giovane maestra, e tutta la sua famiglia, spinta da gravi problemi economici, arrivano nell'Agro Pontino da Ferrara con la promessa di avere un pezzo di terra da coltivare e per lavorare nelle paludi, per la grande opera di bonifica messa in atto in quel periodo dal regime fascista.\nAndrea Acciari, un giovane pugile che \u00e8 sempre vissuto nell'Agro Pontino si innamora di lei a prima vista. La famiglia di Giulia non \u00e8 per\u00f2 in regola e risolve il problema grazie all'intervento di Giacomo De Santis chiamato in causa dallo stesso Andrea, amico da una vita intera.\nGiacomo \u00e8 figlio del notaio Umberto De Santis, uno dei possidenti dell'Agro, ansioso di riappropriarsi dei terreni, una volta bonificati.\nSilvana \u00e8 la sorella pi\u00f9 giovane di Giulia e anche un po' pigra, che avr\u00e0 molta pi\u00f9 difficolt\u00e0 di altri ad ambientarsi. Bianca, la sorella maggiore, \u00e8 trascurata dal marito (sposato per forza) e inizia a notare il Dottor Aiello.\nDurante una festa, Amedeo, prepotente zio di Andrea, minaccia con un coltello Fausto, fratello di Giulia. Andrea interviene per sedare la rissa e difendere lo zio e Fausto lo ferisce ad un braccio.\nAscolti: 4.779 - 18,99%\nSeconda puntata.\nIn seguito ad un incidente di lavoro del padre, Giulia scopre che Andrea e suo fratello Fausto sono stati coinvolti in un'altra rissa. Ora \u00e8 totalmente delusa da Andrea, che tenta di difendersi facendole capire che ha dovuto reagire per legittima difesa, ma pu\u00f2 contare sull'avere al suo fianco Giacomo, che riesce anche a fare in modo di non dover rimpatriare, per aver perso un lavoratore di sesso maschile.\nIl giorno dell'inaugurazione di Littoria tutto il borgo \u00e8 nella nuova citt\u00e0, dove si svolge anche un incontro di pugilato grazie al quale Andrea potrebbe aprirsi la strada verso l'America. Prima della cerimonia Andrea e Giulia si incontrano, e decidono che, in caso di vittoria, andranno in America insieme. Andrea vince, ma ancor prima di scendere dal ring viene informato della morte di suo padre Mario, e dell'incendio a tutta la fattoria. \nAnche se la notizia non \u00e8 subito conosciuta \u00e8 stato proprio per mano di Amedeo, il cognato, che \u00e8 avvenuta la morte di Mario, durante una discussione. Dopo la lite e prima dell'incendio Amedeo riuscir\u00e0 a recuperare una cartina tra le cose di Mario.\nNonostante questo Andrea e Giulia in un primo momento rimangono intenzionati a partire. Poco prima di lasciare il borgo Giacomo va a salutare l'amico in partenza e l\u00ec ammette la sua sconfitta. Andrea, che solo ora capisce quanto anche Giacomo tenesse a Giulia, lo rincuora dicendogli che in qualsiasi modo la sua amicizia non verr\u00e0 mai meno.\nSar\u00e0 solo in un secondo momento che decideranno di non partire, e Andrea decide di ricostruire la fattoria del padre per andare a viverci con Giulia. \nTerza puntata.\nMentre fallisce il matrimonio fra Bianca e Sandro, che si dedica all'alcol sempre pi\u00f9 che alla moglie, vanno avanti i preparativi per il matrimonio della seconda sorella: Giulia. \nUn giorno per\u00f2 Silvana intravede Amedeo in un magazzino, mentre consulta rabbioso una delle cartine di Umberto De Santis, precedentemente presa a Mario, e scopre che nessun podere gli \u00e8 stato affidato. Dopo aver nascosto la mappa, raggiunge Silvana e sfoga la sua ira violentandola nel deposito della farina. Andrea, che sopraggiunge poco dopo, infuriato avendo capito che era stato proprio lui ad uccidergli il padre, entra nel granaio e ne uscir\u00e0 insanguinato sotto gli occhi increduli di Giacomo. All'interno del capanno giace il corpo senza vita di Amedeo, ma Andrea nega di averlo ucciso. \nLe prove schiaccianti contro di lui lo porteranno comunque all'arresto. Giacomo gli procura un buon avvocato e la possibilit\u00e0 di vedere la donna amata.\nSilvana \u00e8 presa dai sensi di colpa: ha ucciso lei Amedeo, e sa che la vita della sorella \u00e8 rovinata per colpa sua. Una sera confessa tutto al gemello Fausto, che per\u00f2 le consiglier\u00e0 di stare zitta, per non rovinare anche la sua di vita. \nIl processo di Andrea terminer\u00e0 nell'autunno 1933 quando, dopo esser stato indicato dal padre di Giacomo come nemico del fascismo, viene condannato all'ergastolo.\nQuarta puntata.\nGiacomo va a trovare Andrea in carcere per avvisarlo che anche il processo di Appello \u00e8 andato male. Questi comunque non si abbatte: vuole dimostrare che Amedeo ha ucciso suo padre, ma nel frattempo decide di non voler pi\u00f9 vedere Giulia. Capisce che lui potrebbe veramente trascorrere tutta la vita in carcere, e vuole evitarle di rimanere per troppo tempo legata a lui, senza la possibilit\u00e0 di farsi una vita.\nGiacomo avvisa Giulia della possibilit\u00e0 di partecipare ad un concorso per diventare insegnante di ruolo e le mette a disposizione la biblioteca di famiglia per prepararsi. Il giorno dell'esame, la accompagna a Roma e all'uscita le regala una penna, confessandole anche di aver lasciato la sua promessa sposa per amore di un'altra donna. \nSolo qualche tempo dopo, all'apertura della nuova scuola a Borgo San Michele, lui le confesser\u00e0 tutto il suo amore, baciandola e chiedendole di sposarlo.\nIntanto Fausto decide di partire per il fronte. Alla stazione la pi\u00f9 scossa \u00e8 Silvana, da sempre molto attaccata a lui, e in preda al panico viene agganciata da un produttore cinematografico.\nAndrea viene a conoscenza del matrimonio tra Giacomo e Giulia grazie ad una visita in carcere di Marta, ex fidanzata di Giacomo, mollata poco tempo prima.\nQuinta puntata.\nSiamo nella primavera 1936. Sono trascorsi poco pi\u00f9 di due anni. Andrea \u00e8 scappato dal carcere e con l'aiuto di Marta riesce a mandare una lettera a Giulia: la vuole incontrare il giorno dopo alla stazione di Civitavecchia, nello stesso giorno del matrimonio con Giacomo. Andrea, venuto a sapere delle nozze, si presenta in chiesa ma l\u00ec viene arrestato nuovamente.\nGiulia promette allora ad Anna, madre di Andrea, che avrebbe aiutato il figlio grazie all'aiuto del marito.\nUn giorno arriva a casa la notizia che Fausto, partito per la guerra in Etiopia, \u00e8 stato ferito ed \u00e8 morto. Silvana, che nel frattempo \u00e8 diventata amante del produttore cinematografico, lascia cos\u00ec l'Agro pontino per fare un provino, mentre Giulia, per non pensare ad Andrea, chiede a Giacomo di darle un figlio.\nQualche tempo dopo arriva a casa Corradi una lettera di Fausto, scritta prima della sua morte. Giulia, sconvolta, va fino a Roma per consegnarla alla sorella. Questa cerca di evitarla e si allontana con il produttore, ma Giulia porter\u00e0 la stessa lettera ai Carabinieri: infatti con quella lettera Fausto si prende la responsabilit\u00e0 della morte di Amedeo. Andrea pu\u00f2 finalmente essere scagionato dalle accuse.\nI rapporti tra Giulia e Giacomo sono fallimentari. Lei vorrebbe tanto un figlio, che il marito sembra non riuscire a darle, e per di pi\u00f9 non pu\u00f2 fare a meno di pensare ad Andrea.\nSilvana \u00e8 sempre pi\u00f9 depressa. Con il suo comportamento ha costretto Andrea ad anni di carcere e Fausto ad incolparsi per salvarla. Giulia \u00e8 sconvolta perch\u00e9 \u00e8 stata proprio la sua famiglia a causare ad Andrea tanta sofferenza, e per i sensi di colpa Silvana tenta il suicidio. Verr\u00e0 per\u00f2 tratta in salvo dallo stesso Andrea, al quale racconta di aver visto la mappa nel granaio di Amedeo proprio il giorno della sua morte.\nFallito anche il tentativo di suicidio Silvana partir\u00e0 per Genova, lasciando solo un biglietto alla famiglia.\nSesta puntata.\nAndrea, in possesso della preziosa mappa, spiega ai suoi familiari il significato: tutte le terre un giorno andranno ai latifondisti, e non ai coloni come promesso.\nNel frattempo De Santis da ordine a Sergio di recuperare la mappa, anche a costo di uccidere. Giacomo, dalle parole del padre, capisce che lo stesso ordine era stato dato ad Amedeo: per questo motivo Mario \u00e8 morto.\nAndrea subisce un agguato. Capisce che c'\u00e8 la famiglia De Santis dietro a tutto quello, li denuncia, e tutta la sua famiglia si dimette dall'incarico alla fattoria. \nI De Santis, dal canto loro, accusano Giulia: credono che i Petrucci si stiano vendicando per colpa sua. Lei, offesa, trova rifugio a casa della sua famiglia, dove Andrea le spiega il ruolo che Giacomo sta avendo in tutto questo e, delusa, minaccia di lasciarlo.\nSiamo all'inizio del 1939, il padre di Giacomo viene processato per corruzione e il figlio andr\u00e0 proprio a testimoniare in suo sfavore. Verr\u00e0 condannato a 10 anni, ma scapper\u00e0 prima con un aereo privato.\nAllo stesso tempo, Giulia, visto l'atto coraggioso del marito, si riavviciner\u00e0 a lui.\nCon l'inizio della Guerra Giulia e Giacomo vanno a vivere a Roma, Bianca sposa il dottor Aiello mentre Silvana, tornata nell'Agro per le nozze, dichiarer\u00e0 di esser diventata un'attrice. In realt\u00e0 \u00e8 prostituta nella capitale. \nVista la fuga di De Santis i latifondisti incominciano a pensare di poter avere finalmente la propriet\u00e0 dei poderi che coltivano, cos\u00ec, con l'aiuto di Giulia, tutti compileranno la domanda di riscatto. Giacomo \u00e8 per\u00f2 costretto dal Conte Rispo a bruciare tutte quelle domande, con la promessa di una promozione. Quando Giulia scoprir\u00e0 l'accaduto insieme ad Andrea riscriver\u00e0 tutte quelle lettere e le consegner\u00e0 personalmente. \nCon la vittoria dei coloni al Borgo c'\u00e8 una grande festa, ma Giulia sente la necessit\u00e0 di andare a chiarirsi con il marito. Lui reagir\u00e0 follemente: la chiuder\u00e0 a chiave in camera.\nSettima puntata.\nAndrea, preoccupato per Giulia, chiede a Bianca di andare a controllare come sta. Arrivata presso la casa della sorella incontra Giacomo che le impedisce di entrare. In seguito Andrea riuscir\u00e0 a portare via Giulia da Giacomo. I due giovani partiranno insieme con l'intento di recarsi prima a Napoli poi in Portogallo, per giungere infine in America, ma rimangono sempre in pericolo: Andrea \u00e8 molto vicino ad essere dichiarato disertore, mentre Giulia potrebbe essere condannata per abbandono del tetto coniugale. \nConsiderati i rischi Bianca si decide e rivela la loro destinazione, e Giacomo denuncia l'ormai ex migliore amico ai Carabinieri. \nIntanto Giulia ed Andrea sono giunti a Napoli, ma proprio il giorno prima di imbarcarsi lei incomincia ad accusare i primi sintomi della malaria. Conosce bene la malattia, eppure si rifiuta di andare in ospedale. \nLa fuga fallir\u00e0 del tutto nel momento in cui Andrea, andato a comprare i farmaci, viene arrestato dai Carabinieri, senza capire neanche il motivo, visto che la lettera della chiamata \u00e8 arrivata dopo la sua partenza. Cercher\u00e0 di scappare, ma verr\u00e0 ben presto ritrovato e spedito al fronte.\nA ritrovare Giulia in fin di vita nell'appartamento preso in affitto sar\u00e0 Giacomo, che la ricondurr\u00e0 a casa loro. Dopo un paio di settimane di malattia, le giunger\u00e0 la notizia della morte di Andrea in guerra. Ormai senza prospettive decider\u00e0 di dedicarsi completamente al marito e accettare passivamente le sue cure.\nUna sera Giulia lascia da solo Giacomo durante un evento mondano e, casualmente, incontra Silvana in compagnia di alcuni uomini. Allora, insospettita, cerca di capire che vita conduce la sorella e finalmente scopre la verit\u00e0: Silvana fa la prostituta, ma non \u00e8 tutto; infatti, le confesser\u00e0 anche di essere l'assassina di Amedeo.\nQualche tempo dopo, turbata da alcuni dolori, andr\u00e0 dal dottor Aiello per farsi visitare. Quello che le viene diagnosticata non \u00e8 una malattia: \u00e8 incinta. Eppure questo rischia di essere ugualmente fatale perch\u00e9, ancora debilitata per la malattia, potrebbe morire di parto. \nPer fortuna v\u00e0 tutto bene e Giulia dar\u00e0 alla luce il piccolo Pietro. Al parto assister\u00e0 anche Silvana, ricongiungendosi con sua sorella. \nOttava puntata.\nDopo anni di prigionia torna al paese Andrea. In un primo momento si rifugia a casa di Bianca e del Dottor Aiello che gli riveleranno del bambino di Giulia nato 3 anni e mezzo prima. Giovanni, fratello di Andrea, \u00e8 nel frattempo diventato pugile, e una sera sar\u00e0 proprio Andrea a combattere al suo posto, per salvarlo da un incontro clandestino. In questa occasione incontrer\u00e0 Giulia.\nQuando anche Giacomo verr\u00e0 a conoscenza del gran ritorno di Andrea, da anni creduto morto, minaccer\u00e0 la moglie di portarle via il figlio.\nNel frattempo anche Andrea entrer\u00e0 a far parte della lotta partigiana per liberare l'Agro. \nGiulia vorrebbe rivelare ad Andrea che il piccolo Pietro \u00e8 suo figlio, e non del marito, ma Silvana le consiglia di aspettare la fine della guerra per la sicurezza del bambino. \nGiacomo, sempre pi\u00f9 alleato con i tedeschi, decider\u00e0 di scappare insieme alla sua famiglia, dopo aver dato agli invasori le mappe di deflusso dell'Agro Pontino per allagarlo e rallentare l'arrivo degli alleati. \nGiulia scoprir\u00e0 il piano e andr\u00e0 ad avvisare i partigiani e i coloni che si uniscono in difesa della terra, attaccando i tedeschi e avendo su di questi la meglio.\nGiulia, scoperta dai tedeschi, viene arrestata. In carcere un soldato sta per abusare di lei, quando dal niente arriva Andrea e la salva.\nLa follia di Giacomo, intanto, lo ha portato ad imprigionare in casa il piccolo Pietro e Silvana.\nMentre Giulia confessa ad Andrea che Pietro \u00e8 loro figlio la popolazione prende d'assedio la casa dei De Santis. Giacomo cerca di fuggire prendendo proprio Pietro come scudo. Andrea gli promette il via libera se lascia libero il figlio. Anche se Giacomo accetter\u00e0 l'accordo all'ultimo momento sparer\u00e0 in direzione di Andrea, colpendo per\u00f2 Silvana, gettatasi su di lui per difenderlo.\nSilvana verr\u00e0 operata dal dottor Aiello, e si riprender\u00e0 in fretta. Finalmente Giacomo \u00e8 fuori dalle loro vite, scappato per sempre. Giulia, Andrea e Pietro possono finalmente riunirsi, senza contrasti.\nAscolti: 6.180 - 23,65%"}
{"id": "2909096", "revid": "1320609", "url": "https://it.wikipedia.org/wiki?curid=2909096", "title": "Eruzione dell'Eyjafj\u00f6ll del 2010", "text": "L'eruzione dell'Eyjafj\u00f6ll del 2010 \u00e8 consistita in una serie di eventi di natura vulcanica verificatisi sul vulcano Eyjafj\u00f6ll, nella parte meridionale dell'Islanda.\nUn'attivit\u00e0 sismica che si \u00e8 prodotta a partire dalla fine del 2009 ha preceduto un'eruzione vulcanica che \u00e8 iniziata nella notte del 20 marzo 2010. Un'eruzione successiva del 14 aprile 2010 ha creato seri problemi alla navigazione aerea in Europa, paralizzando completamente il traffico aereo fino al 23 aprile e continuando a causare chiusure a intermittenza degli aeroporti del Nord Europa fino al 9 maggio. L'attivit\u00e0 vulcanica ha poi cominciato a diminuire, finch\u00e9 nell'ottobre del 2010 \u00e8 stata dichiarata conclusa, bench\u00e9 la zona continui ad essere geotermicamente attiva.\nPremessa.\nIl vulcano Eyjafj\u00f6ll \u00e8 coperto dal ghiacciaio Eyjafjallaj\u00f6kull, uno dei pi\u00f9 piccoli ghiacciai dell'Islanda. Si trova a nord di Sk\u00f3gar ed a ovest del pi\u00f9 grande ghiacciaio di M\u00fdrdalsj\u00f6kull. La crosta di ghiaccio ricopre il vulcano Eyjafj\u00f6ll, alto 1666 metri, che \u00e8 attivo dall'era glaciale.\nPrima eruzione.\nAlla fine di dicembre 2009, ebbe inizio un'attivit\u00e0 sismica nell'area del ghiacciaio Eyjafjallaj\u00f6kull, con migliaia di leggere scosse sismiche di magnitudo oscillante fra i gradi 1 e 2 della scala Richter. Dal febbraio 2010, il Global Positioning System (GPS) usato dall'Istituto meteorologico d'Islanda a \u00deorvaldseyri (fattoria nell'area di Eyjafj\u00f6ll a circa 15 chilometri a sud est del punto dell'eruzione) mostr\u00f2 un innalzamento di 3 centimetri della crosta terrestre in direzione sud, dei quali uno in un solo giorno. Questa inusuale attivit\u00e0 sismica, assieme alla rapida crescita del terreno, ha dato ai geofisici evidenza che vi era in corso una risalita di magma. L'attivit\u00e0 sismica ha continuato ad intensificarsi fra il 3 ed il 5 marzo, periodo in cui sono state registrate circa 3.000 scosse con epicentro sotto il vulcano.\nLa maggior parte di queste furono di intensit\u00e0 quasi strumentalie (magnitudo 2), ma alcune scosse furono avvertite nelle citt\u00e0 vicine.\nL'eruzione ebbe inizio il 20 marzo 2010, fra le 22:30 e le 23:30 locali (UTC), alcuni chilometri ad est del ghiacciaio, a nord del passo di Fimmv\u00f6r\u00f0uh\u00e1ls.\nL'eruzione cre\u00f2 subito un turismo di curiosi attratti dal fenomeno vulcanico.\nEvacuazione della zona.\nCirca 500 allevatori e le loro famiglie, dell'area di Flj\u00f3tshl\u00ed\u00f0, Eyjafj\u00f6ll e Landeyjar, vennero evacuati nel corso della notte e trasferiti in volo a Reykjav\u00edk ed all'Aeroporto di Keflav\u00edk. Gli abitanti delle zone di Flj\u00f3tshl\u00ed\u00f0, Eyjafj\u00f6ll, e Landeyjar vennero autorizzati a rientrare nelle loro case dopo una riunione della Protezione Civile del 22 marzo ed il piano di evacuazione venne sospeso. Invece, la polizia chiuse sia la strada per \u00de\u00f3rsm\u00f6rk che il tragitto fuoristrada da Sk\u00f3gar per il passo di Fimmv\u00f6r\u00f0uh\u00e1ls, anche se poi queste strade vennero riaperte il 29 marzo, sia pure soltanto ai mezzi fuoristrada. Quando venne a crearsi la seconda fessurazione, la strada venne nuovamente chiusa al traffico per il pericolo di slavine dovute alla fusione di ghiaccio o accumuli di neve, ma venne riaperta ancora intorno al mezzogiorno del 1\u00ba aprile.\nLa fessurazione.\nLa fessurazione era lunga circa 500 metri in direzione da nord-est a sud-ovest, con 10 o 12 crateri eruttanti lava ad una temperatura di circa 1.000\u00a0\u00b0C. Il magma veniva lanciato fino all'altezza di 150 metri. La lava era alcalina e relativamente viscosa, e l'avanzata del fiume magmatico verso est e ovest era molto lenta, segno classico di un'eruzione effusiva. La lava fusa comp\u00ec un percorso di quasi 4.000 metri a nord-est della fessurazione, scorrendo nel canalone Hrunagil e formando una cascata di 200 metri, avviandosi poi lentamente verso \u00de\u00f3rsm\u00f6rk, senza giungere per\u00f2 a Kross\u00e1. Il 25 marzo 2010, mentre studiavano l'eruzione, alcuni vulcanologi ebbero modo di vedere, per la prima volta nella storia, il formarsi di uno pseudo-cratere durante un'esplosione di vapore. L'espansione della crosta terrestre continu\u00f2 a \u00deorvaldseyri ancora per due giorni dopo l'inizio dell'eruzione, ma poi inizi\u00f2 a decrescere lentamente, a seguito dell'aumento dell'attivit\u00e0 eruttiva, indicando cos\u00ec che l'ingresso del magma nella camera eruttiva era pari alla fuoriuscita di lava dalle bocche, evidenziando un raggiunto equilibrio nell'attivit\u00e0 effusiva. Il 31 marzo si apr\u00ec per\u00f2 una nuova fessurazione, a circa 200 metri a nord-ovest della prima. Molti testimoni erano presenti al momento dell'evento. Questa seconda fessurazione era leggermente pi\u00f9 piccola della precedente - circa 300 metri secondo i testimoni - e la lava cominci\u00f2 a fluire nel canalone Hvann\u00e1rgil. Queste due eruzioni originavano dalla stessa camera magmatica, secondo quanto dichiarato dai vulcanologi. Nessuna attivit\u00e0 sismica inusuale e nessuna deformazione della crosta terrestre venne registrata prima dell'apertura della seconda fessurazione.\nIl geofisico Magn\u00fas Tumi Einarsson disse (alla conferenza stampa di Hvolsv\u00f6llur il 21 marzo 2010) che questa eruzione era di piccola entit\u00e0 rispetto, ad esempio, a quella di Hekla del 2000. L'eruzione, piuttosto che avvenire sotto la crosta del ghiacciaio, avvenne nel passo montano fra i ghiacciai di Eyjafjallaj\u00f6kull e M\u00fdrdalsj\u00f6kull. Poich\u00e9 la lava scorreva lontana dai ghiacci, il rischio di inondazione sembr\u00f2 minimo; comunque la fessurazione avrebbe potuto estendersi al ghiacciaio aumentando notevolmente il pericolo di inondazione. Le stazioni dell'Istituto meteorologico d'Islanda non riscontrarono apprezzabili aumenti di ceneri vulcaniche nell'atmosfera, nelle prime 24 ore dall'inizio dell'eruzione. Comunque, nel corso della notte del 22 marzo 2010, vennero riscontrate piogge di ceneri vulcaniche nell'area di Flj\u00f3tshl\u00ed\u00f0 (20\u201325 chilometri a nord-ovest del luogo dell'eruzione) e Hvolsv\u00f6llur (40 chilometri a nord-ovest) riscontrando una sottile cenere grigia sui veicoli parcheggiati in strada. Intorno alle 7:00 del 22 marzo, venne emessa una colonna di fumo alta 4 chilometri. Questa fu l'esplosione pi\u00f9 forte dall'inizio del fenomeno eruttivo. Il 23 marzo 2010, si cre\u00f2 una piccola nube di vapore, quando il magma venne a contatto con un cumulo di neve, che raggiunse la quota di 7 chilometri e venne registrata dalle stazioni di rilevamento dell'Istituto meteorologico islandese. Questa fu la prima esplosione di vapore occorsa nel sito.\nIl 31 marzo, si apr\u00ec una nuova fessurazione.\nEffetti sull'acqua.\nIl 22 marzo 2010, un misuratore di portata situato nel fiume glaciale Kross\u00e1, che drena i ghiacciai Eyjafjallaj\u00f6kull e M\u00fdrdalsj\u00f6kull nell'area del \u00de\u00f3rsm\u00f6rk, ha iniziato a registrare una crescita improvvisa del livello dell'acqua e della sua temperatura, che \u00e8 cresciuta di 6\u00a0\u00b0C (11\u00a0\u00b0F) in due ore, evento mai accaduto precedentemente dall'inizio dei rilevamenti sul fiume Kross\u00e1. Brevemente il livello dell'acqua \u00e8 ritornato ad un livello normale e la temperatura dell'acqua \u00e8 diminuita.\nSi pensa che la crescita della temperatura dell'acqua sia correlata alla vicina eruzione e stia interessando parte del bacino idrografico del fiume. La temperatura del fiume Hrun\u00e1, che scorre attraverso il canyon Hrun\u00e1rgil, dove parte della lava sta scorrendo, \u00e8 stata recentemente registrata dei geologi tra i 50\u00a0\u00b0C (122\u00a0\u00b0F) ed i 60\u00a0\u00b0C (140\u00a0\u00b0F), indicando che il fiume ha raffreddato la lava nel canyon. La lava che cola sui ghiacciai posti nelle valli alluvionali porta a valle grandi quantit\u00e0 di \"fango caldo\", il fenomeno \u00e8 meglio conosciuto come Lahar.\nAnalisi.\nCampioni di cenere vulcanica, raccolte nelle vicinanze dell'eruzione, mostrarono una concentrazione di fluoruri solubili in acqua, pari ad un terzo di quelli mediamente riscontrati nell'eruzione di Hekla, con un valore medio di 104 milligrammi per chilogrammo di cenere. L'agricoltura \u00e8 molto importante in questa regione dell'Islanda e gli allevatori residenti nelle vicinanze del vulcano sono stati messi in guardia dal non usare le acque dei pozzi e dei fiumi a seguito dell'elevata concentrazione di fluoruri che pu\u00f2 avere pesanti problemi sui reni e sul fegato del bestiame (particolarmente sulle pecore).\nSeconda eruzione.\nIl 14 aprile 2010, dopo una breve pausa, riprese l'eruzione da Eyjafjallaj\u00f6kull, questa volta dal centro del ghiacciaio, causando una inondazione che and\u00f2 ad istradarsi nei vicini fiumi in due rivoli ai lati del vulcano, ed occorse l'impiego di 800 uomini per evacuare la zona. La strada lungo il fiume Markarflj\u00f3t venne inondata in pi\u00f9 punti.\nDiversamente dalla prima eruzione, la seconda avvenne sotto i ghiacci. L'acqua fredda del ghiacciaio miscelata alla lava cre\u00f2 delle piccole particelle di ghiaccio che miscelate alla cenere si innalzarono nella nube di vapore e fumo e vennero trasportate a grande distanza. Questo, assieme alle dimensioni dell'eruzione, stimata venti volte maggiore di quella del 20 marzo su Fimmv\u00f6r\u00f0uh\u00e1ls, cre\u00f2 una nube di particelle di silicio, molto pericolose per la navigazione aerea.\nAlle ore 12:00 del 16 aprile l'eruzione era ancora in corso. Le previsioni per le 06:00 del 17 aprile mostravano una significativa nube diretta sul nord Europa.\nAlle ore 00:00 UTC del 19 aprile l'eruzione del vulcano era ancora in corso.\nNube di cenere.\nLe ceneri vulcaniche sono un pericolo notevole per i collegamenti aerei. Ma in aggiunta ai problemi del trasporto aereo, la chiusura totale dello spazio aereo norvegese ha obbligato a non utilizzare anche i mezzi di soccorso medico aereo e gli elicotteri. Le autorit\u00e0 sanitarie hanno dichiarato che si tratta di una sfida senza precedenti nella storia moderna, e che ambulanze dotate di personale medico sono state inviate nel nord del paese e fuori dalle citt\u00e0 per decentralizzare i servizi sanitari in mancanza di trasporti aerei di soccorso.\nLa presenza della nube dipende dall'andamento dell'eruzione e dai venti in quota.\nEffetti sul trasporto aereo internazionale.\nA seguito della seconda eruzione si \u00e8 verificato un notevole blocco del traffico aereo a causa della nube di cenere che si \u00e8 diffusa nell'atmosfera.\nDal 15 al 23 aprile lo spazio aereo di gran parte dell'Europa \u00e8 stato completamente interdetto. Nelle settimane successive si sono comunque registrate altre chiusure e disagi nei paesi dell'Europa Centrale, fino al 9 maggio.\nLa IATA ha stimato una perdita di circa 200 milioni di dollari al giorno per le compagnie di trasporto aereo.\nIl blocco del traffico aereo ha avuto numerose ripercussioni su molti eventi politici, artistici e sportivi del mondo.\nEffetti ambientali nel lungo periodo.\nL'elevata presenza di fluoruro nella eruzione di Hekla rappresent\u00f2 una minaccia per il foraggio del bestiame, soprattutto per le pecore. L'avvelenamento da fluoro pu\u00f2 iniziare da una dieta con contenuto di fluoro di 25 ppm. A 250 ppm la morte pu\u00f2 verificarsi entro pochi giorni. Nel 1783, il 79% delle pecore d'Islanda vennero uccise, probabilmente a causa dei fluoruri immessi nell'atmosfera a causa dell'eruzione del Lakag\u00edgar. Le ceneri dell'attuale eruzione di Eyjafjallaj\u00f6kull, contengono un terzo della concentrazione media dell'eruzione di Hekla, con un valore medio di 104 milligrammi di fluoruri per chilogrammo di cenere. Una diffusione su larga scala di anidride solforosa (SO2) nell'atmosfera, pone potenziali rischi per la salute.\nLe eruzioni vulcaniche di grandi dimensioni sono note per produrre mutazioni nell'atmosfera. Sono probabili, nella maggior parte del nord Europa, tramonti rosso fuoco. Se rafforzata da un sistema meteorologico complementare, la nube vulcanica pu\u00f2 contribuire ad un aumento generale di maltempo. L'eruzione di Laki \u00e8 stata collegata con eventi meteorologici estremi; dalle gravi grandinate in Gran Bretagna al congelamento del Mississippi a New Orleans.\nGli aerosol di solfati che raggiungono la stratosfera, catalizzano la produzione di monossido di cloro (ClO), che distrugge l'ozono (O3). Nella troposfera superiore, gli stessi aerosol diventano nuclei di cirri, che aumentano l'albedo della Terra e quindi alterano il suo equilibrio di radiazioni. Diverse eruzioni nel corso del secolo passato hanno causato un calo della temperatura media sulla superficie terrestre fino a mezzo grado (scala Celsius) per periodi da uno a tre anni, anche se considerando la relativa piccola dimensione dell'eruzione \u00e8 difficile possa avere un impatto significativo sul clima."}
{"id": "2909098", "revid": "1543377", "url": "https://it.wikipedia.org/wiki?curid=2909098", "title": "WTA Tour Championships 2007", "text": "Il WTA Tour Championships 2007 (conosciuto anche come Sony Ericsson Championships) \u00e8 stato un torneo di tennis che si \u00e8 giocato a Madrid, in Spagna dal 6 all'11 novembre su campi in cemento. \u00c8 stata la 37\u00aa edizione del torneo di fine anno di singolare, la 32a del torneo di doppio. Il Masters femminile ha visto in campo le migliori otto giocatrici della stagione.\nCampionesse.\nSingolare.\n Justine Henin ha battuto in finale Marija \u0160arapova, 5\u20137, 7\u20135, 6\u20133\nDoppio.\n Cara Black / Liezel Huber hanno battuto in finale Katarina Srebotnik / Ai Sugiyama, 5\u20137, 6\u20133, [10\u20138]"}
{"id": "2909100", "revid": "256896", "url": "https://it.wikipedia.org/wiki?curid=2909100", "title": "Stadio Baseball di Serravalle", "text": ""}
{"id": "2909103", "revid": "325888", "url": "https://it.wikipedia.org/wiki?curid=2909103", "title": "Aeroparque Jorge Newbery", "text": "L'aeroporto Jorge Newbery (\"Aeroparque Metropolitano Jorge Newbery\" in spagnolo) \u00e8 uno scalo aereo internazionale situato a 2\u00a0km a nord-ovest dal centro della capitale argentina Buenos Aires. L'aeroporto sorge sulla sponda del R\u00edo de la Plata, nel quartiere di Palermo, ed \u00e8 il principale hub per i voli interni. Dal marzo 2019 gli unici voli internazionali operati dall'Aeroparque sono quelli per l'Uruguay. Tuttavia a partire dal 2020 sono ripresi numerosi voli verso molteplici destinazioni nelle nazioni confinanti.\nStoria.\nI lavori di costruzione dell'aeroporto, progettato dall'ingegner V\u00edctor Manuel Acu\u00f1a, iniziarono nel 1945 e terminarono due anni pi\u00f9 tardi quando fu inaugurato come \"Aeroparque 17 de Octubre\". Nel 1951 fu inaugurato il suo terminal, mentre la lunghezza della pista fu portata a 1.550 metri. Dopo il colpo di Stato del 1955 che pose fine al regime di Juan Per\u00f3n lo scalo fu intitolato al pioniere dell'aviazione argentina Jorge Newbery.\nNel 1960 il terminal e la pista dello scalo subirono nuovi lavori di ampliamento. Nel 1981 fu rifatto il terminal della compagnia nazionale Aerol\u00edneas Argentinas. La gestione dello scalo fu privatizzata nel 1998 ed assegnata alla compagnia Aeropuertos Argentina 2000.\nA partire dalla seconda met\u00e0 degli anni 2000 l'aeroporto fu interessato da una serie di investimenti volti a far aumentare il volume dei passeggeri come l'entrata in servizio di alcune nuove tratte internazionali per il Brasile, il Cile ed il Paraguay. Insieme a queste iniziative furono intrapresi una serie di interventi strutturali come l'allungamento della pista nel 2007, l'ampliamento dei terminal III e IV e la costruzione di nuove vie d'accesso verso il centro di Buenos Aires. Nel 2017 \u00e8 stata ultimata la nuova torre di controllo entrata poi in funzione nel febbraio dell'anno successivo.\nIn breve l'aeroporto \u00e8 arrivato a rischio saturazione, tanto da spingere le autorit\u00e0 argentine nel maggio 2018 a spostare su Ministro Pistarini il 50% dei voli internazionali destinati ad Aeroparque. Nel marzo 2019 fu infine deciso il trasferimento di tutte le tratte internazionali, eccezion fatta per quelle per l'Uruguay, allo scalo di Ezeiza. Nel gennaio 2020 il governo argentino ha annunciato per il maggio successivo il ritorno ad Aeroparque dei voli internazionali per il Brasile, il Paraguay, la Bolivia, il Cile ed il Per\u00f9."}
{"id": "2909104", "revid": "729019", "url": "https://it.wikipedia.org/wiki?curid=2909104", "title": "WTA Tour Championships 2007 - Singolare", "text": "Il singolare del WTA Tour Championships 2007 \u00e8 stato un torneo di tennis facente parte del WTA Tour 2007.\nJustine Henin era la detentrice del titolo e ha battuto in finale Marija \u0160arapova 5\u20137, 7\u20135, 6\u20133."}
{"id": "2909108", "revid": "729019", "url": "https://it.wikipedia.org/wiki?curid=2909108", "title": "Giuseppe Garrone", "text": "Giudice di Tribunale, si arruol\u00f2 volontario nel Regio Esercito partecipando alla prima guerra mondiale. Caduto sul Monte Grappa, per il suo comportamento fu insignito della Medaglia d'oro al valor militare alla memoria.\nBiografia.\nGiuseppe Garrone \u2013 sin dall'infanzia affettuosamente chiamato Pinotto o Toto \u2013 era il figlio terzogenito del matematico Luigi Garrone e della moglie Maria Ciaudano. Si laure\u00f2 in Giurisprudenza a Torino con una tesi sulle \"Servit\u00f9 irregolari nel diritto romano e nel diritto odierno\", pubblicata per la casa editrice Sacerdote. Appassionato di alpinismo, fu, assieme al fratello minore Eugenio (anch'egli brillante studente di legge nella medesima citt\u00e0), tra i fondatori della Sezione Universitaria del Club alpino italiano (Sucai). Nel 1908 si classific\u00f2 primo al concorso da magistrato, venendo impiegato al \"Massimario\" di Roma. Non entusiasta del lavoro sedentario \u2013 al \"Massimario\" si prendevano in esame le sentenze della Corte di cassazione \u2013 chiese il trasferimento alla Procura del re di Torino. La passione per la montagna lo indusse a spostarsi ancora: fu cos\u00ec che divenne pretore a Morgex in Valle d'Aosta. Intanto, aveva pubblicato numerosi articoli giuridici sulla \"Rivista penale\" e sul \"Digesto italiano\". Dotato di un carattere orgoglioso e onesto e di uno spirito fortemente patriottico, svolse i propri incarichi con molto impegno, come testimoniano alcuni aneddoti che il nipote Alessandro racconter\u00e0 molto pi\u00f9 tardi, ravvisando nello zio anche una certa sfrontatezza.\nNon rimase molto nemmeno in Val d'Aosta. Alla fine del 1913, dopo che la Libia era diventata italiana, and\u00f2 a fare il giudice al tribunale di Tripoli. Dall'Africa settentrionale inviava numerose missive alla famiglia, elogiando da un lato una citt\u00e0 incantevole e dal \u00abclima delizioso\u00bb, e lamentandosi al contempo per un tribunale con colleghi che \u00abperdono un gran tempo a dire che c'\u00e8 molto lavoro e a darsi delle grandi arie tra questi beduini, arabi e ebrei\u00bb. In Libia combatt\u00e9 con la guarnigione contro gli arabi a Tarhuna e venne ferito per due volte. Rientr\u00f2 in Italia, nominato sottotenente del 1\u00ba Reggimento alpini nel battaglione Mondov\u00ec.\nVennero gli anni della prima guerra mondiale, che nell'immaginario di molti intellettuali patrioti doveva portare al completamento del Risorgimento nazionale, con l'acquisizione di Trento e Trieste. Nella famiglia Garrone si condivideva questa idea, anche se Giuseppe era quello che vi aderiva col maggiore entusiasmo. Riusc\u00ec a imporre le sue vedute al fratello Eugenio, spirito pi\u00f9 incline alla poesia e alla riflessione, e inizialmente piuttosto turbato al pensiero di prendere parte al conflitto.\nAlla leva i due fratelli furono riformati per \u00abesilit\u00e0 toracica\u00bb, ma nulla poteva distoglierli dal desiderio di andare a combattere. Dal novembre del 1915 al gennaio 1916 Giuseppe venne dislocato a Chaz Dura come istruttore, e nel febbraio del 1916 part\u00ec per il fronte con un reparto di sciatori del battaglione \"Monte Saccarello\" con destinazione Carnia, iniziando dal mese successivo a mandare regolari lettere alla famiglia. Nell'autunno 1917 fu nominato capitano e assunse il comando della 69\u00aa compagnia del battaglione Gemona dell'8\u00ba Reggimento alpini. Qui ritrov\u00f2 Eugenio. Durante il ripiegamento sul Piave, riusc\u00ec a uscire dall'accerchiamento nel quale si trovava.\nTrasferito sul Monte Grappa, prese il comando della 6\u00aa compagnia del Battaglione alpini Tolmezzo. Il 12 ottobre pass\u00f2 al tribunale del XXIII Corpo d'Armata con funzioni di giudice, ma ottenne di essere reinviato al fronte, dove il 14 dicembre venne ferito. Durante il trasporto al posto di medicazione rimase ucciso dallo scoppio di una granata, assistito dal fratello Eugenio Garrone, che, egli stesso ferito, morir\u00e0, dopo essere stato catturato, in un ospedale austriaco a Salisburgo.\nLa sorella Margherita otterr\u00e0 di aggiungere il cognome di nubile al cognome del marito. Dal suo matrimonio con Luigi Galante professore di liceo e famoso latinista del tempo (nel 1906 aveva vinto il Certamen poeticum Hoeufftianum di Amsterdam superando, tra gli altri, Giovanni Pascoli) nasceranno Alessandro Galante Garrone e Carlo Galante Garrone.\nOnorificenze.\nCapitano (Alpini, Comandante della 69\u00aa compagnia del battaglione \"Gemona\" dell'8\u00ba reggimento Alpini) "}
{"id": "2909109", "revid": "838137", "url": "https://it.wikipedia.org/wiki?curid=2909109", "title": "WTA Tour Championships 2007 - Doppio", "text": "Il doppio del WTA Tour Championships 2007 \u00e8 stato un torneo di tennis facente parte del WTA Tour 2007.\nLisa Raymond e Samantha Stosur erano le detentrici del titolo, ma quest'anno non hanno partecipato.\nCara Black e Liezel Huber hanno battuto in finale Katarina Srebotnik e Ai Sugiyama 5\u20137, 6\u20133, [10\u20138]"}
